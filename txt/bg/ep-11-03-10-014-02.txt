<CHAPTER ID="014-02">
2. Беларус, по-специално случаите на Алес Михалевич и Наталия Радин
<SPEAKER ID="280" NAME="Председател">
Следващата точка е разискването относно шест предложения за резолюция относно Беларус, и по-специално случаите на Алес Михалевич и Наталия Радин.
<SPEAKER ID="281" NAME="Raül Romeva i Rueda" LANGUAGE="ES">
Г-н председател, мисля, че е важно да се запомни, че това не е първият път, когато говорим за Беларус в Парламента, и от тази гледна точка резолюцията е важна, дотолкова, доколкото тя ясно осъжда арестите и лишаването от свобода на членове на опозицията, както и нарушаването на основните права, на което тези хора са били подложени.
<P>
Свободата на изразяване, свободата на събранията и свободата на движение в страни като Беларус трябва да бъдат приоритет и затова е необходимо да призовем към незабавното и безусловно освобождаване на тези хора, които не могат да бъдат наречени нищо друго освен политически затворници.
<P>
На второ място, според мен е важно да бъде осъдено - което и прави резолюцията - използването на мъчения в тези страни, както и в други, по възможно най-категоричния, безкомпромисен, ясен и точен начин, дори и когато става дума за ЕС, където това, за съжаление, понякога се случва. Въпреки това, когато става дума за страна, с която нашите съседски отношения продължават да се развиват и с която укрепваме отношенията си, използването на мъчения като мярка на третиране в затворите, особено когато това е и политически мотивирано, е нещо, което изисква нашето абсолютно отхвърляне и категорично осъждане.
<P>
Накрая, бих желал открито да осъдя и наложената присъда на младия активист от опозицията само защото е взел участие в демонстрациите на 19 септември 2010 г. Мисля, че Парламентът има правото да заеме ясна позиция срещу тези възможности и настоявам гласът му да бъде чут.
<SPEAKER ID="282" NAME="Marietje Schaake" LANGUAGE="EN">
Г-н председател, голям брой опозиционни фигури, включително бившия кандидат-президент, но също така журналисти и защитници на правата на човека, бяха арестувани след събитията от 19 декември 2010 г. в Минск и затворени в центровете за задържане на КГБ, където се намират и до днес. Съобщава се за изтезания и признания под натиск от страна на КГБ. Тези промени са част от един по-мащабен модел на репресии и политически мотивирани съдебни процеси срещу опозиционни активисти, гражданското общество, медиите и защитниците на правата на човека, които продължават и до днес.
<P>
Настоятелно призоваваме беларуските органи да разрешат правото на политическа опозиция, гражданско общество, свобода на изразяване и медиен плурализъм. Принципът на правовата държава трябва да се спазва. Доверието в беларуските органи ще бъде спечелено, ако водените разследвания в съответствие с международните стандарти, с международни експерти, можеха да започнат веднага. Следва да разгледаме предприемането на ограничителни мерки, включително на икономически санкции за беларуските държавни дружества, но се надяваме това да не бъде необходимо. Бихме приветствали, ако повече страни от международната общност се присъединят към призива за подобни действия, защото статуквото е неприемливо.
<SPEAKER ID="283" NAME="Кристиян Вигенин" LANGUAGE="EN">
Г-н председател, Беларус присъства толкова често в нашия дневен ред и това е така, защото ни е грижа, защото искаме да видим един демократичен Беларус, където се зачитат правата на човека. Оставам с впечатлението обаче, че посланията, които толкова често отправяме към беларуските органи, не са чути - нито тези от Европейския парламент, нито тези от Европейския съюз. Взетите от Съвета решения до момента нямат никакъв ефект спрямо положението в Беларус.
<P>
След година на много скромен напредък 19 декември 2010 г стана повратна точка за Беларус. От тогава страната изпада в положение на самоизолация: това може да спаси режима за известно време, но това е за сметка на бъдещето на беларуския народ. Това трябва да стане ясно и ние няма да спрем да го напомняме на Лукашенко и приятелите му. Надявам се президентът Лукашенко да си вземе сериозна бележка от събитията в южните съседи и да разбере, че единственото отговорно поведение е демократизирането и извършването на социално-икономически реформи в страната.
<P>
Ние в Европейският парламент няма да се откажем: призоваваме към незабавното и безусловно освобождаване на всички задържани протестиращи и за отпадането на всички политически мотивирани обвинения. Същевременно ние все още считаме, че Беларус има време да се промени; работим в сътрудничество с други пет източни съседи за намиране на решение, което да доведе до демократизация и до създаването на положение в Беларус, при което да могат да бъдат проведени свободни и честни избори в края на тази или началото на следващата година.
<SPEAKER ID="284" NAME="Jacek Protasiewicz" LANGUAGE="PL">
Г-н председател, искреното и трогателно изявление на Алес Михалевич от преди почти две седмици, в което той разкрива използваните от беларуското КГБ методи на изтезания срещу опоненти на Александър Лукашенко, предизвика шок. Шокиращо е, че през 21-и век една европейска държава, която започна сътрудничество с ЕС като част от Източното партньорство, използва методи, характерни за нацизма и сталинизма.
<P>
Нашата резолюция е израз на шока и възмущението ни и на нашата солидарност с онези, които са преследвани. Днес бих искал да изпратя от тук три послания. Първото е до Алес Михалевич, но също и до Анатоли Лабиездка и Михаил Статкиевич, които са в затвора: възхищаваме се от вашата смелост; с вас сме и няма да ви изоставим.
<P>
Второто е до Александър Лукашенко: започнете да показвате уважение към международните конвенции, които Вашата страна е ратифицирала, включително и съвместната декларация от срещата на върха на Източното партньорство в Прага, и спрете преследването на своите граждани.
<P>
Третото послание е за г-жа Аштън: време е за икономически санкции, защото само така можем да променим начина, по който опозицията е преследвана в Беларус.
<P>
Благодаря ви.
<SPEAKER ID="285" NAME="Ryszard Czarnecki" LANGUAGE="PL">
Г-н председател, Беларус е страна, която граничи с Европейския съюз, но която изглежда е на 1 000 светлинни години разстояние от него. Като че ли Беларус е населяван от хора, които се ръководят от различни стандарти. Това обаче не е така. Има и европейци, които живеят там - хора, които искат да чувстват, че живеят в една обединена Европа. Проблемът е президентът на страната, който прилага методи от Съветския съюз от преди няколко десетилетия - това, което президентът Лукашенко ни предлага, е единствено пътешествие в миналото. За разлика от г-н Вигенин, който говори преди малко, считам, че ние следва да вярваме в нашия европейски глас и че Парламентът и Европейският съюз могат да окажат натиск върху органите на Беларус, така че те да зачитат правата на човека. Това е въпрос не толкова на политика, колкото на основните морал и етика. Днес ние следва да кажем на нашите беларуски братя, че те не са сами.
<SPEAKER ID="286" NAME="Rui Tavares" LANGUAGE="PT">
Г-н председател, госпожи и господа, винаги е имало известия за случаи относно правата на човека извън Европейския съюз, затова ще си позволя по време на това извънредно разискване да започна с нашето гласуване днес относно свободата на печата в Унгария или по-скоро в Европейския съюз, защото зачитането на основните права в Парламента и зачитането на правата на човека извън рамките на Европейския съюз са неразривно свързани.
<P>
Имайки предвид, че успяхме да обсъдим проблемите, пред които сме изправени в рамките на ЕС, чрез гласуване, което раздели на две този Парламент и ни отвори много работа през последните два месеца, сега можем да се изправим с високо вдигнати глави пред президента на Беларус г-н Лукашенко. Можем да кажем на президента Лукашенко, че той трябва да спре репресиите спрямо демонстрации, репресиите спрямо противниците си и репресиите спрямо пресата в собствената си страна, защото самият той представлява едно правителство, което смята, че има монопол върху правото да решава кое е правилно и кое не е, кое е балансирано, кое е неутрално и кое - обективно не само спрямо собствените си твърдения, но също така и спрямо тези на опозицията и на чуждестранния печат. Дори видяхме колко изключително арогантно президентът Лукашенко се изправи пред международните медии след потушаването на демонстрациите през декември.
<P>
Затова аз считам, че можем да се надяваме гласът на Европейския парламент, гласът на Комисията и гласът на Съвета да бъдат чути в Беларус и че ще постигнем един морален авторитет отвъд това, което трябва да съхраним и чрез нашия пример в Парламента.
<SPEAKER ID="287" NAME="Eduard Kukan" LANGUAGE="SK">
Г-н председател, по време на състоялата се миналата седмица среща на Вишеградската група в Братислава, министърът на външните работи на Словакия, който в момента председателства групата, отправи ясно послание към президента Лукашенко в Беларус. Докато има дори един политически затворник в затвора в Беларус, страната може да очаква да бъде напълно изолирана в Европа.
<P>
За съжаление, дори и днес, три месеца след президентските избори, положението в страната продължава да е критично. Демократично мислещите хора са разследвани, арестувани, хвърляни в затвори и държани в нечовешки условия, точно както обсъждахме днес, без правото на правна защита и без правото на посещения от членове на семейството.
<P>
Затова е важно също така за ЕС да приеме по-твърда позиция по отношение на последния диктатор в Европа. Може да се наложи и да се разшири обхвата на икономическите санкции, които прилагаме, тъй като, както всички доказателства сочат, думите, колкото и да са категорични, няма да подобрят положението на хората в Беларус.
<SPEAKER ID="288" NAME="Justas Vincas Paleckis" LANGUAGE="LT">
Г-н председател, настоящата резолюция е ясен сигнал за органите на Беларус, че Европейският съюз не може и няма да толерира ограничения на правото на демонстрации, нито пък ще толерира политически затворници в страната, и по-специално изтезанията в местата за задържане. Брюксел засилва помощта си за гражданското общество в Беларус, за неправителствените организации, независимите медии и студентите. Освен това ние трябва спешно да премахнем скъпите визи, които пречат на гражданите на Беларус да пътуват в ЕС, да намалим таксите и да договорим либерализиране на визовия режим. Имам усещането, че при това положение все още ще е от полза една делегация на Европейския съюз да отпътува за Беларус, въпреки пречките, и ако не може да пътува цяла делегация, тогава членове на ЕП трябва да отидат там индивидуално с цел да се разбере по-добре ситуацията и да окажат някакво влияние.
<SPEAKER ID="289" NAME="Kristiina Ojuland" LANGUAGE="EN">
Г-председател, беше януари месец, когато приехме резолюцията относно Беларус. Не е никак хубаво, че трябва отново и отново да изразяваме нашата загриженост за положението там, когато не се забелязва никаква положителна реакция от страна на беларуските органи.
<P>
Въпреки че ЕС отново наложи санкции и зае твърда позиция относно режима на Лукашенко, основни права, като свобода на събрания и изразяване продължават да бъдат нарушавани и потъпквани. Освен това докладите относно постоянните психически и физически изтезания на политически затворници и опитите за набиране на информатори на КГБ ни дават да разберем в Европейския съюз, че режимът на Лукашенко не е разбрал нашето предишно послание.
<P>
Може би трябва да говорим направо, за да стане още по-ясно, че положението в Беларус е недопустимо. Бих искала Комисията да съобщи за допълнителните мерки, които могат да бъдат взети срещу режима на Лукашенко.
<P>
Също така бих искала да призова европейските предприятия и инвеститори да се оттеглят от Беларус, ако не искат да се занимават с кървави пари и директно или индиректно да подкрепят престъпния режим на Лукашенко.
<SPEAKER ID="290" NAME="Marek Henryk Migalski" LANGUAGE="PL">
Г-н председател, г-жа Ojuland има право, когато казва, че е останала с впечатлението, че ние непрекъснато говорим за едно и също нещо и никога не виждаме очакваните резултати. За съжаление обаче, тя греши, като казва, че всички сме единодушни по този въпрос. Бих искал да призова всички нас тук да се обединим и ясно и категорично да заявим, както г-н Protasiewicz, който е отправил ясно послание към всички, които се борят за свобода и демокрация в Беларус, че ние сме с тях, и който отправи ясно предупреждение към режима в Беларус, че извършваното от тях е недопустимо. В допълнение към това, което трябва да бъде подкрепено от всички, бяха изказани и други мнения, за съжаление, и от страна на един от авторите на резолюцията, че инцидентите с мъченията в Беларус са нещо, което се случва и в някои европейски страни, както и в някои от държавите-членки. Това е недопустимо. Г-жа Ojuland е права, че нашата дума се чува, и то не само от нас самите, но има и други, които ни чуват. Ако продължи да има такива различни становища, тогава, по мое мнение, ще продължим да бъдем неефективни. Благодаря ви много за вниманието.
<SPEAKER ID="291" NAME="Sari Essayah" AFFILIATION="PPE">
(FI) Г-н председател, последният диктатор в Европа, Лукашенко, управлява с железен юмрук в Беларус повече от 16 години. Медиите и съдебната власт в страната са под неговото еднолично управление, като той няма и никакви скрупули да го използва, за да смаже политическата опозиция, както видяхме при последните подправени президентски избори през декември. Тогава специалните сили и полицията, разбира се, насилствено разпръснаха демонстриращите и арестуваха стотици хора, включително и почти всички опозиционни кандидат-президенти.
<P>
Исканията на ЕС да бъдат освободени политическите затворници и да се прекрати насилието над гражданите бяха напълно пренебрегнати от администрацията на Лукашенко. Сега вече се налага ЕС да предложи по-тежки икономически санкции, след като Лукашенко само експлоатира програмата за Източното партньорство и всички предимства от политиката на съседство. Не можем да приемем такива груби нарушения на правата на човека, където и да е по света, а още по-малко в горските покрайнини на Европа.
<SPEAKER ID="292" NAME="Mitro Repo" AFFILIATION="S&amp;D">
(FI) Г-н председател, всъщност не се налага да преминаваме границите на Европа, за да открием държави, които нарушават основните права на човека. В Беларус човек може да бъде обвинен и вкаран в затвора само за участие в протест, в избори или изразявайки мнението си. Политическото самосъзнание от страна на хората и активистите на гражданското общество не са в тежест на обществото: те следва да са нещо, което го обогатява.
<P>
Трудно е да се повярва обаче, че в Беларус може да бъде постигната демокрация само чрез принуда от страна на ЕС. Съществува необходимостта от диалог на най-ниско ниво и участие в гражданското общество. Европейският съюз следва да подкрепи демократичното развитие в Беларус и да продължи да организира културни и образователни проекти в сътрудничество с него. Европейската служба за външна дейност трябва активно да следи развитието в Беларус и да подкрепя неговите граждани, така че там да могат да се интернализират и европейските ценности.
<P>
(Ръкопляскания)
<SPEAKER ID="293" NAME="Cristian Dan Preda" AFFILIATION="PPE">
(RO) Г-н председател, преди два дни, на 8-ми март, Международния ден на жената, Наталия Радин не беше в състояние да се наслади на този празник, защото се намира под домашен арест. На същия ден Алес Михалевич отпразнува своя 53-ти рожден ден в затвора. Единствената причина за това е, че той е свободен човек, човек, който се осмели да се включи в президентската надпревара, а в една диктаторска страна като Беларус наказанието за такива жестове на свобода е да ограничат действията ти и да те вкарат в затвора. Бих искал да подчертая две точки в нашата резолюция, които аз считам за изключително важни. Считам, че ние трябва да подкрепим разширяването на ограничителните мерки, наложени от Европейския съюз, като изготвим списък, включващ имената на прокурори, съдии и членове на тайната полиция, участвали в последните нарушения на правата на човека в Беларус. Второ, считам също, че ние трябва да направим всичко възможно да подпомогнем гражданското общество на тази страна, което може да ни вдъхне някаква надежда.
<P>
(Ръкопляскания)
<SPEAKER ID="294" NAME="Elena Băsescu" AFFILIATION="PPE">
(RO) Г-н председател, бих искала да започна речта си, отправяйки призив към органите на Беларус да спрат цензурата срещу демократичните сили и независимата преса. Предлагам и да открием отново Службата на ОССЕ в Беларус.
<P>
Правата на човека бяха сериозно нарушени по време на президентските избори през декември 2010 г. Организираните от опозицията демонстрации срещу изборните измами бяха безмилостно смазани от силите за сигурност. Сред арестуваните е и един от кандидатите за президентския пост, Алес Михалевич. Той излезе с изявление за мъченията, на които е бил подложен в затвора, факт, който обаче беше органите отрекоха. В същото време бяха взети на прицел журналистите, близки на опозицията. Въпреки наложената забрана за публикуване на изявления, те потвърдиха твърденията на Михалевич с надеждата да привлекат вниманието на ЕС към критичното положение в Беларус. Обстоятелствата, при които са били извършени арестите, са неясни, но отношението, на което твърдят, че са били подложени, говори за сериозни нарушения на правата на човека.
<SPEAKER ID="295" NAME="Krzysztof Lisek" AFFILIATION="PPE">
(PL) Г-н председател, г-н член на Комисията, бих искал искрено да изкажа своята благодарност за предоставената ми възможност да говоря, защото преди няколко дни, когато говорих с Алес Михалевич, когото имам възможността и честта да познавам и с когото съм приятел повече от десет години, му обещах, че ще направя всичко възможно да говоря днес. Въпреки че знам, че не е тук мястото да отправям лични послания, бих искал да кажа: "Алес, ние сме с вас, както г-н Protasiewicz е заявил".
<P>
Считам, че днес е много важно да кажем на опозицията, че ние ще ги подкрепим - и следва да го заявим не само пред опозицията. Важно е да кажем това на тези, които участват в преследванията - прокурорите, които водят разследвания както им бъде казано, съдиите, които издават несправедливи присъди, директорите на работните места, които уволняват хора за тяхната политическа дейност, ректорите на университетите, които гонят студентите за участие в демонстрации - на всички тях следва да кажем: "Ще запомним. Ще запомним това, което правите и начина, по който действате днес, и ще дойде време, когато всички вие ще понесете наказанието, което заслужавате".
<SPEAKER ID="296" NAME="Corina Creţu" AFFILIATION="S&amp;D">
(RO) Г-н председател, аз също бих искала да се присъединя към тези, които призовават Съвета, Комисията и международната общност да увеличат своята подкрепа за гражданското общество и демократичната опозиция в Беларус, в отговор на събитията, на които сме свидетели от декември 2010 г.
<P>
Арестът и задържането на повече от 600 активисти на гражданското общество, журналисти, преподаватели и студенти, по-голямата част от кандидатите за президенти и лидерите на демократичната опозиция, както и прекомерната употреба на сила при последвалите демонстрации в знак на протест срещу избирането на Лукашенко, са характерни черти на една диктатура и показват дълбоко презрение към зачитането на правата на човека. Случаят на Алес Михалевич, един от опонентите на президента Лукашенко, който беше измъчван по време на предварителното му задържане, и това на журналистката Наталия Радин са от съществено значение в настоящата ситуация, на която сме длъжни да се противопоставим, като подкрепим усилията на гражданското общество в Беларус, независимата преса и опозицията с цел да насърчим демокрацията.
<SPEAKER ID="297" NAME="Charles Tannock" AFFILIATION="ECR">
(EN) Г-н председател, фактът, че в Беларус тайната полиция на президента Лукашенко все още е наричана КГБ, показва на всички ни какво трябва да знаем за неговия манталитет и методите му. Двадесет години след разпадането на Съветския съюз той продължава да бъде архетип на homo sovieticus, силен човек, чиято пристрастеност към властта е толкова силна, колкото и инстинктите му да смаже несъгласието.
<P>
Лукашенко използваше КГБ, или използва КГБ, като политически инструмент, за да заглуши народния протест, включително случаите на Алес Михалевич и Наталия Радин, което доведе до още едни разочароващо фалшифицирани президентски избори през декември миналата година. Повече от 700 души са били арестувани. Безбройни са историите за отвлечени активисти на опозицията, задържани без законово основание и след това психически и психологически изтезавани от КГБ.
<P>
Беларус е от съществено значение за нас, защото е европейска страна и се превърна в една Куба на собствения ни праг. Ако искаме ЕС да представлява морална сила в света по отношение на насърчаване на демокрацията, правата на човека и принципите на правовата държава, то със сигурност трябва да започнем от самата Европа, нашият собствен континент. Не оспорвам необходимостта да се ангажираме с режима на Лукашенко. Една политика на "празния стол" би била непродуктивна за ЕС, но ние трябва да увеличим подкрепата за опозицията в Беларус и да затегнем интелигентните санкции на ЕС за Лукашенко и приближените му от КГБ.
<SPEAKER ID="298" NAME="Eija-Riitta Korhola" LANGUAGE="FI">
Г-н председател, събитията в Беларус от последните месеци ясно показват как гражданските и политически права продължават системно да бъдат нарушавани от правителството. Арестите на поддръжниците на опозицията през декември отразяват начина, по който се прави опит да се заглушат опонентите на Лукашенко чрез използването на насилствени средства.
<P>
Лишаването от свобода на Алес Михалевич и на шест други опозиционни кандидати за президентския пост под необоснован претекст, че те са предизвикали бурни демонстрации, противоречи на политическите права. Подобно, лишаването от свобода на журналистката Наталия Радин за повече от месец превръща вероятността за свободно изразяване на мнение в Беларус още по-далечна реалност.
<P>
Трябва да вземем под сериозно внимание обвиненията в нечовешко отношение и мъченията в затворите на КГБ, направени от Михалевич, Радин и други, и те трябва да бъдат разследвани от независим орган. Бих искала да напомня на Беларус за международните ангажименти, които пое, като ратифицира Международния пакт на ООН за граждански и политически права и Конвенцията на ООН против изтезанията и вследствие на което, отговорността, която има към международната общност, и по-специално към собствените си граждани.
<SPEAKER ID="299" NAME="Йоханес Хаан" LANGUAGE="EN">
Г-н председател, загрижените сме за влошаващото се положение в Беларус, което, за съжаление, не е изненадващо. Широкоразпространеното задържане и съдебно преследване на активисти на гражданското общество, включително кандидатите за президенти в периода след изборите, ни накара да очакваме да последват тежки присъди. Считано от днес, ние вече знаем за четири случая, при които отделни лица са били осъдени на няколко години затвор. Нашите опасения са, че през следващите месеци ще бъдат произнесени много такива присъди, засягащи до 40 души, които в момента са обвиняеми. Нещо повече, ние бяхме ужасени от докладите за изтезания и малтретиране на хората, задържани на политическа основа, включително бившия кандидат за президент Михалевич.
<P>
Всички тези отвратителни събития може да наложат бърза реакция от страна ЕС. Ситуацията до момента е както следва: както знаете, ЕС реагира на подправените избори от 19 декември и последвалите репресии, като вписа близо 160 души в списъка на лицата, на които ЕС ще наложи санкции. Това беше ясно и силно послание за осъждане на властите. В същото време Комисията и Европейската служба за външна дейност бързо назначиха нови специални инструменти за съдействие, за да осигурят помощ за жертвите на репресии, техните семейства и гражданското общество, достигайки сума в размер на 1,7 млн. евро. Тази подкрепа се изразява с първоначалната основна цел за осигуряването на правна помощ и консултации за жертвите на репресии и подкрепата на организациите на гражданското общество и гражданските кампании.
<P>
Финализираме и преориентацията на нашата средносрочна помощ за Беларус за увеличаване на подкрепата на гражданското общество. Комисията увеличава четирикратно помощта си за гражданското общество в Беларус за периода 2011-2013 г. в общ размер от 15,6 млн. евро, с основен акцент върху укрепването на независимите медии и подкрепа на студентите, включително чрез финансова поддръжка за Европейския хуманитарен университет.
<P>
Сега е моментът да помислим дали е нужна допълнителна реакция. Върховният представител издаде незабавна осъдителна присъда след първата присъда от 18 февруари и тя напомни, че няма място за политически мотиви в съдебния процес. ЕС също строго осъди тежките присъди и изявленията за изтезания пред ОССЕ и обсъжда въпроса в рамките на правата на човека на ООН.
<P>
И накрая, ЕС ще обсъди дали последните събития налагат за допълнително разширяване на нашия съществуващ списък с имена, на които да бъдат наложени санкции, като към него се добавят нови имена, като например тези, отговарящи за издаването на последните присъди и водещи при последните репресии. При необходимост ЕС е готов да разгледа допълнителни целенасочени мерки във всички области на сътрудничество.
<P>
Резолюцията на Европейския парламент със сигурност ще е полезен и навременен принос към нашите разсъждения и разисквания. Благодаря на колегите за тяхното внимание.
<SPEAKER ID="300" NAME="Председател">
Внесени са шест предложения за резолюция съгласно член 110, параграф 2 от Правилника за дейността.
<P>
Разискването приключи.
<P>
Гласуването ще се проведе в края на разискванията.

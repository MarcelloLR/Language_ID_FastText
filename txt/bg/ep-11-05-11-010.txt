<CHAPTER ID="010">
Приветствие с добре дошли
<SPEAKER ID="485" NAME="Председател">
Преди да Ви дам думата, г-н член на Комисията, позволете ми от името на Парламента да приветствам с добре дошли членовете на делегацията на парламента - Народната консултативна асамблея - на Република Индонезия, които току-що заеха място на официалната трибуна горе.
<P>
Искам да отправя сърдечно специално приветствие към цялата делегация, водена от негово превъзходителство Lukman Hakim Saifuddin, заместник-председател на Народната консултативна асамблея.
<P>
Индонезия е основен партньор на ЕС в Югоизточна Азия. Тя всъщност е водещата държава в Асоциацията на държавите от Югоизточна Азия (АСЕАН), с която Европейският съюз подписа Споразумение за партньорство и сътрудничество през ноември 2009 г., и понастоящем председателства АСЕАН.
<P>
Нашите два парламента са в отлични отношения. Делегация на Европейския парламента посети Индонезия само преди няколко месеца. Поради това е голямо удоволствие да можем да приветстваме нашите приятели и колеги от парламента на Индонезия днес. Надяваме се, че посещението Ви ще бъде полезно и плодотворно.
<P>
(Ръкопляскания)

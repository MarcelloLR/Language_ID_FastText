<CHAPTER ID="012">
Ред на работа
<SPEAKER ID="019" NAME="Председател">
Окончателният проект на ред на работа, изготвен от Председателския съвет на негово заседание от 17 септември 2009 г. съгласно член 137 от Правилника за дейността, беше раздаден.
<P>
Докладът на г-жа Bauer за организацията на работното време на лицата, извършващи транспортни дейности в автомобилния транспорт, е отхвърлен след гласуване в комисията.
<P>
В допълнение, следните доклади не са получени навреме:
<P>
докладите на г-н Böge
<P>
относно мобилизиране на средства от фонд "Солидарност" на Европейския съюз, земетресение в Абруцо;
<P>
относно мобилизиране на Европейския фонд за приспособяване към глобализацията: Германия - телекомуникационен сектор;
<P>
доклада на г-жа Haug - Проект на коригиращ бюджет 9/2009: земетресението в Италия.
<P>
Следователно тези четири доклада са оттеглени от дневния ред.
<SPEAKER ID="020" NAME="Alain Lamassoure" LANGUAGE="FR">
Г-н председател, що се отнася до двата доклада за използване на средства от Фонда за приспособяване към глобализацията в полза на телекомуникационния сектор в Германия и на средства от фонд "Солидарност" за трагедията, която се случи в Абруцо в Италия, комисията по бюджети прие четирите доклада в началото на седмицата, но не навреме, за да бъдат преведени. Просто исках да коригирам казаното от вас: тези доклади са приети в комисията. Няма правна пречка. Дори бяха приети единодушно.
<SPEAKER ID="021" NAME="Председател">
Благодаря Ви за този коментар. Той е уместен. Независимо от това, тези доклади не са включени в реда на работа, защото все още не са преведени. Не е имало достатъчно време. Напълно споделям вашето мнение. Съжалявам. Отидох твърде далеч в изказването си.
<P>
Преди изявлението на г-н Lamassoure направих две предложения за промени. Първото беше изявлението на Съвета относно положението в Гвинея да бъде вписано като втора точка в дневния ред. Второто се отнасяше до гласуването на предложенията за резолюции относно обезщетяването на пътници. Бих искал да попитам дали има някакви предложения по тези теми? Не бива да смесваме точките.
<SPEAKER ID="022" NAME="Barbara Matera" AFFILIATION="PPE">
(IT) Г-н председател, госпожи и господа, като член на комисията по бюджети, а също и от името на г-н La Via, бих искала да взема думата, за да изразя накратко нашето разочарование от отлагането на гласуването относно мобилизиране на средства от фонд "Солидарност" за областта Абруцо. Гласуването беше отложено с две седмици и ще се проведе по време на месечната сесия в Страсбург.
<P>
Макар да съзнаваме, че има технически причини за това, също така разбираме, че някои хора все още живеят в палатки - а Акуила и областта, в която се намира, Абруцо, са сред най-студените райони в Италия.
<P>
Просто искаме да подчертаем колко важно е да се променят и рационализират процедурите за мобилизиране на средства по този фонд.
<SPEAKER ID="023" NAME="Председател">
Трябва да действаме в съответствие с Правилника за дейността на Парламента. Трудно беше да се направят преводите в такъв кратък срок, а правилото, което прилагаме в такъв случай, е отлагане на въпроса. И аз изразявам голямо съжаление за това, но бих искал да продължим работата си, като изпълняваме собствените си планове точка по точка, защото в противен случай ще настъпи огромно объркване.
<P>
Преди малко зададох въпрос за две неща: изявлението на Съвета относно положението в Гвинея и гласуването на предложенията за резолюции относно обезщетяването на пътници. Има ли някакви въпроси в това отношение?
<P>
Няма въпроси. Обсъждането приключи.
<P>
(Парламентът приема тези предложения)
<SPEAKER ID="024" NAME="Gianni Pittella" AFFILIATION="S&amp;D">
(IT) Г-н председател, моите извинения за това, че се връщам на темата за Абруцо. Вярно е, че всички ние се отнасяме с внимание към хората, претърпели земетресение, но не можем да ликуваме само когато нещата се случват, а да не реагираме, когато това е в рамките на нашите възможности.
<P>
Съгласен съм с г-жа Matera и призовавам Парламента, който си остава носител на върховна власт, да одобри отпускането на средства от фонд "Солидарност" без превод, ако е необходимо. Считам, че не бива да съществуват проблеми от този вид, когато трябва да се справяме с трагични ситуации.
<P>
(Ръкопляскания)
<SPEAKER ID="025" NAME="Председател">
Колеги, тези забележки бяха много важни. Трябва да преодолеем трудностите. Ще отправя запитване към службите дали е възможно да представят преводите на някои текстове от решаващо значение до утре, като при това положение можем да гласуваме и утре. Това е много належащо решение.
<P>
(Ръкопляскания)
<P>
Това, разбира се, е против нашите правила, но считам, че този път трябва да го направим, така че, ще бъде организирано.
<P>

<P>
Във връзка с изявлението на Комисията относно свободата на информацията в Италия получих искане от групата на Европейската народна партия (Християндемократи) тази точка да бъде оттеглена от дневния ред.
<SPEAKER ID="027" NAME="Joseph Daul" LANGUAGE="FR">
Г-н председател, от името на групата на Европейската народна партия (Християндемократи) призовавам Парламента да излезе с изявление по въпроса за оттеглянето на разискванията относно свободата на печата в Италия, а след това и относно гласуването на резолюция по същия въпрос. Всеки добросъвестен човек знае, че моята група, PPE, е дълбоко свързана със защитата на свободата на изразяване на мнение и свободата на печата.
<P>
(Протести)
<P>
(Ръкопляскания)
<P>
Моля, зачитайте моята свобода на словото. Аз винаги съм я зачитал в тази зала и винаги съм се отнасял почтително към съгражданите си тук, в Парламента.
<P>
(Ръкопляскания)
<P>
Затова направихме всичко, което беше по силите ни, Хартата на основните права да стане задължителна съгласно Договора от Лисабон. Разискванията, насрочени за утре, обаче са насочени към една единствена държава и не включват въпроса - по който сме готови да водим задълбочено разискване - за свободата на печата в Европа. Групата PPE отказва да позволи превръщането на Парламента в място за уреждане на чисто национални политически сметки, на което ще станем свидетели утре, ако бъде даден ход на тези разисквания.
<P>
(Протести)
<P>
(Ръкопляскания)
<P>
Така че "да" на защитата на свободата на печата в Европа, но "не" на използването на Парламента за чисто партийни и национални цели. Утре ще повторя, както ще видите, казаното от президента г-н Наполитано - човек, когото силно уважавам, защото съм работил много с него, както ще видите утре.
<SPEAKER ID="028" NAME="Francesco Enrico Speroni" LANGUAGE="IT">
Г-н председател, нямам много да добавя към предложението, направено от г-н Daul по време на изказването му. Всички обичаме свободата в нейните разновидности, включително свободата на изразяване на мнение и свободата на пресата в най-общ смисъл - с други думи, не само печата, но и телевизията и други медии. Ето защо е правилно да я защитаваме и подкрепяме.
<P>
Не е правилно обаче да се възползваме от положението, като обвиняваме само един набор от обстоятелства, защото всеки, който се намира в Италия и който влезе в интернет, отиде до павилион за вестници или гледа телевизия може да разбере, че няма абсолютно никаква заплаха за свободата на пресата. За да обобщим, ако наистина искате да обвините някого, използвайте член 122 от Правилника за дейността и член 7 от Договорите и имайте смелостта да стигнете докрай.
<SPEAKER ID="029" NAME="Martin Schulz" LANGUAGE="DE">
Г-н председател, г-н Daul е съвсем прав относно това, което току-що каза. Да, вярно е че г-н Daul е човек, който зачита всички аспекти на свободата на изразяване на мнение. Известен е с това. Очевидно е обаче, че има някои хора в Европа, които не зачитат свободата на изразяване на мнение в същата степен, както г-н Daul, а вместо това имат различно разбиране за свободата на изразяване. Ето защо имаме нужда от тези разисквания.
<P>
Ето защо считаме, че те са уместни, имайки предвид, че дебатът, който се води в една от държавите-членки, а именно Италия, макар и не само поради ситуацията в Италия, но и поради въпроса дали, в резултат на концентрацията на икономическа, политическа и медийна власт до степен, подобна на която не сме срещали в Европа преди, свободата на изразяване на мнение представлява опасност за демократичното развитие на Европа. Точно това е въпросът, който искаме да обсъдим. Ето това следва да направим и да отхвърлим предложението, направено от г-н Daul.
<P>
(Ръкопляскания)
<SPEAKER ID="031" NAME="Председател">
Изявлението на Комисията относно свободата на информацията в Италия ще остане включено в реда на работа.
<P>
Получих друго искане от групата на Европейската народна партия (Християндемократи) разискването да не бъде приключено с внасянето на предложенията за резолюции.
<SPEAKER ID="032" NAME="Daniel Cohn-Bendit" LANGUAGE="DE">
Г-н председател, г-н Daul, ние сме парламент, който следва, съвсем правилно, да гласува и да поема отговорност за предоставянето на парични средства на хората в Абруцо възможно най-бързо.
<P>
Ние, също така, сме парламент, който носи отговорност. Когато проведем разисквания за нещо, след това трябва да гласуваме резолюция, за да има смисъл от разискванията. Ето защо подкрепяме приемането на резолюция след тези разисквания.
<P>
(Ръкопляскания)
<SPEAKER ID="033" NAME="Mario Mauro" LANGUAGE="IT">
Г-н председател, бих искал да се изкажа в подкрепа на предложението да няма резолюция, защото в изказването на г-н Schulz чух нещо, което според мен е много важно: ако наистина искаме разискванията да включват "Европа", а не само Италия, тогава няма смисъл да се гласува резолюция, озаглавена "Свободата на информацията в Италия".
<P>
Нека, при всички положения, да проведем разискванията утре - впоследствие ще намерим времето и средствата да обсъдим въпроса в контекста на Европа и да гласуваме резолюция относно свободата на информацията в Европа.

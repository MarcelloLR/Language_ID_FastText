<CHAPTER ID="013-01">
1. Изменение на Договора за функционирането на Европейския съюз по отношение на механизъм за стабилност за държавите-членки, чиято парична единица е еврото (
<SPEAKER ID="036" NAME="Elmar Brok">
докладчик. - (DE) Г-н председател, госпожи и господа, европейският механизъм за стабилност е необходим да гарантира трайна правна сигурност и солидарност с държавите, които имат проблеми, но също така да подсигурим еврото, да гарантира необходимата бюджетна дисциплина и да осигури съвместен отговор на предизвикателствата за растежа.
<P>
Предвид времето, което би отнела обикновена процедура, а също и за да се избегне провеждане на референдум в някои държави-членки, това може да се регулира само чрез опростена процедура за преразглеждане на Договора. Но Парламентът казва, че това не следва да се превърне в обичайната процедура и че следва да продължим в съответствие с обикновената процедура за преразглеждане на Договора.
<P>
Първоначалните предложения включваха чисто междуправителствен метод, при който Комисията няма почти никаква роля, а Европейският парламент - съвсем никаква. Днес можем да съобщим, че след преговорите, които проведохме с Комисията, Европейската централна банка, председателя на Европейския съвет и председателя на Еврогрупата, при почти всички въпроси, свързани с модели, изпитвания и основи за решения, обвързани с определяне на рамка и предложение за регламент в процедура на Общността, към настоящия момент беше прието от Европейския съвет, от Съвета на министрите на финансите, че Европейският парламент също може да играе роля в процеса и ще играе роля по тези въпроси.
<P>
Затова не бяхме особено доволни първоначално, но считам, че ако се използват институциите на Общността и можем да започнем да използваме междуправителствени процедури както в миналото, тогава с времето лесно ще стигнем до ясна политика на Общността. Тъй като институционалните условия вече са налице, можем да ви предложим да одобрим тази процедура за преразглеждане на Договора от Европейския съвет и да я задвижим. Ето защо внесохме такива изменения, с единодушното одобрение на комисията по конституционни въпроси. Трябва да осъзнаем, че нашите тълкувания също са приети и потвърдени с писма от председателя на Еврогрупата и члена на Комисията по парични въпроси, както и с писмо от председателя на Европейския съвет. Считам, че това е надеждна основа да го приемем сега, за да подсигурим еврото, което е голям успех за Европа, и да вървим напред заедно.
<SPEAKER ID="037" NAME="Roberto Gualtieri">
докладчик. - (IT) Г-н председател, госпожи и господа, в доклада, който предстои да гласуваме, все още имаме резерви относно решението да се приеме преразглеждане на Договора за междуправителствения характер на механизма, но в същото време го подкрепяме, защото - както обясни г-н Brok - преговорите, които проведохме, ни позволиха да постигнем важни цели, които са свързани главно с факта, че условностите по отношение на помощта ще се определят с регламент, а оттам, с процедура за съвместно вземане на решение.
<P>
Затова е редно да гласуваме "за" и искам да благодаря на многото мои колеги, които допринесоха за този резултат, и да спомена привилегията да работя с г-н Brok, изключително полезните съвети на г-н Pirillo, както и работата на двамата докладчици от комисията по икономически и парични въпроси: г-н Scicluna и г-н Gauzès, г-н Schade, г-жа Häfner, координаторите и, разбира се, председателите на групите, които ни предоставиха значителна политическа подкрепа, благодаря ви.
<SPEAKER ID="038" NAME="Председател">
Искам да приветствам председателя и заместник-председателя на Европейската комисия, които са тук с нас, а също и действащия председател на Съвета. Предстои ни много важно гласуване, знаем много добре, така че благодаря за присъствието ви в такъв важен момент.
<P>
Госпожи и господа, ще можете да коментирате гласуването утре. Сега не е време за обяснения на вот, така че не правете такива коментари. Утре след гласуването ще има време за коментари по всички въпроси - днешните и утрешните заедно.

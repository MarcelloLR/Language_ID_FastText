<CHAPTER ID="002">
Изявление на председателството
<SPEAKER ID="006" NAME="Председател">
Госпожи и господа, опечален и потресен днес трябва да ви съобщя, че миналия уикенд повече от 300 души са се удавили, когато няколко кораби с бежанци са потънали в Средиземно море край бреговете на Либия. На корабите са били хора от Северна Африка и от държави на юг от Сахара. Някои от бежанците са спасени от египетските и либийски власти, намерени са и няколко тела, но стотици все още са в неизвестност. Бих искал, от името на Европейския парламент, да изразя нашата дълбока покруса и печал във връзка с това събитие.
<P>
През последните две години Европейският съюз е причина за нарастваща имиграция през Средиземно море, а икономическата криза означава, че можем да очакваме значително по-голям брой хора, които бягат от бедността в Африка.
<P>
Големият брой бежанци, които трагично загиват в опитите си да достигнат Европейския съюз, заплашва да превърне Средиземно море в огромно открито гробище; от нас зависи да намерим решения за прекратяване на тези трагедии.
<P>
Сега бих ви помолил да запазим минута мълчание в памет на загиналите.
<P>
(Парламентът запазва едноминутно мълчание със ставане на крака)
<P>
Благодаря ви.

<CHAPTER ID="006-08">
8. Бъдещето на ОСП след 2013 г. (
<SPEAKER ID="186" NAME="Ulrike Rodust" AFFILIATION="S&amp;D">
(DE) Г-н председател, не поисках думата за процедурен въпрос, но ще обърна внимание на Вас, г-н председател, и на колегите, че има проблем с превода. Внесох изменение към доклада Lyon, съображение АД: "като има предвид, че ОСП трябва да бъде ориентирана към опазването и развитието на мултифункционално, устойчиво селско стопанство в Европа". За съжаление, в преводите е използвана думата "обхватно". Но думата "flächendeckend" в превода на немски има напълно различно значение. Означава "във всички региони на Европа". Трябва да има селско стопанство ("flächendeckend" селско стопанство) дори и в планинските райони. "Обхватно" означава нещо съвсем различно.
<SPEAKER ID="187" NAME="Председател">
Благодаря, че го посочихте. Ще коригираме текстовете спрямо оригиналния.
<P>
- След гласуването на параграф 44:
<SPEAKER ID="188" NAME="George Lyon">
докладчик. - (EN) Г-н председател, изглежда имаше объркване какво всъщност гласуваме. Преводачите ни казаха 44, но Вие обявихте, че 45 е приет. Има объркване, което трябва да изясните и да преброите гласовете правилно.
<SPEAKER ID="189" NAME="Председател">
Гласувахме параграф 44, както ви казах. Повтарям: изменението отпадна и параграф 44 е приет. Това е резултатът от гласуването.
<SPEAKER ID="190" NAME="Pablo Arias Echeverría" AFFILIATION="PPE">
(ES) Г-н председател, току-що гласувахме параграф 44 и макар гласът ми да беше "за", отбелязах "против", защото имаше леко объркване: казаха ни, че гласуваме 45, а всъщност гласувахме 44.
<SPEAKER ID="191" NAME="Председател">
Госпожи и господа, щом има толкова протести - чуйте, моля - ще гласуваме параграф 44 отново. Гласуваме параграф 44. Гласуването не беше ясно и за мен, защото не вдигнахте ръка.
<P>
- Преди гласуването на параграф 59:
<SPEAKER ID="192" NAME="Elizabeth Lynne" AFFILIATION="ALDE">
(EN) Г-н председател, нужно е разяснение. Не знам дали Вие го обявявате неправилно, или има грешка в превода, но на английски чухме 52 отново. Не чухме 59, така че не знаем какво се случва.
<SPEAKER ID="193" NAME="Председател">
Сега гласуваме параграф 59. На таблото е изписано параграф 59. Това е отделно гласуване.
<P>
- Преди гласуването на съображение В:
<SPEAKER ID="194" NAME="Elizabeth Lynne" AFFILIATION="ALDE">
(EN) Г-н председател, съображение АД е преди В. Още не сме гласували АД.
<SPEAKER ID="195" NAME="Председател">
Нашата информация е съвсем различна. Сега трябва да гласуваме съображение В.
<P>
- Преди гласуването на съображение АД:
<SPEAKER ID="196" NAME="Albert Deß" AFFILIATION="PPE">
(DE) Г-н председател, тъй като беше обяснено в началото на гласуването, че немската версия е оригиналният текст, групата на Европейската народна партия (Християндемократи) не се нуждае от разделно гласуване. Моята група може да гласува в полза на съображение АД.
<SPEAKER ID="197" NAME="Председател">
Г-н Deß, ще обясня. Искането беше отправено не само от групата на Европейската народна партия (Християндемократи), но и от друга политическа група, така че ще продължим с планираното разделно гласуване, защото то беше поискано и от друга група.
<SPEAKER ID="198" NAME="Albert Deß" AFFILIATION="PPE">
(DE) В такъв случай призовавам моята група да гласува "за" два пъти. След като немската версия е оригиналният текст, не е нужно да гласуваме "против" във второто гласуване.
<SPEAKER ID="199" NAME="Председател">
Госпожи и господа, председатели, моля, слушайте внимателно.

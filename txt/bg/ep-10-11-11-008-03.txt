<CHAPTER ID="008-03">
3. Лица, управляващи фондове за алтернативни инвестиции (
<SPEAKER ID="125" NAME="Jean-Paul Gauzès" LANGUAGE="FR">
Г-н председател, госпожи и господа, предстоящото гласуване касае един от основните елементи на отговора на Европа на финансовата криза, а именно регулирането на фондовете за алтернативни инвестиции, включително хедж фондовете и фондовете за дялово участие.
<P>
Работихме дълго време по компромисния документ, по компромисния текст. Успяхме да постигнем широко съгласие и искам да изкажа благодарност тук, пред председателя на ЕКОФИН, на белгийското председателство, което имаше пряк и съществен принос, по-специално чрез активното участие на министъра в ключовите тристранни диалози, както и на члена на Комисията Барние, чиято работа беше особено полезна.
<P>
И накрая, искам да благодаря на докладчиците в сянка, на служителите на секретариата и на експертите, които ни съдействаха. Работата отне повече от 14 месеца и бяха внесени 1 690 изменения. Работата беше много, но считам, че имаме текст, който, благодарение на белгийското председателство, представлява значителна крачка напред в областта на европейското финансово регулиране.

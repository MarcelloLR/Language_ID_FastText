<CHAPTER ID="006-31">
31. Машини за третиране с пестициди (
<P>
Преди гласуването на изменение 39:
<SPEAKER ID="125" NAME="Leopold Józef Rutowicz" LANGUAGE="PL">
През месец юли 2006 г. Комисията представи стратегия, целта на която беше да се намали общият риск и неблагоприятното въздействие на пестицидите върху здравето на човека и околната среда. Последният елемент от стратегията е предложението за директива относно машините за третиране с пестициди, която изменя Директива 2006/42/EО относно машините. Директивата определя изискванията, на които следва да отговарят машините за третиране, с цел ограничаване на неблагоприятните въздействия на пестицидите върху околната среда, оператора и околностите. С установяването на тези изисквания ще се намалят разликите между прилаганите разпоредби и процедурите в някои държави на Общността във връзка с третирането с пестициди, ще се гарантира еднакво равнище на защита на околната среда в Общността и ще се даде възможност за свободно движение на тези машини на пазара на ЕС, което е особено важно за малките и средни предприятия, които най-често са производителите на този вид оборудване.
<P>
Проектът на предложението и предложените изменения бяха обсъдени на семинари, на заседания с представители на Съвета, Комисията, докладчици в сянка и заинтересовани страни, както и по време на тристранни разговори. Предвид големите технически разлики между отделните видове машини - от прости ръчно управлявани до управлявани от квалифициран персонал - някои от измененията не бяха приети и беше взето решение да бъдат включени в разработени от Европейския комитет по стандартизация стандарти по искане на Комисията. Благодарение на това беше постигнат консенсус, изменение 39 беше прието и тази позиция беше потвърдена от Съвета.
<P>
Искам да благодаря най-вече на докладчиците в сянка, на представителите на Комисията и на Съвета, на администрацията на комисията по вътрешния пазар и защита на потребителите, както и на заинтересованите страни за оказаната от тях помощ и сътрудничество. Предлагам директивата да бъде приета, което ще допринесе за повишаване на защитата на околната среда, на операторите и на околностите при третирането с пестициди.
<SPEAKER ID="126" NAME="Чарли Макрийви">
член на Комисията. - (EN) Г-н председател, Комисията благодари на докладчика, г-н Rutowicz, за работата и усилията му по това предложение.
<P>
Комисията приветства компромисното изменение 39 и с нетърпение очаква бързото приемане на предложението в този текст.
<P>
Комисията иска да направи следното изявление: "В подкрепа на основните изисквания, включени в раздел 2.4 от приложение I, Комисията ще възложи на Европейския комитет по стандартизация (CEN) да разработи хармонизирани стандарти за всяка категория машини за третиране с пестициди въз основа на най-добрите съществуващи техники, с цел предотвратяване на неумишлено излагане на околната среда на пестициди. По-специално, стандартите трябва да включват критерии и технически спецификации за снабдяване с механични съоръжения за защита, системи от типа тунел и съоръжения за разпръскване с помощта на въздух, за предотвратяване на замърсяването на водоизточниците при пълнене и изпразване, както и точни спецификации за инструкциите на производителя за предотвратяване на изтичане на пестициди, като се вземат предвид всички съответни параметри, като например налягане на дюзите, височина на щангите, скорост на вятъра, температура на въздуха, влажност и скорост на шофиране."

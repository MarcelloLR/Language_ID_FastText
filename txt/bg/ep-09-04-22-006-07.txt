<CHAPTER ID="006-07">
7. Координация на системите за социално осигуряване: Процедура за прилагане (
<P>
- Преди гласуването:
<SPEAKER ID="088" NAME="Jean Lambert">
докладчик. - (EN) Г-н председател, искам да започна, като благодаря на всички колеги, които участваха в този процес през последните пет години, както и на Комисията и на Съвета за работата им по процедурата за прилагане.
<P>
Координация на системите за социално осигуряване съществува от 1971 г. - това не е нещо ново, както си мислеха някои, когато последно обсъждахме въпроса - и точно този регламент ще се обсъжда в контекста на разискването за трансграничното здравно обслужване в четвъртък сутринта. Става въпрос за този регламент и неговото прилагане.
<P>
Считаме, че сме постигнали значителен напредък, не на последно място по отношение на електронните средства за комуникация, които, надяваме се, ще ускорят процеса за всички граждани, но ние в Парламента считаме, че сме допринесли за правата на гражданите в този процес, не на последно място за командированите по работа. Също така считаме, че сме постигнали минимален напредък по отношение на поставените срокове, въпреки че това е нещо, което зависи от държавите-членки.
<P>
Важното е, че вече можем да въведем актуализирания регламент, който, да се надяваме, ще заработи бързо и в най-голям интерес за всички граждани. Още веднъж искам да благодаря на всички колеги, които взеха участие в този дълъг, труден, но да се надяваме процес с ползотворен изход.
<P>
(Ръкопляскания)

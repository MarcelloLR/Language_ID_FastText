<CHAPTER ID="002">
Изявления на председателството
<SPEAKER ID="006" NAME="Председател">
Госпожи и господа, при откриването на днешната пленарна сесия бих искал да кажа няколко думи за референдума, който се проведе в петък миналата седмица. Много съм удовлетворен от резултата. Това беше велик ден за Ирландия и велик ден за Европа.
<P>
(Ръкопляскания)
<P>
Бих искал да кажа, че когато беше обявен резултата, бях в другия край на Европа, в Сицилия, като там резултатът беше посрещнат точно така, както го посрещнахте вие - с ръкопляскания. На много други места из цяла Европа хората също бяха доволни от ирландския резултат. Ирландците изпратиха ясен сигнал, че желаят да продължат да бъдат в сърцето на един обединен континент. "Míle buíochas do mhuintir na hÉireann." Хиляди благодарности и поздравления за резултата от референдума. Казах го на ирландски, може би не особено точно, но приблизително така звучи.
<P>
Европейският съюз показа, че може да се вслушва в основателните страхове на своите граждани и да откликва по подходящ начин. Гаранциите, предоставени на Ирландия, се оказаха задоволителни и убедиха гласоподавателите, че Договорът от Лисабон ще бъде от полза за страната им. Това беше победа за гражданското общество и е добър аргумент в продължаващия дебат в други държави-членки.
<P>
Бих искал да подчертая огромната роля, която изиграха работодателите, синдикатите, организациите на земеделските стопани и на рибарите, както и църквата и обществените лидери. Това спомогна за спечелването на референдума.
<P>
Бих искал също така да поздравя ирландското правителство и опозицията в страната, както и един от моите предшественици - Пат Кокс, който застана начело на кампанията "Ирландия за Европа". Поздравления за Пат Кокс!
<P>
(Ръкопляскания)
<P>
Уверен съм, че процесът на ратификация ще бъде продължен и ще завърши с успех в оставащите две държави-членки. Получих уверение от президента на Полша, че сега, когато ирландският референдум даде положителен резултат, той ще подпише Договора от Лисабон без забавяне.
<P>
(Ръкопляскания)
<P>
Надявам се, че президентът Вацлав Клаус ще направи същото веднага след като чешкият Конституционен съд разсее всички останали съмнения.
<P>
Целта на Договора от Лисабон е да се подготви Европейският съюз за предизвикателствата на 21 век. Трябва да се изправим срещу страховете на нашите граждани, свързани с енергийните проблеми, растящата безработица, имиграцията и изменението на климата. Ще трябва да действаме заедно, точно така, както сме постъпвали множество пъти в миналото, като не бива да забравяме, че ключът към успеха е принципът на европейската солидарност.
<P>
Предстои ни много работа, но сега разполагаме с необходимите средства, така че, нека не се колебаем да ги използваме.
<P>
Бих искал да направя един по-важен коментар относно ирландския референдум. Не можем да забравим онези, които гласуваха "против". За нас стана традиция да мислим за всички европейци, да зачитаме гледищата им и правото им на различно мнение. Онези, които гласуваха "против" също искат да ни кажат нещо. Те искат да ни убедят в нещо и, най-важното, искат да ни предупредят за нещо. Ще вземем под внимание това предупреждение, ще имаме предвид и вота им, но сме изключително доволни, че безспорното мнозинство от ирландците казаха "да" и че те подкрепят една обединена Европа. Самият аз съм решен да работя усърдно, за да ви помогна да почувствате, че нашата обединена Европа е и вашата Европа - и ние ще напишем историята за бъдещето на Европа заедно.
<P>

<P>
Бих искал да премина към две други теми. Те са тъжни.
<P>
Бих искал да припомня една голяма трагедия и по този начин да почета паметта на жертвите на свлачищата от кални маси в околностите на Месина в Сицилия. Вече направих изявление от името на Европейския парламент, в което изразих нашите съболезнования на семействата и приятелите им. По това време бях в Италия и публично поднесох съболезнования на нашите приятели и партньори и на всички италианци.
<P>

<P>
Преди да започнем, бих искал също така да припомня факта, че днес се навършват три години от смъртта на руската журналистка и застъпничка на правата на човека Анна Политковская. Нейните убийци все още не са изправени пред съда. Анна обаче не е единствената жертва. Нека, по този повод, да си спомним и за други общественици, които бяха убити през последните три години.
<SPEAKER ID="007" NAME="William" AFFILIATION="The Earl of) Dartmouth  (EFD">
(EN) Г-н председател, в словото си пред нас, когато представяхте кандидатурата си за председател на Европейския парламент, казахте, че ще бъдете много обективен човек и обективен председател. Трябва да кажа, че току-що направихте изказване относно ирландския референдум - и аз станах на крака докато говорехте, но вие бяхте вглъбен в текста си - което беше едно от най-субективните партийни изказвания, които някога съм чувал, неподобаващо на обективен председател.
<P>
(Смесени реакции)
<SPEAKER ID="008" NAME="Председател">
Вероятно не сте изслушали цялото ми изказване!
<P>
(Ръкопляскания)

<CHAPTER ID="010">
Финансови услуги (подпис на актове) 
<SPEAKER ID="149" NAME="Председател">
Съгласно процедурата за съвместно вземане на решение законовите актове се подписват от председателя на ЕП и настоящото председателство, представляващо Съвета. Преди подновяване на заседанието ще бъде подписан законов пакет, за да влезе в сила. Сесилия Малмстрьом, министър по европейските въпроси, ще подпише от страна на Съвета. Доволен съм, че членът на Комисията Бенита Фереро-Валднер също е с нас днес.
<P>
Искам да кажа няколко думи относно законодателния акт, който предстои да подпишем днес. Днес, в навечерието на изключителната среща на върха на ЕС в подготовка за срещата на върха на Г-20 в Питсбърг, имаме добър повод за укрепване ролята на Европейския парламент като съзаконодател. Помолен съм да представя Европейския парламент на вечерята на държавните и правителствени ръководители. Ние от Европейския съюз ще се подготвяме за участието в срещата на върха на Г-20 в Питсбърг.
<P>
Днес имаме важен пакет от четири различни законодателни акта съгласно процедурата за съвместно вземане на решение, одобрена от нас в отговор на финансовата криза. Какво съдържа пакетът? Директива за капиталовите изисквания, регламент относно агенциите за кредитен рейтинг, нов регламент относно трансграничните плащания и решение, установяващо нова програма в подкрепа на специфичната дейност в областта на финансовите услуги, финансовите доклади и одит.
<P>
Директивата и регламентите имат за цел защитата на инвеститорите на ЕС, финансовата система на ЕС, както и повишаване на гаранциите за правата на потребителите и осигуряването на по-добър контрол. Актовете са насочени към стабилизиране на финансовите пазари. Следователно така изпълняваме предвижданията като законите, които подписваме, са изготвени от Парламента по време на предишния мандат. Желае ли г-жа Малмстрьом да има думата преди да пристъпим към подписването на документите?
<SPEAKER ID="150" NAME="Сесилия Малмстрьом" LANGUAGE="SV">
Г-н председател, предстои да подпишем няколко законодателни акта, които са от първостепенно значение за отговора на ЕС на финансовата и икономическа криза, която оказа сериозно въздействие върху Европа и ще продължи своето влияние. Искам да използвам възможността да благодаря на чешкото председателство, което работи доста упорито, за да получим тези актове за кратък период от време. Именно благодарение на чешкото председателство успяхме бързо да осъществим успешно сътрудничество между Съвета и Парламента, както и бързи и ефективни споразумения.
<P>
Както споменах преди, изпитваме предпазлив ентусиазъм относно икономическата ситуация, но освен това знаем, че безработицата ще се отрази тежко в много държави в предстоящия период. Следователно има защо Парламентът, Съветът и Комисията да работят в тясно сътрудничество. Очаквам с нетърпение общата ни работа и съм горда, че мога да подпиша настоящите законови актове заедно с Вас, г-н председател.
<SPEAKER ID="151" NAME="Председател">
Искам да насоча вниманието към факта, че това, което правим, е израз на връзката между функциите на Съвета, Парламента и Комисията. Междувременно се състояха избори в Европейския парламент, което по никакъв начин не попречи на нашите дейност и работа.
<P>
Сега искам да помоля министър Малмстрьом да пристъпи към общото подписване, което ще стане на тази маса. Каня също така г-жа члена на Комисията Фереро-Валднер, г-жа Berès и г-жа Bowles - предишния и настоящия председател на комисията по икономически и парични въпроси - ще помоля и двете да дойдете тук, както и докладчиците г-н Karas и г-н Gauzès. Всички вие ще присъствате на подписването, а министърът и аз ще подпишем.
<P>
Искам също да подчертая, че г-жа Starkevičiūtи г-н Hoppenstedt са бивши докладчици, но вече не са в Европейския парламент, тъй като бяха членове на ЕП по време на предишния мандат.
<P>
Сега следва да пристъпим към подписване.

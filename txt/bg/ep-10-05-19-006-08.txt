<CHAPTER ID="006-08">
8. График на месечните сесии на Европейския парламент през 2011 г. (гласуване) 
<P>
- Относно изменение 4:
<SPEAKER ID="124" NAME="Ashley Fox" AFFILIATION="ECR">
(EN) Г-н председател, процедурен въпрос: можете ли да потвърдите, че гласуването на изменение 4 ще успее да намали броя на посещенията ни в Страсбург, но в същото време ще спази договорното ни задължение да провеждаме 12 сесии?
<P>
(Ръкопляскания)
<SPEAKER ID="126" NAME="Klaus-Heiner Lehne" AFFILIATION="PPE">
(DE) Г-н председател, госпожи и господа, виждам от списъка за гласуване, г-н председател, че възнамерявате да обявите изменение 2 за недопустимо. Искам да Ви помоля да помислите отново. Вярно е, че член 229 от Договора изисква провеждане на сесия на Европейския парламент втория вторник на март. Но това не противоречи на изменението, внесено от моята група.
<P>
Изменението на моята група има за цел да премести сесията в Страсбург от 10-а седмица в 11-а седмица. Това не пречи да се провежда пленарна сесия втория вторник на март. Ние искаме седмицата в Страсбург да е 11-ата, но това не означава, че изменението ни е недопустимо. Искам да Ви помоля да го преразгледате.
<SPEAKER ID="127" NAME="Председател">
Прочетохте мислите ми, г-н Lehne, защото щях да продължа, точно както предвидихте.
<P>
- Относно изменение 4:
<SPEAKER ID="128" NAME="Bruno Gollnisch" AFFILIATION="NI">
(FR) Ще бъда много кратък, г-н председател. Считам, че въпреки двусмислената му формулировка изменение 4 трябваше да бъде обявено за недопустимо, защото противоречи на Договорите и в още по-голяма степен на тълкуването на Договорите, определено много ясно в решение на Съда на Европейския съюз в Люксембург, според което броят на месечните сесии в Страсбург трябва да се запази. Разбирам, че някои колеги може да не са съгласни, но Договорите са абсолютно ясни, както и съдебното решение на Съда в Люксембург е съвсем ясно какъв е понастоящем законът.
<SPEAKER ID="129" NAME="Председател">
Трябва да ви уведомя преди гласуването, че председателството счита, че изменение 2 е в нарушение на Договора за функционирането на Европейския съюз, и следователно го обявява за недопустимо.
<P>
Член 229 от Договора за функционирането на Европейския съюз гласи, че Европейският парламент, цитирам: "По право той се свиква на заседание втория вторник на месец март". Председателският съвет одобри предложение за графика на месечните сесии през 2011 г., с месечна сесия от 7 до 10 март, което е в съответствие с член 229 от Договора за функционирането на Европейския съюз.
<P>
Изменение 2 предлага тази месечна сесия да бъде отложена за следващата седмица. Ако Парламентът го одобри, ще бъдем в нарушение на член 229. При това положение го обявяваме за недопустимо.
<P>
- Преди гласуването на изменение 3:
<SPEAKER ID="130" NAME="Klaus-Heiner Lehne" AFFILIATION="PPE">
(DE) Г-н председател, съжалявам, но не е толкова просто. Цитирахте член 229 съвсем точно, но това не противоречи на нашето изменение. Член 229 касае конкретен ден, който е вторият вторник на месец март. Нашето изменение касае цялата седмица в Страсбург, която е от четири дни. Затова трябва да е допустимо да преместим пленарната седмица в Страсбург от 10-а в 11-а седмица. Това не пречи да се провежда пленарна сесия в Брюксел втория вторник на март. Както сам казвате, това са условията на Договора.
<SPEAKER ID="131" NAME="Председател">
Г-н Lehne, изменението повдига въпрос, който може да се тълкува по различни начини. Правилникът за дейността предвижда, че в подобни случаи председателството има последната дума по отношение на приложимите тълкувания. Поради причините, които обясних, председателството реши да обявя изменение 2 за недопустимо, защото е в нарушение на член 229 от Договора за функционирането на Европейския съюз. От само себе си се разбира, че всяко друго тълкуване заслужава уважение. Но решението е на председателството.
<P>
Преди гласуването:
<SPEAKER ID="133" NAME="Potito Salatto" AFFILIATION="PPE">
(IT) Г-н председател, извинете, но ще използвам възможността да заявя, че е необходима намеса, за да се осигурят директни полети без усложнения между Страсбург и европейските столици за тези, които в момента са принудени да вземат три или четири полета, за да стигнат до Страсбург. Моля да предприемете необходимите действия.
<P>
(Ръкопляскания)

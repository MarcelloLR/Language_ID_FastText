<CHAPTER ID="006">
Поправка (член 216 от Правилника за дейността): вж. протокола
<SPEAKER ID="126" NAME="Philip Bradbourn" AFFILIATION="ECR">
(EN) Г-жо председател, надявам се, че ще мога да надвикам шума. Питам се дали бихте могли да ме уведомите кога ще бъдат предприети действия в Парламента, за да не се налага членовете на ЕП, по пътя от своите офиси до тази зала между асансьорите, постоянно да търпим натрапничеството на лица - независимо дали лобисти, сътрудници или други - които се опитват да пъхнат безчет листовки в ръцете ни, докато приближаваме залата, за да гласуваме. Това място започва да прилича повече на студентски съюз, отколкото на парламент, г-жо председател, и се надявам, че ще предприемете някакви действия, за да спрете това.
<SPEAKER ID="127" NAME="Председател">
Благодаря за предложението, г-н Bradbourn. Ще предадем Вашите забележки на квесторите, за да могат те да предприемат необходимите мерки.

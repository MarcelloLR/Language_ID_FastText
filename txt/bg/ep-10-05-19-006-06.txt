<CHAPTER ID="006-06">
6. Освобождаване от отговорност във връзка с изпълнението на бюджета за 2008 г.: общ бюджет на ЕС, Съвет (
<P>
След гласуването:
<SPEAKER ID="118" NAME="Ryszard Czarnecki" LANGUAGE="PL">
Може да се каже, че сме в значително по-добра позиция в сравнение с миналата година, защото тогава не предоставихме освобождаване от отговорност до ноември. Този път имаме възможност да го направим шест месеца по-рано, макар че трябва да се каже много ясно, че Парламентът най-накрая трябва да убеди Съвета, първо, да внесе документите по-рано, и второ, да внесе пълната документация, която наистина се отнася за въпросния отчетен период. Получаваме например документи от предходната година.
<P>
Считам, че ситуацията - определено криза в отношенията между Парламента и Съвета - посочва необходимостта Европейският парламент да окаже по-голям натиск върху Съвета за по-голяма прозрачност относно бюджетните разходи. С оглед на Договора от Лисабон по-конкретно, който разширява ролята на Европейския парламент, това е просто задължително.

<CHAPTER ID="013">
Едноминутни изказвания по въпроси с политическа значимост
<SPEAKER ID="020" NAME="Председател">
Следващата точка са едноминутните изказвания по въпроси с политическа значимост.
<SPEAKER ID="021" NAME="Csaba Sógor" AFFILIATION="PPE-DE">
(HU) В Интергрупата по регионални и малцинствени езици изготвихме доклад с цел защита на традиционните национални малцинства. Защо това е важно? Много от новите държавичленки, сред които Румъния например, нямат законодателство относно малцинствата. Миналата година станахме свидетели на това как униформен полицай нанася побой на граждани в Словакия. Откакто новото правителство встъпи в длъжност в Румъния, забелязахме, че символите на малцинствата се премахват, че се счита за проблем, ако някой говори повече от един език и че няколкостотин деца по случайност не са записани в училище. Ето защо ние смятаме, че е важно Европейският парламент да изготви доклад, резолюция, която да гарантира защитата на малцинствата, защитата на традиционните етнически малцинства. Много ви благодаря, г-н Председател.
<SPEAKER ID="022" NAME="Илияна Малинова Йотова" AFFILIATION="PSE">
Уважаеми колеги, конфликтът между Русия и Украйна и спряното подаване на природен газ през януари нанесе тежки поражения върху няколко европейски страни и най-вече върху България.
<P>
Над 230 милиона евро са преките загуби за българската икономика само за няколко дни. За сравнение, с толкова би трябвало да стартира проектът "Набуко". Това постави икономиката ни в рискова ситуация и наложи да търсим сътрудничество за повторно отваряне на блокове от ядрената централа в Козлодуй.
<P>
Диалогът за това трябва да бъде разумен и спокоен, на основата на добър анализ. Решенията са трудни, но нека да не ги предпоставяме и обричаме предварително, каквито сигнали, за съжаление, дойдоха вече от страна на Комисията.
<P>
Смятам, че България и някои от най-засегнатите страни трябва да получат възможност за допълнителни средства от европейския План за развитие, а не само онази минимална част от 20 милиона евро, които вече бяха разпределени за газови проекти. Не е обяснимо най-засегнатата страна да получи най-малко средства при положение, че за енергийни проекти ще се разпределят близо 3,5 милиарда евро.
<P>
След броени минути ще започнем дискусията по енергийната стратегия. Призовавам всички колеги да покажем, че имаме визия за своята енергийна независимост, че можем да надмогнем политическите си съображения в навечерието на изборите и можем да защитим солидарността и взаимната помощ, които са ни събрали.
<SPEAKER ID="023" NAME="Siiri Oviir" AFFILIATION="ALDE">
(ET) Г-н Председател, госпожи и господа, чешкото председателство започна преди един месец, но вече успя да се изплюе в лицата ни и да ни обиди със своя подарък. Естония е покрита със сърп и чук, има пиян мъж на пода на финландска сауна, Германия има свастика, Италия има футболисти, които държат топки близо до гениталиите си, България е покрита с тоалетни и т.н., и т.н. По този начин художникът, който поднесе подаръка на Чешката република на Европейския съюз, е изобразил нациите и страните от Европейския съюз в творбата си.
<P>
Изкуството може често трябва и да шокира, но дали присмеха над друга страна и народ са найподходящият начин за това? Чешкото правителство говори за свободата на изразяване на художника: така е, но тук тази свобода определено е била използвана в погрешен контекст. Правителството очевидно не може да се намеси в свободата на творчество на художника: това също е вярно, но като поднесе този подарък, чешкото правителство прие посланието, което той предава, и подарявайки го, сега то, а не художника трябва да понесе отговорността за последиците. Трудно е да се разбере, как ръководството на Чешката република може да смята, че има право да обижда други държавичленки.
<P>
Като представител, избран от Естония, очаквам отговор и извинение от страната, която пое председателството, за да мога да го предам на естонския народ. За съжаление, никой от представителите на председателството не е тук, но вярвам, че моето искане ще стигне до тях.
<SPEAKER ID="024" NAME="Ewa Tomaszewska" AFFILIATION="UEN">
(PL) Гн Председател, пет хиляди огромни превозни средства ежедневно преминават през град Augustów. Всеки ден деца отиват на училище, като вървят по самия път, защото няма тротоар за пешеходци. Почти всеки ден, едно от тях загива под колелата на тези превозни средства. Екотерористи блокираха изграждането на околовръстен път в името на опазването на птиците от шума. За всяка седмица, през която това начинание продължава, някое от децата на Augustów трябва да заплаща с неговия или нейния живот. Нито екотерористите, нито съдиите от Съда на Европейските общности изпращат децата си под колелата на превозните средства. Въпреки това на живота на децата на Augustów се отдава помалко значение, отколкото на благосъстоянието на птиците.
<P>
Аз подкрепям грижата за околната среда и действията за опазване на природата. Въпреки това, когато става въпрос за човешки живот, ние не трябва да го пропиляване толкова безсърдечно. Ще отправя въпрос към Европейската комисия: колко полски деца трябва да платят с живота си, заради това, че изграждането на обходен път е блокирано? При вземането на решение, техния живот взима ли се предвид изобщо?
<SPEAKER ID="025" NAME="Hélène Flautre" AFFILIATION="Verts/ALE">
- (FR) Гн Председател, бих искала да привлека вниманието на Европейския парламент към влошаването - ако това все още е възможно - на ситуацията с правата на човека в Тунис.
<P>
От 11 декември, Sihem Bensedrine, известен защитник на правата на човека и главен редактор на Kalima, е обект на тормоз в пресата, както и на клеветнически забележки, които са абсолютно недопустими и несъвместими с принципа на правовата държава.
<P>
На 23 януари г-н Amin, който е координатор на Организациите за координиране на правата на човека в Магреб, не е бил допуснат да влезе в Тунис.
<P>
На 28 януари радио Kalima, което излъчва предаванията си чрез сателит след тази дата, е било напълно обсадено. Журналистите му са били държани в плен, а тези, които са се притекли на помощ са били малтретирани на улицата. Тази радиостанция все още е обградена от тунизийската полиция, а резултатът от това е подкопаване на свободата на информация и изразяване.
<P>
Утре е изслушването на Апелативния съд на работниците от Gafsa, които се борят срещу корупцията и срещу експлоатирането им в тази тунизийска въгледобивна зона, относно отказа от правосъдие, на който станахме свидетели по време на първото изслушване.
<P>
Ръководителите на мисии в Тунис са обезпокоени от положението, те го обсъждаха и вероятно го обсъждат и в настоящия момент. Трябваше да се срещнат днес.
<P>
Призовавам ви, г-н Председател, да предприемете важна политическа инициатива, за да сложите край на тези системни нарушения на правата на човека в Тунис.
<SPEAKER ID="026" NAME="Председател">
Нашият нов и бивш колега гн Martin Kastler също пристигна сега. Каза ми, че е попаднал в задръстване. Има два начина да се избегнат закъсненията: или чрез по-ранно тръгване, или чрез подобряване на трансевропейските мрежи.
<SPEAKER ID="027" NAME="Kyriacos Triantaphyllides" AFFILIATION="GUE/NGL">
(EN) Гн Председател, убийството на военнопленници и на цивилни, заловени по време на война, представлява едно от най-големите нарушения на международното право. Третата и Четвъртата Женевски конвенции заявяват ясно, че подобни действия са много под стандартите на международното право и определят извършителя за отговорен в очите на международната общност. В същия дух, член 2 от Европейската конвенция за правата на човека обявява отнемането на живот за явно нарушение.
<P>
Неотдавнашното признание на турския актьор Attila Olgaç за убийството на 10 кипърски гърци, пленени по време на турската инвазия в Кипър през лятото на 1974 г., още веднъж хвърли светлина върху престъпленията, извършени от Турция, което означава, че Турция неизбежно трябва да поеме отговорност и да отвори архивите си за разследване на съдбата на всички изчезнали лица. Международната общност, в която Европейският съюз играе значителна роля, трябва да приложи по отношение на Турция целият възможен натиск, за да се съобрази тя с международното право, свързаните решения на Европейския съд по правата на човека и всички приложими резолюции на ООН.
<SPEAKER ID="028" NAME="Zita Pleštinská" AFFILIATION="PPE-DE">
(SK) Мотото на чешкото председателство "Европа без граници" не следва да е само лозунг, а трябва да е ясен отговор на сегашните предизвикателства. Председателството следва да се справи с проблемите, които тревожат европейските граждани, за които съществуващите бариери, правят невъзможно упражняването на техните права на територията на ЕС.
<P>
В Европейския съюз има петдесет милиона европейци с различни здравословни проблеми, които в ежедневния си живот се сблъскват с различни трудности. Много от тях са се обръщали към мен с молби относно необходимостта от взаимно признаване на лични карти за хора с тежки увреждания. Гражданите с увреждания не могат да използват тези карти във всички държавичленки на ЕС. Това затруднява например паркирането на колите им на определените за това места. Внесох въпрос до Съвета и до Комисията и се надявам, че мерките за хармонизиране на тези карти ще бъдат приети възможно най-скоро.
<P>
"Европа без граници" трябва да означава премахването на всички граници, включително физически, материални, социални и архитектурни граници, както и предотвратяването на всякаква дискриминация на хората с увреждания.
<SPEAKER ID="029" NAME="Rovana Plumb" AFFILIATION="PSE">
(RO) Документите от срещата на 5 февруари в Прага, упоменават разискване по темата за целите от Барселона относно обществените услуги за отглеждане на деца, като се акцентира върху отглеждането у дома. Чудя се дали чешкото председателство знае за доклада на Европейската комисия от м. октомври 2008 г., който посочва, че повече от шест милиона жени на възраст между 25 и 49 години заявяват, че са задължени да не работят или могат да работят само на половин ден, поради семейни задължения.
<P>
Отглеждането на децата у дома не трябва да е пагубно за обществените услуги за отглеждане на деца. Като социалдемократ, аз вярвам, че инвестирането в обществените услуги за отглеждане на деца е от полза за обществото като цяло. Настоятелно призовавам чешкото председателство да обсъди каква помощ може да се предостави на държавитечленки, за да им даде възможност да подобрят техните обществени услуги за отглеждане на деца от количествена и качествена гледна точка, особено по време на настоящата криза.
<SPEAKER ID="030" NAME="Биляна Илиева Раева" AFFILIATION="ALDE">
Тази неделя в Швейцария ще се проведе референдум за свободното движение на хора. Швейцарският народ ще решава дали договорът между тяхната държава и Европейския съюз ще бъде продължен както като време, така и като обхват и дали ще включи гражданите на България и Румъния.
<P>
С решението си Швейцария ще позволи и ще определи не само бъдещото развитие на това дали ние ще ползваме визи и граници, но и ще реши дали едни отговорни решения от последните 30 години, свързани с икономическо развитие, ще бъдат продължени и в бъдеще. Политиката за свободно движение на гражданите допринесе именно за това икономическо развитие както на Швейцария, така и на Европейския съюз, а също и за повишаването на общия ни жизнен стандарт.
<P>
Искрено се надявам, че резултатът от референдума в Швейцария тази неделя ще бъде положителен, защото един обратен, негативен резултат би довел отново това прекрасно партньорство и сътрудничество към бариерите, които имахме, към ограниченията и към всички несгоди на липсващи споразумения.
<P>
Именно заради това се надявам, че нашите приятели от Швейцария ще подкрепят общото ни бъдеще и приканвам както страните-членки на Европейския съюз, така и Комисията да продължават нашето взаимно сътрудничество с Швейцария в добър тон и с добри резултати за всички граждани на Европейския съюз.
<SPEAKER ID="031" NAME="Dariusz Maciej Grabowski" AFFILIATION="UEN">
(PL) Гн Председател, на срещата в Давос германският канцлер Angela Merkel призова за изграждането на газопровод от Русия до Германия по дъното на Балтийско море.
<P>
Гжа Merkel още веднъж доказа какво разбира под европейска солидарност. Още повече че скандинавските страни, както и Литва, Латвия, Естония и Полша изразиха резерви, и се противопоставиха на проекта за газопровод. Гжа Merkel показа какво значение придава на гласовете на еколозите, които предупреждават за заплахата за Балтийско море. За гжа Merkel няма значение фактът, че разходите по изграждането ще бъдат няколко пъти по-високи от тези за изграждането на подземен газопровод.
<P>
Имам един въпрос: възможно ли е, следвайки примера на своя предшественик канцлерът Gerhard Schroeder, г-жа Merkel да търси работа с "Газпром"? Дали лидерите на германската левица и на германската десница осъзнават, че, като показват такова отношение, те подкопават авторитета, достойнството и единството на Европейския съюз?
<SPEAKER ID="032" NAME="László Tőkés" AFFILIATION="Verts/ALE">
(HU) Гн Председател, съгласно Хартата на Организацията на обединените нации, всички нации имат право на самоопределяне. Това е приложимо също и за 1,5-2 милиона унгарци в Трансилвания. Преди две години Националният съвет на Székely организира неофициален референдум относно местната автономия за областта Székely. В този референдум, проведен чрез използването на преносими избирателни урни, въпреки изкуствено провокираната антиунгарска пропагандна кампания, 99 % от 210 000 гласоподаватели дадоха положителен вот. Неотдавна значителен брой местни правителства в областта Székely започнаха нова инициатива за всеобхватен официален референдум. Държавните органи и техните местни представители, така наречените префекти, правят всичко възможно, за да попречат на унгарците от област Székely да изразят волята си по един мирен, законен и демократичен начин. Отправям молба към Парламента и към председателя г-н Hans-Gert Pöttering да следят отблизо понататъшното развитие относно референдума в Румъния и да подкрепят местното самоуправление, което е заплашено от органите. Благодаря ви.
<SPEAKER ID="033" NAME="Madeleine Jouye de Grandmaison" AFFILIATION="GUE/NGL">
- (FR) Г-н Председател, госпожи и господа, споразумението за икономическото партньорство между Cariforum и Европейския съюз въвежда нещо недобро за найотдалечените региони (НОР) на Френска Западна Индия и Гвиана.
<P>
Още по-лошо, споразумението, по което ще трябва да дам становището си, не зачита мандата, определен от Европейския съвет, нито Стратегията на Европейския съюз за Карибския басейн, нито неговата Стратегия за най-отдалечените региони. И трите стратегии изрично упоменават необходимостта от регионална интеграция на найотдалечените региони в рамките на Cariforum и от създаването на междурегионален пазар между тези две страни, насочен към цялостното развитие на региона.
<P>
Аз съм обезпокоен. Вече от 10 дни в Гваделупа има голяма стачка, която води всичко до застой, включително нефта. Тази стачка продължава толкова дълго, защото хората на Френска Западна Индия и Гвиана страдат поради цената на основните потребности за живот, която е един път и половина повисока, отколкото в Централна Европа. Въпреки че досега това беше изцяло проблем на французите, сега той вече се превърна в европейски и отказа на Комисията да договори конкретно споразумение за НОР-Cariforum за нас, според мен е позор.
<SPEAKER ID="034" NAME="Georgios Georgiou" AFFILIATION="IND/DEM">
(EL) Гн Председател, наскоро чухме, прочетохме и видяхме как цивилни лица бяха бомбардирани и как бяха убивани деца. Наскоро видяхме един господин от Турция, който публично призна, че по време на инвазията в Кипър от страна на Турция през 1974 г., той е убил 10 оковани в белезници кипърски гръцки войника. Това, което не видяхме, гн Председател, е готовност от страна на Международния наказателен съд в Хага, готовност, която беше толкова очевидна, когато ставаше въпрос за участниците в събитията в Югославия; Международният Наказателен трибунал за Бивша Югославия все още ги преследва. Затова аз смятам, че е наше законно искане да помолим Парламента да ни каже дали има списък със страни, които попадат под юрисдикцията на Хагския съд, а също дали има страни, които са неутрални по отношение на него, или го игнорират. Мисля, че нашето искане да знаем кои страни и граждани са призовани като обвиняеми пред този съд и кои не са е едно законно искане.
<SPEAKER ID="035" NAME="Pál Schmitt" AFFILIATION="PPE-DE">
(HU) Благодаря ви за възможността да се изкажа, гн Председател. Поисках думата заради един трагичен инцидент, който стана преди три дни в Хърватия. 18-годишен мъж настъпи мина и се превърна в една от вече многобройните жертви, сред които италианци, нидерландци и други европейски граждани. Хърватия не участва в Общата програма за разминиране, финансирана от Комисията от 2008 г. до 2013 г., а все още броят на такива мини е неизвестен. Въпреки че Хърватия никога не е произвеждала подобни мини, върху близо 1 000 километра от нейната територия има животозастрашаващи противопехотни мини. Почтително моля Комисията и Вас, г-н Председател, да се намесите, така че Хърватия също да може да се възползва от европейска помощ - точно както Босна, Украйна, Косово и Кипър - тъй като това е изключително скъпа и опасна операция. Говорих в качеството си на председател - от страната на ЕС - на Съвместния парламентарен комитет EС-Хърватия. Много ви благодаря за възможността да се изкажа.
<SPEAKER ID="036" NAME="Katerina Batzeli" AFFILIATION="PSE">
(EL) Г-н Председател, демонстрациите на земеделските производители в Гърция, наред с други демонстрации в Европа, изпращат важни послания за промяна на сегашните разбирания за проблемите на земеделието и храните, като настояват за реформа на Европейски и национални политики. Когато икономиките са в колапс на европейско равнище, цялото доверие във финансовата система е изгубено, малките и средните предприятия постепенно изчезват и заетостта намалява, ние не можем да обърнем гръб на проблемите, които се натрупват в селските райони, в земеделието, в селската икономика и в регионалната заетост. Би било добра идея Комисията и Парламентът да започнат диалог и да представят предложения в опит да се справят с проблемите не само за да оцелеят малките и средните стопанства, но също така да излязат от кризата през следващите години, да се активира механизмът за интервенция и да се засили механизмът за управление в условията на криза - така че дори загубата на приходи да бъде обезпечена - и националните политики, които биха могли да станат по-гъвкави, без това задължително да означава съфинансиране на Общата селскостопанска политика.
<SPEAKER ID="037" NAME="Eugenijus Gentvilas" AFFILIATION="ALDE">
(LT) Европейските лидери неотдавна изразиха мнение, че са разочаровани от лидерите на Украйна и Грузия. Те започват да се съмняват дали могат да демократизират тези държави и да ги поведат към НАТО и Европейския съюз. Подобни становища и разговори могат само да подкрепят политиките на Русия и нейните специални части. Можем ясно да видим руските провокации, чиято цел е да отслабят президента Yushchenko, президента Saakashvili и политиките, ориентирани към Запада, които те прилагат. Съществуват и невидими провокации. Най-добрият начин да се види как те са организирани би бил да се проучат архивите на КГБ. Само лековерни политици в съвременна Европа могат да смятат, че Русия вече не извършва подобен шантаж и провокации, независимо от това, че е ръководена от бившия служител на КГБ Putin. Последната провокативна информация е, че Грузия е отвлякла руски войник. Тя бе разпространявана в Европа цяла седмица. Покъсно Русия призна, че войникът всъщност сам е дезертирал, но черната пропаганда вече беше нанесла щети. Получава се впечатлението, че Русия великолепно играе игрички с танкове, газопроводи, информация и дезинформация. Въпреки това наивността на европейските политици е тази, която в най-голяма степен позволява на Русия да играе подобни игрички.
<SPEAKER ID="038" NAME="Hanna Foltyn-Kubicka" AFFILIATION="UEN">
(PL) Гн Председател, възползвайки се от факта, че вниманието на световното обществено мнение сега е насочено към въпроси, свързани със световната икономическа криза, китайските органи приложиха всеобхватната си потисническа система, за да увеличат натиска над гражданите на Тибет. Кампанията, която продължава 40 дни, е насочена главно срещу участниците в миналогодишните протести.
<P>
Призовките за явяване в полицейските управления се увеличават, както и изчезванията, случаите на заплахи и неизяснените смъртни случаи. Не можем да изключим възможността една от последиците от репресията да бъде проява на вълнения от страна на тибетските граждани, които ще бъдат принудени да вземат извънредни мерки. Китайските служби за сигурност и армията ще отговорят чрез грубо умиротворяване на тези протести и може да се окаже, че имаме работа с преднамерени провокации от страна на китайските органи, които ще разчитат на факта, че дори демократичните правителства ще се ограничат само до нерешителни протести по време на общата борба с икономическата криза. Европейският парламент следва да изрази ясно и решително становището си по този въпрос, и поради това днес ще си позволя да внеса проект на призив към министър-председателя на Китай. Нека заедно да изпратим сигнал до комунистическия режим, че не сме съгласни с нарушаването на основните права на народа на Тибет.
<SPEAKER ID="039" NAME="Nicolae Vlad Popa" AFFILIATION="PPE-DE">
(RO) Европейската комисия е обявила 2009 г. за Европейска година на творчеството и иновациите. Творческото мислене е ключът към успеха в глобалната икономика, това е факт, който е признат от Европейския съюз много отдавна. Действително, иновациите са неразделна част както от пакета на Комисията за изменението на климата, така и от плана за възстановяване на европейската икономика. От своя страна, Европейският парламент трябва да се включи поактивно в насърчаването на творчеството като движеща сила за иновациите. Миналата година пакетът за енергетика и изменение на климата беше приет и беше одобрена писмената декларация относно фибромиалгията, за което бих искал да благодаря още веднъж. Тези документи проправят път за иновации и творчество в областите от първостепенно значение, като здравеопазване, чрез откриване на нови видове лечение за фибромиалгия, и енергетика, създавайки все поефективни алтернативни енергийни източници.
<SPEAKER ID="040" NAME="Alexandra Dobolyi" AFFILIATION="PSE">
(HU) Гн Председател, Унгария, също влезе в Шенгенската зона на 21 декември 2007 г., но все още има някои въпроси, които остават нерешени, по австро-унгарската граница. Органите в Бургенланд всъщност не говорят с нас. По тази причина през м. юни 2008 г. мои унгарски сънародници внесоха петиция до Комисията по петиции в Европейския парламент, която ние незабавно изпратихме до Комисаря Jacques Barrot. Г-н Barrot накрая отговори след четири месеца, като каза, че не разполага с достатъчно информация относно петицията и че ще се опита да се свърже с вносителя. Два месеца след този отговор аз самата се свързах с вносителя на петицията и попитах как стоят нещата. Беше ми казано, че до този момент не е осъществена връзка с никой от Комисията; това наистина пречи на Комисията да получава информация. Когато се върнах в Комисията, ми казаха, че ще проучат случая "възможно най-бързо". Бих искала да попитам Комисията, какво означава изразът "възможно най-бързо" и бих искала да изразя надеждата си, че предизборната кампания, която трябва да се проведе след четири месеца, няма да бъде проведена по-същия начин от г-н Barroso и гн Jacques Barrot "възможно най-бързо". Много ви благодаря.
<SPEAKER ID="041" NAME="Viktória Mohácsi" AFFILIATION="ALDE">
(HU) Благодаря ви, г-н Председател. Госпожи и господа, ето един едноминутен преглед на все още необуздания европейски расизъм. Преди няколко дни в Унгария полицейски началник, направил расистко изявление, беше оправдан и възстановен на служба, след като беше направено позоваване на предполагаемо вътрешно разследване. Разследването не даде отговор на въпроса дали расисткото изявление е било направено наистина. В Румъния, в област Tărlungeni близо до Брашов, е била издигната стена между ромски и неромски семейства. В отговор на въпрос, зададен от местно дете, което пита защо са разделени, бащата вероятно ще отговори: защото тези, които живеят от тази страна на стената, са лоши хора, а онези, които живеят от другата страна, са добри. Преди десет дни ние гласувахме приемането на доклад на делегацията в Италия; оттогава, преди една седмица, Италия изпрати въоръжени сили срещу ромите, след като бяха извършени две престъпления от неизвестни лица. Полицейските сили преминават през ромските семейства с хеликоптери, кучета и въоръжени полицейски служители. Много ви благодаря.
<SPEAKER ID="042" NAME="Ilda Figueiredo" AFFILIATION="GUE/NGL">
(PT) Броят на работниците, засегнати от безработица в Португалия, нараства показателно. Всеки ден дружества обявяват съкращаване на производството, уволняване на работници или дори пълно преустановяване на работа.
<P>
Сред най-сериозните случаи е заплахата, която тегне над около 2 000 работника в Qimonda, във Vila do Conde, след обявяването на банкрут на дружеството майка в Германия. В сряда делегация от работници от двете страни ще бъде тук, в Парламента, като ще разчита на солидарност, а също така и на нашата подкрепа в тяхната борба да защитят работните си места.
<P>
Скандалът със забавянето на изплащането на заплати и други възнаграждения, дължими на работниците, обаче също се задълбочава, както се случва в някои дружества за производство на корк, някои текстилни дружества и в секторите керамика и металургия, наред с други. Тази ситуация създава сериозни социални проблеми, нарастваща бедност и дори причинява трагедии в случаи, когато членовете на едно и също семейство работят в едно и също дружество. Успях да се уверя в това само преди дни в Subercor, дружество, установено в Santa Maria da Feira (част от групата Suberus, в обувния сектор), където работниците мизерстват, защото не получават заплатите си, а има и двойки, които гладуват и вече нямат храна за децата си. Това са ужасни ситуации, причинени от кризата, която ни опустошава, а последиците от нея могат да се видят по лицата на хората и в техния живот. Ето защо отправям апел не само за солидарност, но също така за решаване на тези сериозни проблеми.
<SPEAKER ID="043" NAME="Kinga Gál" AFFILIATION="PPE-DE">
(HU) Г-н Председател, общественото мнение в Унгария следи с голям интерес развитието на случая с използването на водно оръдие за разпръскване на демонстранти в Унгария и би искало да има ясен изход от проблема възможно найскоро. Искаме помощ от Комисията по този въпрос. Този проблем е свързан с факта, че унгарското правителство продължи през периода 2006 г. - 2007 г. - 2008 г. да се придържа към становището, че е закупило нови водни оръдия за сметка на Шенгенския фонд и че те са били използвани в Будапеща на 22 октомври 2007 г. за разпръскване на тълпите. В края на 2008 г. министърът на правосъдието и правоприлагането заяви, че тази покупка не е била платена от Шенгенския фонд, който е ресурс на ЕС. Компетентният европейски комисар потвърди, че оръдията не са били закупени със средства от Шенгенския фонд. Един ден по-късно държавен секретар в същото министерство заяви, че унгарското правителство е покрило разходите по покупката на водни оръдия от вътрешни източници на Шенгенския фонд, което е в противоречие с Европейската комисия. Въпросът ми е: Европейската комисия проучила ли е дали Шенгенският фонд е бил използван в този случай по предназначение и опитала ли се е да установи истината по отношение на покупката на водното оръдие? След тези събития, доверието и прозрачността на действията не само на Унгарското правителство, но и на Европейската комисия са поставени на риск. Много ви благодаря.
<SPEAKER ID="044" NAME="Glyn Ford" AFFILIATION="PSE">
(EN) Г-н Председател, миналия понеделник британското правителство обяви, че започва извършването на предварителни проучвания за осъществимост на пет енергийни схеми за използване на енергията от приливи и отливи в естуара на река Severn: три баражи и две лагуни.
<P>
ЕС правилно си е поставил амбициозни цели за възобновяема енергия, но идеята, че постигането на тези цели ще бъде безболезнено е заблуда. Баражът Severn би могъл да задоволява до 5 % от енергийните нужди на Обединеното кралство, това обаче ще предизвика тълкувания на Директивата за местообитанията.
<P>
Резултатът от правните спорове - или общественото мнение - блокиращи схемата, би доказало истинността на сентенцията на Ницше, че лудостта е рядкост при индивидите и често срещана при партиите, групите и организациите. ЕС и британското правителство следва да размислят над философията на Jeremy Bentham, че трябва да търсим найголямото добро за наймного хора.
<SPEAKER ID="045" NAME="Margaritis Schinas" AFFILIATION="PPE-DE">
(EL) Гн Председател, доста време отне освобождаването на Балканите от непродуктивния национализъм, който е изостанал от Европейските стандарти на поведение и ценности. Изглежда, все пак, че някои хора ще трябва да чуят това послание отново. През м. октомври 2008 г., правителството на Бивша Югославска република Македония подаде искане за финансиране от Общността за Коридор № 10, който преминава през нейната територия. Само два месеца по-късно в скандално решение, което беше дори публикувано в Официалния вестник на тази страна, те решиха да нарекат този маршрут "Александър Велики Македонски", като по този начин безочливо нанесоха оскърбление на междинното споразумение с Гърция, което предвижда изрична разпоредба за избягването на правителствената пропаганда и използването на символи, които подтикват към враждебност, омраза и насилие. Призовавам Европейската комисия да обвърже искането за финансиране от Общността с отмяната на това скандално решение, което ни напомня, че на Балканите все още има националисти. Ние изграждаме Европа, в която няма място за национализъм.
<SPEAKER ID="046" NAME="Евгени Кирилов" AFFILIATION="PSE">
Миналата сряда Европейската комисия обяви своето предложение във връзка с програмата за възстановяване в областта на енергийната сигурност.
<P>
Съгласно това предложение България получава само част от 20 милиона евро за проект, свързващ България с Гърция. Част от 20 милиона от милиардните проекти. В моята страна по този повод цитират поговорката: "Напънала се планината и родила мишка." И всичко това след тежката газова криза.
<P>
Както знаете, България беше най-сериозно засегнатата страна и единствената - разчитаща само на руски газ. Официално се казва, че се финансират готови проекти, но буди съмнения. Решаващият проект, който България предложи за разширяване на газохранилището "Чирен", може да бъде финализиран само за няколко месеца. При липса на подкрепа България и самостоятелно ще се заеме с този проект, но къде остава нашата европейска солидарност и справедливост?
<P>
Пак през миналата седмица едно влиятелно европейско издание съобщи, че в резултат на тази криза евроскептиците в България са се увеличили с 20 %. Аз се надявам, че това не е точно измерване, но ако Комисията продължава с подобно отношение към България, тя ще даде решаващ принос в тази посока.
<SPEAKER ID="047" NAME="Jim Higgins" AFFILIATION="PPE-DE">
(EN) Г-н Председател, преди две години и половина установих, че Европейската комисия е започнала производство срещу Дания в Европейския съд, защото Дания е въвела праг от 2 % за хидрогенираните мазнини в храните. Комисията е направила това, въпреки че е имало научни доказателства за противното, които показват, всъщност, че хидрогенираните киселини създават изключителни проблеми от гледна точка на коронарната болест и т.н. Следователно преди две години аз реших - заедно с двама от нашите колеги, Dan Jørgensen и Linda McAvan - да изготвя писмена декларация. Бяхме подкрепени от 254 членове на Парламента от 25 различни държавичленки, което беше огромна подкрепа.
<P>
Неотдавна Комисията по околна среда, обществено здраве и безопасност на храните публикува доклад, в който бе посочено максимално ниво от 2 %, точно каквото е направила и Дания. Следователно въз основа на медицински и научни доказателства призовавам Комисията да приеме изцяло прага от 2 %, който датската система въведе и който е препоръчан в доклада от Комисията по околна среда, обществено здраве и безопасност на храните.
<SPEAKER ID="048" NAME="Ljudmila Novak" AFFILIATION="PPE-DE">
(SL) Още веднъж отбелязвам със съжаление, че докато статутът на италианските и унгарските малцинства в Словения е бил регламентиран по един образцов начин и всяко малцинство има свой представител в словенския парламент, словенските малцинства не се ползват със същия вид подкрепа в страните, в които живеят.
<P>
Въпреки договора, подписан в Будапеща, в Унгария няма политическа воля, за да се допусне словенското малцинство да има свой представител в Парламента. Освен това последните доклади сочат, че единственият словенски музей в Унгария предстои да бъде затворен поради спиране на финансирането. Още повече че този музей е единственият център на културен живот на словенското малцинство в Унгария, а е получил финансиране от само 16 000 EUR.
<P>
Докато Словения отделя 14,5 милиона EUR годишно за унгарското малцинство, Унгария отделя едва 400 000 EUR годишно за словенското малцинство. Поради тази причина ние с пълно право очакваме унгарското правителство да подобри финансовата и политическа подкрепа за словенското малцинство. Финансовата криза не може да се използва за извинение, за да се спира финансирането, отпуснато за малцинствата, било то в Унгария, Италия или някъде другаде.
<SPEAKER ID="049" NAME="Atanas Paparizov" AFFILIATION="PSE">
(EN) Г-н Председател, въпреки споразумението между гръцките органи и земеделските производители, последните все още блокират презграничния път между България и Гърция при отсечката Кулата-Промахон. Продължаващата 14-дневна блокада на граничните пропускателни пунктове между Република България и Гръцката република причиниха значителни финансови загуби на българските превозвачи.
<P>
Аз и 14 други членове на Европейския парламент от България сме изпратили писмен въпрос до Комисията относно мерките, взети съгласно Регламент (ЕО) № 2679/98. Ние признаваме основните права и свободи на европейските граждани. Въпреки това ние сме убедени, че този регламент следва да бъде значително подобрен, за да се избегне друг случай на продължителна блокада на транспорта между държавитечленки, което е в пълно нарушение на основните принципи на вътрешния пазар, като свободното движение на стоки и хора.
<SPEAKER ID="051" NAME="Anne Laperrouze" AFFILIATION="ALDE">
- (FR) Гжо Председател, преди девет дни регионите Аквитания, Средни Пиринеи и Лангедок-Русийон бяха сериозно засегнати от урагана "Клаус".
<P>
Щетите са големи и аз моля тези райони да получат спешна европейска помощ. Имам предвид поконкретно фонд "Солидарност" на Европейския съюз, но също така и Структурните фондове и Фондът за развитие на селските райони, а също така имам предвид и одобряването на държавна помощ.
<P>
Бих искала да привлека вниманието ви, госпожи и господа, към факта, че през м. май 2005 г. Европейският парламент прие доклада на г-н Berend относно реформата на фонд "Солидарност", за да се разшири неговия обхват. Въпросът в момента е в застой в рамките на Съвета на министрите. Наложително е скоро да има положителен резултат.
<P>
Европейските граждани очакват Европейският съюз да ги защити и да им предложи практическа помощ. Разрешаването на тези френски региони да получат спешна помощ, но също и разбирането на смисъла от реформата на фонд "Солидарност" би представлявало в очите на европейците железни гаранции, че задълженията и целта на Европейския съюз е да бъде на тяхна страна в трудни ситуации.
<SPEAKER ID="052" NAME="Georgios Toussas" AFFILIATION="GUE/NGL">
(EL) Гжо Председател, земеделски производители с малки и средни стопанства са на улицата от две седмици в битка, която разтърси цялата страна. Общата селскостопанска политика, която е съвместно формулирана и се прилага от гръцките управници, и споразуменията в рамките на Световната търговска организация са довели до намаляване на земеделската продукция, до драстично намаляване на доходите на земеделските производители с малки и средни стопанства и до тяхното по-бързо унищожаване. Търговският баланс на Гърция в търговията със земеделска продукция е преминал от състояние на платежоспособност до състояние на дефицит на стойност от приблизително 3 милиарда EUR само за 2008 г. Вместо да задоволява основните нужди на малките и средните стопанства, новото демократично правителство се опитва да ги подведе с безсмислени съобщения и в същото време мобилизира специалните части, за да потуши тяхното съпротивляване. Комунистическата партия на Гърция и работниците подкрепят съпротивляването на малките и средните стопанства срещу Общата селскостопанска политика и цялата антинародна политика на Европейския съюз, както и срещу буржоазните управници. Те подкрепят също и тяхното искане за гарантирани минимални цени за земеделската и животинска продукция, които ще покрият производствените разходи и ще подобрят доходите на малките и средните стопанства.
<SPEAKER ID="053" NAME="Jim Allister" AFFILIATION="NI">
(EN) Г-жо Председател, със задълбочаването на икономическата криза изникват големи проблеми, които водят до трудови спорове в Обединеното кралство, произтичащи от натиска за неограниченото свободно движение на работна ръка в рамките на ЕС и изискванията към обществени поръчки във връзка с мащабните обществени поръчки, съгласно които поръчките, спечелени от чуждестранни дружества, водят до значителен приток на чуждестранни работници, което поставя местните работници и местните безработни в неблагоприятно положение и ги лишава от възможности.
<P>
Смятам, че така много хора ще проумеят цената, която се заплаща от страна на Обединеното кралство, за членството в ЕС. Ние сме принудени да се подчиняваме на законите на пазара на труда и на върховенството на правото на ЕС, както и на решенията на Съда на Европейските общности. Политиката в областта на обществените поръчки, която забранява изразяването на предпочитания на местни изпълнители и работници, подклажда все повече и повече негодуванието към ЕС и неговия страдащ от липса на гъвкавост режим.
<SPEAKER ID="054" NAME="Panayiotis Demetriou" AFFILIATION="PPE-DE">
(EL) Гжо Председател, преди две години Парламентът прие резолюция почти единодушно. В тази резолюция той призова съдбата на изчезналите лица в Кипър да бъде установена. Изминаха две години и не е отбелязан никакъв напредък. Изискано е от турската армия да предостави на компетентната комисия цялата информация, с която разполага, но не е било направено нищо в тази посока. Напротив, днес ние имаме публично признание от турчин, който по това време е бил войник и който поради това че съвестта не му е давала спокойствие признава, че е убил 10 кипърски гърци. Турската армия знае за тези престъпления, както и за други и несъмнено днес няма цивилизован човек, турчин или от друга националност, които да не заклейми тези военни престъпления. Какво обаче трябва да направим? Трябва да увеличим усилията си, за да убедим турската армия да предостави информация на компетентната комисия, за да се сложи край на страданията на роднините на изчезналите лица.
<SPEAKER ID="055" NAME="Richard Corbett" AFFILIATION="PSE">
(EN) Г-жо Председател, както знаете имаше широко разпространени протести в моята страна заради едно италианско дружество, което спечели договор в нефтена рафинерия в моя избирателен район и за изпълнението на договора използва само италианска работна ръка.
<P>
Протестът е разбираем, ако наистина дружеството е запазило правото за собствените си граждани и не е позволило на британски граждани да работят. Това би било нарушаване на правото на Европейския съюз (дискриминация, основана на националност), както би било, ако компанията не спазваше британските законови изисквания, които е длъжна да спазва съгласно Директивата относно командироването на работници.
<P>
Ако все пак протестиращите твърдят, че само британски дружества следва да имат право да участват в търга за тази дейност и да наемат само британска работна ръка, тогава, разбира се, доводът на протестиращите не би бил правилен. Те трябва да имат предвид, че има над два милиона британски граждани, които работят в други страни от ЕС и само един милион европейски граждани, които не са британци и работят във Великобритания.
<P>
Лозунгът "Британски работници за британски работни места" трябва да означава да се даде възможност на британските работници да се конкурират, бидейки добре подготвени и без да бъдат дискриминирани. Той не може да означава отнасяне на въпроса единствено към националността на съответната страна, независимо дали става въпрос за Великобритания или която и да е държава-членка на Европейския съюз.
<SPEAKER ID="056" NAME="Marco Pannella" AFFILIATION="ALDE">
(IT) Гжо Председател, госпожи и господа, имам удоволствието да кажа, че след два дни ще приветстваме с добре дошъл председателя на палестинската автономна власт тук на нашето тържествено заседание. По този повод, председателят на палестинската автономна власт идва в пленарната зала на Европа на отечествата от място, където европейското отечество се руши и вследствие на това Средиземноморието се е превърнало в гробница за бедните и за тези, които са обречени на глад и унищожение.
<P>
Ние тук представляваме - вижте, време е за национални протести и всеки от всички страни следва да вземе участие - бичът за Европа на отечествата, който разрушава европейското отечество и ние сме задължени да разкажем на Брюксел за това. След два дни един палестинец ще говори. Фактът, че 80 % от израелските граждани подкрепят Европа, за разлика от правителството на Йерусалим, както показа фондация "Аденауер", сочи също, че дори народите на Палестина, Ливан, южното Средиземноморие и Тунис нямат право на революция...
<P>
(Председателят отне думата на оратора)
<SPEAKER ID="057" NAME="Iosif Matula" AFFILIATION="PPE-DE">
(RO) Предвид актуалното състояние на климата в Европа, гарантирането на енергийна сигурност се превръща в приоритет. Разнообразяването на енергийните транзитни маршрути може да се гарантира чрез съединяване на европейските газопреносни мрежи, които също така поддържат солидарността между държавите-членки, един от основните принципи на Европейския съюз. Освен финансовия принос, направен от самите Румъния и Унгария, Европейската комисия предложи миналата седмица отпускането на 30 милиона EUR за завършване на проекта за газопровод "Arad-Szeged", финансирането на който беше спряно за повече от пет години.
<P>
Този проект е от първостепенна важност. Газопроводът не само ще свърже Румъния и Унгария, но също така ще осигури връзка с газопреносната мрежа на Европейския съюз. След като бъде завършен газопроводът, Румъния ще може да внася и изнася газ на европейския пазар не само при нормални условия, но също и в ситуации на енергийна криза. Предвид това, призовавам за вашата подкрепа, така че предложението на Комисията да бъде осъществено възможно найскоро.
<SPEAKER ID="058" NAME="Jörg Leichtfried" AFFILIATION="PSE">
(DE) Г-жо Председател, скандалът с месото в Ирландия се разпространи в цяла Европа, включително и в Австрия, където, като странна последица от скандала, ирландското месо се продаваше като тиролски бекон. Според мен единственото решение на този проблем за цяла Европа е задължителна декларация за прясно месо и месни продукти, която да съдържа следната информация: място на произход, продължителност на пътуването на животното до кланицата и оттам до точката на продажба на месото; ако месото идва извън ЕС, страната на произход следва да бъде изрично упомената. Освен това крайно време е Европейският съюз да проверява тези неща чрез инспектори. За да може това наистина да бъде направено, призовавам Съвета, Комисията и вас госпожи и господа да предприемете стъпки, за да гарантирате, че европейските потребители повече няма да бъдат подвеждани по този начин.
<SPEAKER ID="059" NAME="Jelko Kacin" AFFILIATION="ALDE">
(SL) Видяхме и чухме доклади за това, че продължаващата от много време война в Шри Ланка приближава към своя край. Въпреки това военното положение, а не политическо постижение или някакво трайно решение изведе Тамилските тигри извън последната им поважна крепост. Това военно решение е изпълнено с проблеми. Виждаме победители и губещи, като губещите са десетки хиляди местни граждани, които се оттеглят или бягат в страх от звената на държавните институции.
<P>
Опитът от Западните Балкани ни учи, че военните победи и официалното прекратяване на военните действия често са последвани от убийствата на губещите или на техните предполагаеми симпатизанти от победителите. Победите могат да оставят следа от индивидуални, неконтролирани актове на отмъщение, а често също така и организирани убийства, които извършителите обикновено се стремят да прикрият.
<P>
Не се опитвам да обвинявам никого предварително. Само се опитвам да посоча, че Европейският съюз трябва също да предприеме незабавни действия, за да осигури международно присъствие и международно наблюдение по време на този найкритичен пост-конфликтен период, период, който излага цивилното население, което бяга от страх, на голяма опасност.
<SPEAKER ID="060" NAME="James Nicholson" AFFILIATION="PPE-DE">
(EN) Гжо Председател, много хора са осведомени за неотдавнашната заплаха с диоксин в Република Ирландия. Животновъди от Северна Ирландия също са замесени в този проблем, тъй като те се внасяли фуража, който е причинил проблема с техните животни. Изпълнителният орган на Северна Ирландия сега предлага на животновъдите обезщетение от 25 %, което за тях означава гибел. Изпълнителният орган среща трудности при намирането на подходящите средства и няма да може да изтегли 37,5 %, които са на разположение от Европейския съюз. Разбирам, че правителството на Република Ирландия ясно е заявило, че не поема никаква отговорност, въпреки че мелницата за фуража е била лицензирана от него, под негов контрол. Също така има и значително количество заразено свинско месо в един завод. Това е много сериозен и опасен проблем, който трябва да бъде решен възможно найскоро.
<SPEAKER ID="061" NAME="Silvia-Adriana Ţicău" AFFILIATION="PSE">
(RO) Европейският съюз усърдно се подготвя за преговори по споразумението "пост-Киото", за да продължи намаляването на причините за изменението на климата. Държавите-членки трябва постепенно да намалят емисиите си от въглероден диоксид. Европейските дружества трябва спешно да инвестират в модернизиране на производствените си съоръжения в енергоемките производства, за да може да се поддържа сегашното равнище на производство, запазване на работните места и опазване на околната среда.
<P>
Бих искала привлека вниманието ви към факта, че по време на сегашната икономическа криза, европейските предприятия не успяват да получат кредити, от които те така силно се нуждаят, за да могат да се модернизират. Не става дума европейските предприятия да произвеждат помалко, а просто да работят по един по-интелигентен и природосъобразен начин. Призовавам Комисията, Европейската Инвестиционна банка и държавитечленки да превърнат устойчивото икономическо развитие в приоритет и да гарантират чрез Европейския план за икономическо възстановяване необходимите условия, така че европейските предприятия да могат да се модернизират и да останат конкурентоспособни на един изключително труден пазар.
<SPEAKER ID="062" NAME="Iuliu Winkler" AFFILIATION="PPE-DE">
(HU) Много ви благодаря, гжо Председател. Европейският съюз е изправен пред предизвикателството да гарантира сигурност и стабилност, като подобри благосъстоянието на гражданите и изгради общо европейско бъдеще. Историческите, националните и етническите малцинства имат трайно значение за разнообразието в Европа. Зачитането на правата на тези малцинства все още не е гарантирано в достатъчна степен. Съществуването на документи, като например Рамковата конвенция за защита на националните малцинства, както и Европейската харта за Регионалните или малцинствените езици, вдъхват доверие. Ясно е, че докато всяка държавачленка на Европейския съюз ратифицира тези документи, ще са необходими още усилия. Парламентът следва да превърне в своя цел създаването на задължително рамково споразумение, което да гарантира защитата на националните малцинствени общности, като признае, че различните форми на автономия и самоопределяне, основани на принципа на субсидиарност, представляват насърчаващи решения в ситуацията с малцинствените общности. Много ви благодаря.
<SPEAKER ID="063" NAME="Véronique Mathieu" AFFILIATION="PPE-DE">
- (FR) Гжо Председател, позволете ми да изразя своята пълна подкрепа за гражданите и техните семейства, засегнати от урагана "Клаус", който връхлетя Южна Европа, и по-конкретно Северозападна Франция, преди повече от седмица.
<P>
Последиците от бурята за трагични. Тя причини смъртта на 11 човека, повече от половин милион домове са били оставени без ток и 300 000 хектара гори са били засегнати, т.е 40 % от горите в региона Landes. Около 30 до 40 милиона куб. м дървета са съборени.
<P>
От 2002 г. Европейският съюз е осигурен от фонд "Солидарност", който дава възможност за предоставяне на спешна финансова помощ европейски региони, засегнати от такива природни бедствия. Съветът на министрите трябва - и аз ще повторя заключението на г-жа Laperrouze тук - да отпусне фонда "Солидарност" и се надявам, че Парламентът ще се погрижи това да се случи много скоро.
<SPEAKER ID="064" NAME="Czesław Adam Siekierski" AFFILIATION="PPE-DE">
(PL) Гжо Председател, скоро ще отпразнуваме 20-а годишнина от разговорите на кръглата маса в Полша. Тогава управляващи и опозиция седнаха да поговорят и да обмислят решение на проблемите на Полша, проблеми от икономически и социален характер, както и най-важните проблеми на нашата политическа система.
<P>
Опозицията беше представена основно от "Солидарност", която беше основана през 1980 г., ръководена от г-н Lech Wałęsa и от съветниците на организацията. От страна на правителството преговарящи бяха органите на рушащата се социалистическа икономическа система, създателите на състоянието на военно положение в Полша.
<P>
Като резултат от разговорите на кръглата маса и постигнатите договорености, бяха проведени избори през м. юни, които доведоха до създаването на първото правителство, ръководено от некомунист: Tadeusz Mazowiecki. Точно това правителство ни показа, че правилната посока, която Полша трябва да поеме, не е само тази на свобода и демокрация, а също и на интеграция в Европейския съюз. Промените, които се случиха в моята страна, поведоха много страни от Централна и Източна Европа към свобода, демокрация и интеграция в ЕС.
<SPEAKER ID="065" NAME="Председател">
С това разглеждането на тази точка от дневния ред приключва.

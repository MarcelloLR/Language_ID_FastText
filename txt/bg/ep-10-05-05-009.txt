<CHAPTER ID="009">
Ред на работа
<SPEAKER ID="014" NAME="Председател">
Окончателният проект на дневен ред, изготвен от Председателския съвет по време на последната им среща съгласно член 140 и член 155 от Правилника за дейността, е раздаден. Със съгласието на политическите групи направих следните изменения в дневния ред на пленарното заседание за тази седмица:
<P>
Сряда, 5 май 2010 г.:
<P>
Първо, общото разискване относно двата доклада на Íñigo Méndez de Vigo относно състава на Парламента ще бъде първа точка от дневния ред.
<P>
Второ, една нова точка, озаглавена "Изявления на Съвета и на Комисията относно подготовката на срещата на високо равнище на държавните и правителствени ръководители от еврозоната на 7 май 2010 г." без внасяне на предложения за резолюции, беше добавена в дневния ред. Тя ще бъде втора точка от дневния ред, ще има само по едно изказване на оратор от всяка политическа група и няма да има процедура с вдигане на ръка.
<P>
Трето, заглавието "Изявления на Съвета и на Комисията относно стандартизацията на електрическите превозни средства" се променя както следва: "Изявления на Съвета и на Комисията относно електрическите превозни средства".
<P>
Четвърто, докладът на Vittorio Prodi, който трябваше да бъде представен накратко днес, беше преместен във времето за въпроси в четвъртък, 6 май 2010 г. за непосредствено гласуване.
<P>
Четвъртък, 6 май 2010 г.:
<P>
Първо, гласуването по доклада Vital Moreira относно предложението за решение на Европейския парламент и на Съвета за предоставяне на макроикономическа финансова помощ на Украйна се отлага за втората месечна сесия през май.
<P>
Второ, гласуването по предложението за резолюция относно проекта за регламент на Комисията за определяне на насоки относно механизма за компенсиране между операторите на преносни мрежи и общ регулаторен подход спрямо таксуването на преноса на електричество се изтегля от дневния ред.
<P>
Има ли забележки?
<P>
(Парламентът одобри измененията)
<P>
(Редът на работа с направените изменения е приет)

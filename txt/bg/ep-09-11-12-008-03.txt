<CHAPTER ID="008-03">
3. Среща на върха ЕС-Русия на 18 ноември 2009 г. в Стокхолм (гласуване)
<SPEAKER ID="083" NAME="Hannes Swoboda" AFFILIATION="S&amp;D">
(DE) Г-н председател, искам да внеса следното изменение, което беше формулирано след консултиране с автора на предложението. Ще прочета текста на английски език.
<P>
(EN) "Condemns the brutal assassination of Maksharip Aushev, a popular human rights activist and an opposition figure who was shot dead in Ingushetia;" ["Осъжда бруталното убийство на Макшарип Аушев, известен активист за защита на правата на човека и представител на опозицията, който беше застрелян в Ингушетия"]. След това имаме заличаване, след което текстът продължава, както следва: "calls in particular on the Russian authorities to adopt preventive protective measures as regards human rights defenders, such as starting an investigation as soon as threats faced by them are known by the prosecutor and the judicial system" ["по-специално призовава руските органи да приемат превантивни, защитни мерки за закрила на защитниците на правата на човека, като например започване на разследване, веднага след като на прокуратурата или на съдилищата станат известни случаи на отправени заплахи срещу защитниците на правата на човека"].
<P>
Този текст ще съдържа ясно послание и затова искам заедно с групата на Зелените, която внесе изменението за гласуване, да подкрепя такова изменение.
<SPEAKER ID="086" NAME="Vytautas Landsbergis" AFFILIATION="PPE">
(EN) Г-н председател, тъй като оттеглянето на подписа на Русия от Договора за енергийната харта не е единичен случай, а метод, който вече се използва неколкократно, би било добре да се включи забележка в смисъл, че последното оттегляне "подкопава доверието в подписа на страната като цяло".
<P>
В стремежа си към нови подписи, следва да изискваме от нашия уважаем партньор да бъде по-сериозен в бъдеще.
<SPEAKER ID="088" NAME="Vytautas Landsbergis" AFFILIATION="PPE">
(EN) Г-н председател, в съображение З има грешка, която се дължи на грешка при съставянето на текста или пропуск, тъй като се споменава неотдавнашния конфликт "между Грузия и нейните отцепнически региони", въпреки истинската картина. Там липсва дума.
<P>
Според доклада на мисията за установяване на факти, това е война или военен конфликт в Грузия между Русия и Грузия, в който са участвали и някои допълнителни части на съюзници и наемници на Русия от Северен Кавказ. Следователно в резолюция, която не трябва да изглежда наивна или предубедена, трябва да направим следното допълнение: "между Русия и Грузия и нейните отцепнически региони".
<P>
Никой не мисли наистина, че армията на Южна Осетия е бомбардирала Гори и се е доближила до Тбилиси. Затова и президентът Саркози отпътува, за да се срещне с президента Медведев, а не с президента Кокойти.
<P>
Нека изпълним с ясна мисъл този случаен пропуск.

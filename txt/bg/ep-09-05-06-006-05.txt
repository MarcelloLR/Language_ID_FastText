<CHAPTER ID="006-05">
5. Равно третиране на мъжете и жените, които извършват дейности в качеството на самостоятелно заети лица (
<SPEAKER ID="171" NAME="Astrid Lulling" LANGUAGE="FR">
Г-жо председател, съгласна съм с г-н Cocilovo, който беше докладчик по становището на комисията по заетост и социални въпроси, относно включването на следната точка в така важния член 6: "Ако законодателството на дадена държава-членка не предвижда задължително включване към система за социална сигурност на самостоятелно заетите лица, то членство се дава по молба на помагащите съпрузи."
<P>
Ще обясня какво имам предвид с това. Ние настояваме, че помагащите съпрузи трябва да бъдат задължително осигурени, какъвто е случаят със самостоятелно заетите лица. Ако в дадена държава обаче самостоятелно заетите лица не са задължително осигурени, то ние не можем да изискваме това да бъде така за техните съпрузи, защото последните не могат да бъдат включени в система осигуряване, която не съществува. Поради това този допълнителен параграф трябва да бъде приет. По този въпрос действам и от името на г-н Cocilovo.

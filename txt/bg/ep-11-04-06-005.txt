<CHAPTER ID="005">
Съобщение на председателството
<SPEAKER ID="029" NAME="Председател">
Съгласно становището на комисиите преминаваме към изказванията на ораторите от името на партийните групи. Преди да дам думата на първия оратор, г-н Karas, ще направя две съвсем кратки уведомления.
<P>
Узнахме, че рано тази сутрин кораб с над двеста мигранти е потънал при Лампедуза, след като се е преобърнал при морска буря. Бреговата охрана е направила всичко по силите си за спасяване на изчезналите хора. Положението е много тежко. С безпокойство очакваме Комисията и властите да изпълнят ангажиментите, които поеха тук, в Парламента.
<P>
Преминавам към второто изявление. Две години след трагичното земетресение, което опустоши град Л'Акуила и региона Абруцо, бих искал да потвърдя отново загрижеността и съпричастността на Парламента за жертвите на земетресението и да изразя нашата надежда, че програмата за възстановяването на историческото наследство и на жилищата в региона може да бъде осъществена в по-кратки срокове.

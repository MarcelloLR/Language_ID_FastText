<CHAPTER ID="006-06">
6. Бременни работнички (
<SPEAKER ID="175" NAME="Edite Estrela" LANGUAGE="PT">
Г-жо председател, бих искала да помоля службите да вземат предвид, че португалският вариант е достоверен за всички изменения.
<P>
Второ, бих искала да помоля редът на гласуване да бъде променен и изменение 43 на комисията да бъде внесено за гласуване преди изменение 83 в интерес на последователността.
<P>
И накрая, бих искала да посоча, че директивата, по която ще приемем изменения, е изготвена преди 17 години и несъмнено не е актуална. Преразгледаната директива няма да влезе в сила преди края на следващия законодателен мандат. С други думи, ние приемаме законодателство за бъдещето, а не за настоящето.
<P>
По-специално, приемаме законодателство за доброто на гражданите, като по този начин им даваме повече причини да гласуват на изборите през месец юни.
<P>
Затова ще приключа, като помоля членовете на Парламента да подкрепят доклада ми.
<SPEAKER ID="176" NAME="Astrid Lulling">
от името на групата PPE-DE. - (FR) Г-жо председател, понастоящем съществуват 89 изменения към този доклад. Цари пълен хаос, а предстоящото гласуване няма да ни позволи да проведем едно наистина обективно разискване със Съвета и Комисията. Въпросните 89 изменения нямат абсолютно нищо общо помежду си. Предлагам да върнем доклада за ново разглеждане в комисия, защото, както каза г-жа Estrela, разполагаме с предостатъчно време.
<P>
(Силни ръкопляскания)
<SPEAKER ID="177" NAME="Председател">
Г-жо Lulling, бихте ли били така добра да потвърдите дали отправяте искането от името на Вашата политическа група?
<SPEAKER ID="178" NAME="Astrid Lulling">
от името на групата PPE-DE. - (EN) Да, г-жо председател, аз никога не правя нещо, което да не е от името на политическата ми група!
<P>
(Смях и ръкопляскания)
<SPEAKER ID="179" NAME="Edite Estrela" AFFILIATION="PSE">
(PT) Г-жо председател, няма смисъл да се връща докладът или предложението за ново разглеждане в комисията, защото той е бил обсъден с всички групи. Предполага се, че се ползва с подкрепата на мнозинството в залата. Той е бил обсъден и с Комисията и Съвета.
<P>
Естествено, хората имат различни виждания. Знаем, че, за съжаление, Съветът при чешкото председателство е възприел едно много консервативно отношение спрямо насърчаването на равенството между половете.
<P>
Затова призовавам залата да гласува в подкрепа на предложенията и да подкрепи доклада ми, защото той ще даде на гражданите повече причини да отидат да гласуват на европейските избори.

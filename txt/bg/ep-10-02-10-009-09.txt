<CHAPTER ID="009-09">
9. Резултат от срещата на високо равнище в Копенхаген относно изменението на климата (
<P>
- Преди гласуването:
<SPEAKER ID="147" NAME="Jo Leinen">
от името на групата S&D. - (DE) Г-н председател, госпожи и господа, след разочароващия резултат от конференцията в Копенхаген относно изменението на климата, Парламентът използва тази резолюция, за да покаже пределно ясно, че алтернатива на опазването на климата няма и че с приближаването към следващата конференция в Мексико ние трябва да активизираме, а не да намалим усилията си в тази област.
<P>
Ще бъда кратък. Изменение 6 от групата на Прогресивния алианс на социалистите и демократите в Европейския парламент беше предназначено да послужи за тази цел. Но тъй като формулировката му не беше прецизна, ние го оттегляме. В същото време подкрепяме изменения 1 и 9, предложени от групата на Алианса на либералите и демократите за Европа и групата на Зелените/Европейски свободен алианс, които приканват ЕС да работи по-активно по пътя към Мексико. В работата по опазването на климата не бива да има застой. Искам да помоля за вашата подкрепа.
<SPEAKER ID="148" NAME="Rachida Dati" AFFILIATION="PPE">
(FR) Г-н председател, госпожи и господа, що се отнася до внесеното от мен изменение 21, трябва да благодаря на всички мои колеги, които ме подкрепиха за внасянето на изменение, с което се залага принципът за въвеждане на данък върху въглерода на границите на ЕС.
<P>
Искам отново да заявя, че посланията ни към нашите граждани трябва да са еднозначни: не може, когато водим кампаниите си, да казваме, че Европа защитава гражданите, че ще защити предприятията и работните им места, а след като ни изберат, да забравим обещанието си. Искам само да отбележа, че чрез изменението имах възможност да предизвикам дебат и това е причината да желая да го оттегля, за да спомогна за активното развиване на дебата в Съвета.
<SPEAKER ID="149" NAME="Председател">
Следователно изменението се оттегля.
<P>
Преди гласуването на изменение 10:
<SPEAKER ID="150" NAME="Satu Hassi" AFFILIATION="Verts/ALE">
(EN) Г-н председател, изменение 10, внесено от Зелените, не противоречи на изменение 1. Изменение 1 се отнася до завишаване на нашата цел до повече от 20. Изменение 10 - нашето изменение - е за разясняване на условията за намаляване с 40. То е в допълнение, а не в противоречие с изменение 1, така че изменение 10 трябва да бъде гласувано.
<SPEAKER ID="151" NAME="Председател">
Длъжностните лица не са съгласни с Вашето виждане, но бих искал да помоля председателя на съответната комисия за мнение.
<SPEAKER ID="152" NAME="Jo Leinen">
от името на групата S&D. - (DE) Аз съм съгласен с г-жа Hassi. Това е нова идея и трябва да я гласуваме.

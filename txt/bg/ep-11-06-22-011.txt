<CHAPTER ID="011">
Ред на работа
<SPEAKER ID="015" NAME="Председател">
Давам думата на г-жа Oomen-Ruijten.
<SPEAKER ID="016" NAME="Ria Oomen-Ruijten">
от името на групата PPE. - (NL) Г-н Председател, на последната си месечна сесия ние проведохме разискване относно положението в Русия. Тогава изпратихме съобщения до председателя на Комисията и действащия председател на Съвета с искане те да обсъдят изборите в Русия. Сега научаваме, че на една партия в Русия е била отказана регистрация. От друга страна, от Организацията за сигурност и сътрудничество в Европа (ОССЕ) ни информираха, че им е било разрешено да изпратят наблюдатели за проследяване на изборите. Бихме искали възможно най-скоро да получим декларация относно положението в Русия. Искаме също да проведем разискване по въпроса. Мисля, че би било уместно.
<SPEAKER ID="017" NAME="Hannes Swoboda">
от името на групата S&D. - (DE) Г-н Председател, бих искал да подкрепя предложението. Все пак от Председателския съвет зависи, като жест на политическа воля, да ни позволи да бъде вписана кратка декларация, последвана от разискване по този въпрос през юлската месечна сесия, когато тук ще бъде и върховният представител.
<SPEAKER ID="018" NAME="Председател">
Сега няма да провеждаме разискване. Приемаме за сведение искането и ще го предадем на съответните служби.
<P>
Сега преминаваме към определяне на реда на работа.
<P>
Окончателният проект на дневен ред, изготвен от Председателския съвет на заседанието му от 9 юни 2011 г. съгласно членове 137 и 138 от Правилника за дейността, е раздаден.
<P>
След като се консултирах с политическите групи, бих искал да представя на залата следните предложения за изменения в окончателния проект на дневен ред:
<P>
Четвъртък, 23 юни 2011 г.
<P>
1. Гласуването на доклада на г-н Kastler относно Европейска година на активния живот на възрастните хора (2012 г.) се отлага за месечната сесия през юли.
<P>
2. Докладът на г-н Tatarella относно разпоредби за тракторите, пуснати на пазара по силата на механизма на гъвкавост се вписва непосредствено във времето за гласуване.
<P>
Срокът за внасяне на измененията е 16,00 ч. днес.
<P>
Има ли някакви забележки?
<P>
Няма забележки, така че тези изменения се приемат.
<P>
Освен това бяха поискани следните промени:
<P>
Групата на Зелените/Европейски свободен алианс поиска днес - сряда, 22 юни 2011 г. - разискването относно икономическото управление да се проведе непосредствено след разискването относно подготовката на заседанието на Европейския съвет и преди доклада Dess относно общата селскостопанска политика.
<P>
(Парламентът отхвърля искането)
<P>
Сега преминаваме към реда на работа за четвъртък. Конфедеративната група на Европейската обединена левица - Северна зелена левица е внесла искане да се отложи за следваща месечна сесия гласуването на докладите, включени в общото разискване относно икономическото управление (Ferreira, Feio, Ford, Goulard, Wortmann-Kool и Haglund.
<P>
Думата има г-н Klute, който ще представи искането.
<SPEAKER ID="019" NAME="Jürgen Klute" LANGUAGE="DE">
Г-н Председател, бих искал да внеса предложение да отложим разискването и гласуването относно икономическото управление за месечната сесия през юли. Съображенията ни да искаме това са съвсем прости. Съветът по икономически и финансови въпроси проведе заседание в понеделник и отново внесе изменения в компромисите, които бяха договорени. Като членове на ЕП нямахме достатъчно време да ги разгледаме надлежно. Не бяха налице и необходимите преводи. Гледаме на това като на упражняване на неприемлив натиск от страна на Съвета и бих искал да Ви призова, като членове на ЕП, да се противопоставим на натиска и да гласуваме в подкрепа на предложението за отлагане на разискването и гласуването.
<SPEAKER ID="020" NAME="Corien Wortmann-Kool">
от името на групата PPE. - (EN) Г-н Председател, Европа спешно се нуждае от здрава основа за еврото. Обсъждаме законодателния пакет от много месеци и вече е постигнато на 98 % съгласие със Съвета. Бихме желали гласуването да се проведе утре, така че Парламентът да може да изрази мнението си с гласуване в пленарна зала. Необходими са допълнителни преговори със Съвета, така че да можем да постигнем окончателно съгласие преди лятото, за да осигурим здрава основа за еврото.
<SPEAKER ID="021" NAME="Ilda Figueiredo" LANGUAGE="PT">
Г-н Председател, пред нас е законодателен пакет, в който в последния момент са внесени изменения от Съвета по икономически и финансови въпроси, които още не са преведени на различните езици. На първо място, има само една версия - аз поне получих достъп само до версия на английски език - което не ни дава ясна картина на това какво се е случило. Второто съображение е, че въпросните факти са от жизнена важност и последиците са много сериозни за нашите страни и нашите народи, не на последно място като имаме предвид положенията, в които изпадаме тук, в Европейския съюз, например в Гърция и Ирландия, и както се съобщава, в Португалия. Затова мислим, че е необходим по-внимателен подход към тези въпроси. Ето защо твърдим, че е необходимо да отложим гласуването по тях за юли.
<SPEAKER ID="022" NAME="Председател">
Искането е отхвърлено.
<P>

<P>
С това редът на работа е определен.

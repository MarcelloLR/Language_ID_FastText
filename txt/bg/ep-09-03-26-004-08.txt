<CHAPTER ID="004-08">
8. Временно търговско споразумение с Туркменистан (гласуване) 
<P>
- Преди гласуването
<SPEAKER ID="077" NAME="Daniel Caspary" LANGUAGE="DE">
Г-н председател, госпожи и господа, в съответствие с член 170, параграф 4 от правилника, от името на групата на Европейската народна партия (Християндемократи) и Европейските демократи аз отправям искане за отлагане на окончателното гласуване на резолюцията до следващото пленарно заседание.
<P>
На вчерашното разискване стана ясно, че мнозинството от Парламента ще се съгласи с подписването на временно споразумение, дори и да не желае това. Много колеги се надяват, че след години на безизходица споразумението ще създаде възможности за провеждане на диалог на друго равнище между Европейския съюз и Туркменистан. За повечето от членовете на Парламента обаче е важно да не даваме прекалена свобода на Комисията и Съвета. Като Парламент ние се нуждаем от гаранции от Комисията и Съвета, че ако положението с правата на човека продължи да се влошава, по искане на Парламента споразумението ще бъде сериозно преразгледано и прилагането му отменено. За съжаление, вчера Комисията прие условно това искане, а Съветът изобщо не го прие. Ето защо от името на моята група аз искам и двете окончателни гласувания да бъдат отложени, докато не получим съответните обещания от Съвета и Комисията.
<P>
(Ръкопляскания)
<SPEAKER ID="078" NAME="Председател">
В съответствие с член 170, параграф 4 от правилника току-що се изказа политическа група. Следвайки процедурата, аз отправям въпрос дали има оратор, който иска да се изкаже в подкрепа на искането или против него.
<SPEAKER ID="079" NAME="Jan Marinus Wiersma">
oт името на групата PSE. - (EN) Г-н председател, аз съм напълно съгласен с нашия колега г-н Caspary, че ние следва да отложим не само окончателното гласуване на резолюцията, но и окончателното гласуване на неговия доклад - доклада за споразумението - защото при вчерашното разискване стана съвсем ясно, че Съветът, по-конкретно, не е готов да даде на Парламента достатъчно възможности действително да наблюдава ситуацията в Туркменистан и да оказва въздействие въз основа на такова споразумение. Тъй като не получихме достатъчно гаранции, ние също подкрепяме предложението на г-н Caspary за отлагане на тези гласувания.
<SPEAKER ID="080" NAME="Председател">
Поставям на гласуване искането за отлагане на окончателното гласуване.
<P>
(Парламентът решава да отложи окончателното гласуване)
<SPEAKER ID="083" NAME="Daniel Caspary" AFFILIATION="PPE-DE">
(DE) Г-н председател, искането беше само за отлагане на окончателните гласувания, а не на гласуването на измененията.
<SPEAKER ID="084" NAME="Председател">
Ние не получихме тази информация в службите. В такъв случай следва да се отложи само окончателното гласуване. Следва да посоча, че първо ще гласуваме измененията.
<SPEAKER ID="085" NAME="Daniel Caspary" AFFILIATION="PPE-DE">
(DE) Г-н председател, моето искане беше за отлагане само на двете окончателни гласувания, а да гласуваме за измененията, така че на предстоящите пленарни заседания да проведем само окончателните гласувания.
<SPEAKER ID="086" NAME="Председател">
Всъщност, това съвсем не беше информацията, която получиха службите, но ние, разбира се, ще се съгласим с нашия докладчик.
<P>
Затова, ако съм разбрал правилно, ще гласуваме за измененията на доклада относно временното търговско споразумение с Туркменистан, а не относно Вашия доклад. След това ще спрем преди окончателното гласуване.
<P>
- Преди гласуването на изменение 2
<SPEAKER ID="087" NAME="Hélène Flautre" AFFILIATION="Verts/ALE">
(FR) Г-н председател, отличното изменение, внесено от моята група, което ще ни позволи да имаме действително влияние в областта на правата на човека, ще бъде още по-добро, ако заменим "изгледите за подписване на споразумението" с "изгледите за финализиране на процеса на ратифициране на споразумението", което е подходящата формулировка.
<SPEAKER ID="088" NAME="Председател">
Това е правен въпрос.
<P>
Бих ли могъл да помоля членовете на Парламента, които са против, да се изправят?
<P>
Не виждам да стоят изправени 40 членове на Парламента. Следователно трябва да включим казаното от г-жа Flautre и сега ще запишем този параграф като изменен вследствие на устно предложение.
<P>
(Устното предложение за изменение се приема)

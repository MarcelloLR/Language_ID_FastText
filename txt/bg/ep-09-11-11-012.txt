<CHAPTER ID="012">
Ред на работа
<SPEAKER ID="026" NAME="Председател">
Окончателният проект на дневен ред, изготвен от Председателския съвет на негово заседание от четвъртък, 22 октомври 2009 г. съгласно член 137 от Правилника за дейността, е раздаден. Следното предложение за изменение беше внесено със съгласието на политическите групи:
<P>
Сряда:
<P>
Заглавието на изявлението на Комисията относно политическото положение в Хондурас с оглед на изборите на 29 ноември 2009 г. ще бъде изменено както следва: "Изявление на Комисията - Ситуацията в Хондурас".
<SPEAKER ID="027" NAME="Ioannis Kasoulides" LANGUAGE="EN">
Г-н председател, групата на Европейската народна партия (Християндемократи) не е съгласна да бъде променено вписаното в дневния ред название относно Хондурас и изразява несъгласие с предложението да бъде заличено заглавието, в което се споменават изборите на 29 ноември. Датата на изборите е изключително важна част от целите разисквания и считаме, че тя трябва да остане в първоначалния вариант.
<SPEAKER ID="028" NAME="Ulrike Lunacek" LANGUAGE="DE">
Г-н председател, бих искала да се изкажа в полза на запазване на новото предложение, защото в крайна сметка е очевидно, че преговорите в Хондурас се провалиха. Няма съвместно предложение за тези избори. Изборите са нелегитимни, тъй като действащият президент дойде на власт в резултат на преврат. Ето защо настоятелно призовавам Парламента да приеме предложението на Бюрото да се заличи текста за изборите.
<SPEAKER ID="029" NAME="Alojz Peterle">
(SL) Силно подкрепям запазването на дневния ред без промяна. Бях член на делегацията на Европейската народна партия, която посети Хондурас и имаше възможността да се запознае с положението там. Не е вярно впечатлението, че изборите на 29 ноември се провеждат поради юнските събития. Изборите бяха насрочени шест месеца преди тези събития и нямат конкретно отношение към последвалите политически процеси, нито тези процеси биха могли да допринесат за появата на каквито и да било нови кандидати. Считам също така, че изборите на 29 ноември са част от решението, а не част от проблема. По всичко личи, че ще трябва да запазим дневния ред така, както е и да подкрепим демократичното развитие на тази държава в бъдеще.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Г-н председател, бих искал да повдигна процедурен въпрос: не нося картата си за гласуване, тъй като не беше предвидено сега да се гласува, така че моля да отбележите желанието ми да гласувам за запазване на реда на работа без изменение. В този случай не може да ме замести машина.
<SPEAKER ID="031" NAME="Председател">
Госпожи и господа, на всички, които имате същия проблем, бих казал следното: благодаря ви, но моля, не вземайте думата. Можем да запишем желанията на всеки един от вас, но тези желания не могат да се вземат предвид за целите на гласуването или на преброяването на гласовете. Те само се отбелязват в протокола, но не за целите на преброяването на гласовете. Съжалявам, но трябва винаги да носите картата си, тъй като по всяко време може да се проведе гласуване.
<P>
(Парламентът отхвърля предложението)
<P>
(С това редът на работа е определен)
<P>
(Заседанието се прекъсва в 16,05 ч. и се възобновява в 16,15 ч.)

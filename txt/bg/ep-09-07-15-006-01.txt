<CHAPTER ID="006-01">
1. Избор на квестори на Парламента (първи, втори и трети тур)
<P>
- Преди гласуването
<SPEAKER ID="112" NAME="Martin Schulz" AFFILIATION="S&amp;D">
(DE) Г-н председател, мисля, че трябва да обясните нещо. Сега правим проба. При нея можем да гласуваме само за двама човека - например Павароти и Монсерат Кабайе. По-късно обаче при избора на квестори ще можем да гласуваме за петима. Просто исках да го повторя, защото обърква много колеги. Само при пробата можем да гласуваме за двама, след което при истинското гласуване ще бъдат петима.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Г-н председател, госпожи и господа, освен, че искам да благодаря за това, че Павароти беше споменат на първо място, бих искал да кажа и друго. След като отбелязахме с кръстче двамата души, за които трябва да се гласува, трябва ли да потвърдим гласуването си, или да го оставим както е?
<SPEAKER ID="114" NAME="Carlo Casini" AFFILIATION="PPE">
(IT) Г-н председател, госпожи и господа, тъй като не всички разбраха напълно устното обяснение преди гласуването, би било добра идея да се обясни отново ясно как точно гласуваме.
<SPEAKER ID="115" NAME="Председател">
Считам, че резултатът от гласуването показва колко бързо е била усвоена процедурата.
<P>
След гласуването
<P>
Съгласно чл. 16 и чл. 15, параграф 2 от Правилника за дейността на Европейския парламент, старшинството на квесторите се определя от поредността на тяхното избиране. Съставът на новото Бюро ще бъде съобщен на председателите на институциите на Европейските общности.

<CHAPTER ID="007-03">
3. Позиция на Парламента относно новия проект на бюджет за 2011 г. във вида, изменен от Съвета (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Г-н председател, считам, че колегите трябва да получат обяснение. Гласуваме проекта, представен ни от Съвета, без промени, тъй като той е точно същият като позицията, приета в комисията по бюджети миналата седмица. Той съответства на това, което постигнахме по време на много дългите преговори, продължили 10 месеца.
<P>
Използвам възможността да благодаря специално на докладчиците от комисиите на Европейския парламент. Благодаря ви за неотменното доверие и подкрепа. Благодаря ви, че направихте възможно да приемем бюджета за 2011 г. днес, за да може да влезе в сила в началото на януари следващата година.
<SPEAKER ID="172" NAME="Оливие Шастел">
действащ председател на Съвета. - (FR) Г-н председател, уважаеми колеги, Парламентът одобри позицията на Съвета относно проекта на бюджет за 2011 г. без изменения. Очевидно съм доволен, от името на Съвета, че постигнахме съгласие относно бюджета за 2011 г.
<P>
(Ръкопляскания)
<SPEAKER ID="173" NAME="Председател">
Моля за внимание. Важно е. За първи път приложихме процедурата, предвидена в Договора от Лисабон. Миналата година следвахме опростена процедура. За първи път следваме цялата процедура съгласно Договора. Затова искам да направя следното изявление. Европейският парламент прие позицията на Съвета от 10 декември 2010 г. относно проекта на общ бюджет, представен от Комисията на 26 ноември 2010 г. Бюджетният процес е завършен в съответствие с член 314 от Договора за функционирането на Европейския съюз. Според този член и точка 4, буква а) от него обявявам, че бюджетът за финансовата 2011 година е окончателно приет, и сега ще подпиша документа официално.

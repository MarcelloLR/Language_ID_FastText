<CHAPTER ID="002">
Съобщение на председателството
<SPEAKER ID="006" NAME="Председател">
Преди всичко бих искал да ви прочета важна информация. На 2 декември получих съобщение от Комисията, адресирано до Европейския парламент и Съвета, относно последствията от влизането в сила на Договора от Лисабон за междуинституционални механизми за вземане на решения, които са в ход. По силата на това съобщение Парламентът следва да поиска всички посочени в съобщението предложения, по отношение на които той разполага с компетентности чрез Договора от Лисабон, да бъдат внесени отново в Парламента. Парламентът също така отбелязва факта, че въз основа на това съобщение Европейската комисия е оттеглила някои предложения.
<P>
Относно внесените законодателни предложения, които все още не са разгледани към 1 декември 2009 г. - датата на влизане в сила на Договор от Лисабон - председателят на Комисията призовава парламентарните комисии, до които вече са внесени предложения в сега съществуващия законов срок, както е вписано в протоколите на месечните сесии, да проверят правните основания и процедурните изменения, предложени от Комисията, наред с всички други изменения, които следва да се направят съгласно разпоредбите на Договора от Лисабон, и да решат дали възнамеряват да определят приетите вече становища съгласно процедурата за консултации като позиции на първо четене с обикновена законодателна процедура или като одобрения.
<P>
Парламентът, разбира се, запазва правото си при всички случаи да поиска от Комисията да представи ново предложение. При предложения, за които не са проведени консултации с Парламента преди влизането в сила на Договора от Лисабон, Комисията следва да внесе нови предложения съгласно обикновената законодателна процедура или друга подходяща процедура.
<P>
Това е съобщение за законодателните действия, които ни предстоят в близко бъдеще - съобщение относно взаимоотношенията между Европейската комисия и Европейския парламент в хода на законодателния процес. Както знаете, намираме се в преходен период - преминаваме от Договора от Ница към Договора от Лисабон и в същото време започва нов парламентарен мандат. Новата Комисия все още не е одобрена. Всичко това изисква доста усилена съвместна работа между Комисията и Парламента, която трябва да се извършва в съответствие със закон, и това е темата на съобщението.

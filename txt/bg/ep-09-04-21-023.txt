<CHAPTER ID="023">
Опазване на рибните ресурси посредством технически мерки (разискване) 
<SPEAKER ID="212" NAME="Председател">
Следващата точка е докладът на г-н Visser, от името на комисията по рибно стопанство, относно предложението за регламент на Съвета относно опазването на рибните ресурси посредством технически мерки - C6-0282/2008 -.
<SPEAKER ID="213" NAME="Carmen Fraga Estévez" LANGUAGE="ES">
Г-н председател, искам да благодаря на докладчика за насочването на вниманието към някои от главните безпокойства, породени от предложението на Комисията.
<P>
Едно от тях е новата тенденция към регулиране на отделни области от въпроси, които са стълбове на общата политика. Макар че този подход може на теория да бъде разбираем в случая с техническите мерки, трябва да бъдем много внимателни, за да гарантираме, че последващите регионални разпоредби ще бъдат ограничени до аспекти, които са свързани единствено с приложението и регулирането на техническите подробности.
<P>
Споменавам това, защото изготвянето на рамкови регламенти, съдържащи минимални мерки, които след това са последвани от различни закони за отделните области, наред с нарастващата тенденция за прибягване до комитология, е една от възможностите, които Комисията е готова да приеме, ако бъде изправена пред перспективата за процедура на съвместно вземане на решение относно рибното стопанство, както открито признава самата Генерална дирекция "Морско дело и рибарство" в Зелената книга относно реформата на общата политика в областта на рибарството.
<P>
Следва също така да имаме предвид, че тук не говорим за обикновена политика, а обща политика, която изисква пълна яснота за това какво може да включва едно повече или по-малко прикрито предаване на контрола на държавите-членки или прекомерно териториална зависимост на онова, което следва да са общи правила, предназначени да не пречат на конкуренцията и да избягват дискриминацията между флотите.
<P>
Затова, макар че може да е разумно за строго местните видове да има минимални размери, регулирани от регионалните разпоредби, такива случаи следва да бъдат възможно най-малко; минималните размери изобщо като размерите на мрежите или критериите за разтоварване и продажба на улов следва да бъдат универсални и приемани от Съвета и Парламента.
<P>
Някои от главните промени, направени от комисията по рибно стопанство, също са в тази насока, като се опитват да ограничат прилагането на процедурата по комитология само до подробности и настояват Съветът да има на свое разположение правила за установяване на сезонна забрана, размери на мрежи и мерки за премахване или намаляване на изхвърлянията, защото разбираме, че всички рибни стопанства в Общността трябва да бъдат обвързани с определени правила, които са еднакви за всички.
<P>
Следва да не се забравя, че единственият наистина общностен аспект на тази политика, която ние наричаме "обща", е достъпът до пазара, докато политиката за опазване и управление - нека спрем да я наричаме политика за контрол - оставя място за маневриране, което държавите-членки обикновено използват без угризения в полза на своите флоти и във вреда на тези на останалите.
<P>
Току-що станахме свидетели на категоричната ангажираност на Комисията с преминаване към общностен режим и стандартизиране на контрола и ще се окаже трудно да се разбере по какъв начин останалите мерки служат, обратно, за прекъсване и фрагментиране на този контрол или факта, че са създадени различни правила за една и съща дейност в зависимост от това, къде се осъществява тя.
<P>
Това застрашава цялата правдоподобност на ОПОР и собственото й бъдеще като такава, нещо, което не следва да се допуска преди реформата през 2012 г.
<P>
И накрая, по отношение на спорното правило на "една мрежа" считам, че Парламентът предложи на Комисията добър алтернативен подход, посочвайки в кои случаи може да бъде неосъществим; затова следва да бъде приемливо на борда да има повече от една мрежа за риболов.
<P>
Ето защо се надявам, че Комисията може да прояви чувствителност към очевидно важните безпокойства за риболовния отрасъл и нашата комисия по рибно стопанство.
<SPEAKER ID="214" NAME="Джо Борг" LANGUAGE="EN">
Г-н председател, позволете ми да изразя моята благодарност към докладчика, г-н Visser, г-жа Fraga и комисията по рибно стопанство за проектодоклада относно предложението на Комисията за технически мерки за Атлантическия океан и Северно море.
<P>
Това е много техническо досие и, както знаете, техническите мерки за опазване в Атлантическия океан и Северно море произхождат до голяма степен от съществуващите правила. В законодателството на Общността мерките са пръснати в различни регламенти: регламентът от 1998 г. относно общите технически мерки за Атлантическия океан и Северно море; регламентът относно допълнителните технически мерки за възстановяване на запасите от треска и северна мерлуза; и регламентът относно годишния общ разрешен улов (TAC) и квотите, който също съдържа редица технически мерки за опазване. Отделно от тази юридическа сложност настоящите правила в някои случаи са много сложни и трудни за прилагане и контрол.
<P>
Комисията прие предложението за нов регламент относно опазването на Атлантическия океан посредством технически мерки на 4 юни миналата година. Предложението беше изготвено след продължителни консултации със заинтересовани страни и държави-членки през 2006 г. и 2007 г. То събира заедно всички правила в тази област в един законодателен акт, който следователно ще повиши правната последователност. Освен това предложението се стреми да опрости, изясни и изглади различните правила. Специално внимание се обръща на опростяването на инспекциите на борда и намаляването на разходите за рибарите. Има и някои допълнителни правила за намаляване на изхвърлянията като установяване на правна рамка за забрана в реално време, която вече се прилага в Северно море.
<P>
Предлага се нова структура за вземане на решения, като се използва равнището на Съвета за вземане на решения относно общи и съществени разпоредби и процедура по комитология за по-подробните и технически разпоредби, специфични за различните региони, с което се избягва микроуправлението на политическо ниво. Този нов подход не се подкрепя във вашия доклад, където изменения 1, 6, 7, 25 и 26 изискват регламенти на Съвета и за общите, и за подробните технически правила. Комисията, особено в рамките на реформата на ОПОР, не иска да продължава с мерки за микроуправление на политическо ниво. Обаче, като взема предвид отбелязаното в доклада относно комитологията, Комисията е готова да проучи всяка процедура, която, запазвайки комитологията за регионалните технически правила, ще позволи да се повдигат на равнището на Съвета всякакви въпроси, които изглеждат съществени или от политическо естество.
<P>
Комисията може да приеме отчасти изменения 2 и 3, свързани с допълнителните илюстрации на риболовното оборудване, ако са необходими, и някои конкретни разпоредби относно пазара, особено във връзка с минималните размери за видовете, с цел да бъдат хармонизирани мерките.
<P>
В съответствие с политиката по отношение на изхвърлянията Комисията предлага нови правила относно затварянето на райони в реално време и разпоредби за придвижване за конкретни райони, за да бъдат намалени изхвърлянията. И двете мерки се считат за ефективни инструменти и, за да бъдат намалени изхвърлянията, са важни с оглед да дадат възможност за преминаване от правила относно разтоварване към разпоредби за реалния улов. По тази причина Комисията не може да приеме изменения 4, 5, 21, 23 и 24. Обаче изменение 20, само доколкото изисква "количество" да бъде заменено с "тегло" за определяне на нивото на съпътстващия улов, е приемливо. Освен това можем да разгледаме положително втората част на изменението относно дерогациите по отношение на разстоянието. Параметрите на такава дерогация обаче трябва да бъдат проучени подробно и ще бъдат заложени в регламента за приложение.
<P>
Комисията, главно за целите на инспекциите, възнамерява да прилага разпоредбата на правилото на една мрежа, което трябва да важи за повечето европейски рибни стопанства. Комисията е готова да проучи възможни дерогации за конкретни рибни стопанства, когато са обосновани и добре подкрепени, и когато вземат предвид критериите, изложени в изменение 11. Тези дерогации следва да бъдат част от регионалните разпоредби.
<P>
Другите аспекти от предложението на Комисията са много технически с много подробности относно конструкцията и използването на риболовно оборудване в Атлантическия океан. Забелязвам, че докладчикът и комисията по рибно стопанство също засегнаха много техническите елементи на предложението и предложиха редица изменения с намерение предложението да бъде подобрено. Трябва обаче да изразя резервите си по отношение на изменения 8, 9, 10, 12, 13, 14, 15, 16 и 22. Техническите правила, предложени на базата на научни консултации, са опростени в сравнение със съществуващото законодателство. Те ще улеснят инспекциите на борда и ще намалят разходите за рибарите. Комисията не може да приеме изменения 18 и 19, тъй като предложените разпоредби вече са в сила като резултат от политическо съгласие в Съвета по предложение на Комисията въз основа на научни консултации и няма нова информация, която да оправдава някакви модификации.
<P>
Мога да подкрепя идеята, изложена в изменение 27, и затова, когато въвежда новите технически мерки, Комисията се съгласява да отсрочи влизането им в сила, за да даде на рибарите достатъчно време за извършване на необходимото приспособяване.
<P>
Позволете ми да изразя благодарността си към докладчика и комисията за работата им по това предложение.
<SPEAKER ID="215" NAME="Paulo Casaca" LANGUAGE="PT">
Г-н председател, аз също следва да поздравя Комисията за нейната законодателна инициатива, а също и нашия докладчик, който е представен тук днес от колегата г-жа Fraga.
<P>
Считам, че наистина е съвсем неотложно да бъде опростена законодателната рамка в това отношение. Обаче мисля също така, че трябва да отидем много по-далеч, особено в две фундаментални области, първата от които е относно изхвърлянията.
<P>
Мисля, че планираната реформа трябва по принцип чисто и просто да забрани всякакви изхвърляния. Изхвърлянията трябва да бъдат напълно забранени. Второ, считам, че трябва да установим принцип на зачитане на по-строги правила от европейските от страна на всички съдове в региони, в които регионалните или национални органи приемат въпросния принцип като такъв.
<P>
Това са два фундаментални принципа, които липсват в предложението, и се надявам, че ще бъдат взети предвид в реформата на ОПОР.
<SPEAKER ID="216" NAME="Avril Doyle" AFFILIATION="PPE-DE">
(EN) Г-н председател, приветствам мерките за насърчаване на практиките на подборен риболов, които свеждат до минимум вредите за сложната екосистема, в която се намират ресурсите, като същевременно позволяват отговорния риболов да продължи и да доведе до максимум възвращаемостта чрез свеждане до минимум на съпътстващия улов и последващите изхвърляния. Трябва да се заемем със забраняването на изхвърлянията колкото е възможно по-скоро, г-н член на Комисията.
<P>
Разнообразието на риболовни райони в ЕС е част от нашата сила, но и допълнително усложнение при създаването на законодателство, което да е адекватно, да служи за поставените цели и да бъде последователно. Всяко от моретата в Европа има своя специфика и е важно да се признаят степента на познанията и опита, които могат да бъдат осигурени от заинтересованите страни на сушата, както и да се устои на изкушението за микроуправление на ниво ЕС.
<P>
Тъй като това е последното ни разискване относно рибното стопанство през този политически мандат, искам да ви благодаря, г-н член на Комисията, и на цялата Ваша колегия за огромния ангажимент и задълбоченото познаване на Вашата материя, а също и за времето и вниманието, които винаги отдавате на комисията по рибно стопанство. Вие бяхте винаги на разположение за нас. Това беше високо оценено и отбелязано в сравнение с достъпа до други членове на Комисията.
<SPEAKER ID="217" NAME="Джо Борг" LANGUAGE="EN">
Г-н председател, първо искам да благодаря на г-жа Davis за току-що казаните любезни слова. Искам да кажа, че по отношение на този регламент, както казах в началното си изявление, въпросът за комитологията е насочен към опростяване на съществуващата прекалено сложна система за вземане на решения по подчертано технически въпроси.
<P>
Съгласен съм обаче, че трябва да имаме процедура, която независимо от всичко ще ни позволява да повдигаме въпроси на равнището на Съвета, ако някакъв въпрос е важен или от политическо естество.
<P>
По въпроса за изхвърлянията вече започнахме да предприемаме мерки за тяхното намаляване, по-специално в рамките на параметрите на Северно море и плана за възстановяване на запасите от треска. Ще продължаваме и ще правим нови предложения в обща насока например относно забраната на селективния риболов, което ще предложим за 2010 г., и се надяваме, че ще работим по този въпрос холистично, в дискусиите по реформата на ОПОР с оглед, надявам се, крайният резултат да бъде пълно премахване на изхвърлянията.
<P>
Искам да благодаря на членовете на Парламента, по-специално на членовете на комисията по рибно стопанство, за постоянната подкрепа, която оказваха на Комисията в работата по понякога деликатния и политически чувствителен въпрос за рибното стопанство.
<SPEAKER ID="218" NAME="Carmen Fraga Estévez" LANGUAGE="ES">
Г-н председател, благодарна съм на члена на Комисията за един конкретен коментар - готов е да преразгледа позицията на Комисията по отношение на комитологията. Приветствам тази новина, защото Парламентът ясно показа, че през цялото това разискване в комисията по рибно стопанство не е съгласен с ентусиазма на Комисията - което е видно и в проекта на Зелената книга относно реформата на общата политика в областта на рибарството - да прибягва до темата за комитологията прекомерно и с особен интерес.
<P>
Освен това Комисията оправдава това в Зелената книга, твърдейки, че производството вече може да бъде забавено, предвид процедурата на съвместно вземане на решение, която Парламентът ще приложи в областта на рибното стопанство за пръв път, след като Договорът от Лисабон влезе в сила.
<P>
Не мисля това да е истина; считам, че законодателните процедури често се забавят не заради Парламента или процедурата на съвместно вземане на решение, а по-скоро защото понякога самата Комисия закъснява с представянето на предложенията си. Според мен, това е въпрос на интерес и следва да бъде подложен на разискване.
<P>
Разбирам позицията на члена на Комисията, когато казва, че при толкова технически регламент някои аспекти трябва да бъдат решени чрез процедура по комитология и не могат всичките да бъдат решени от Съвета.
<P>
Но аз считам, г-н член на Комисията, че има определена разлика между това, което Вие считате за "техническо", и това, което ние в Парламента считаме за "техническо". Ние сме по-ограничителни от Вас.
<P>
И последно - не искам да отделям много време по въпрос, по който не съм докладчик - искам да спомена правилото на една мрежа. Г-н член на Комисията, по време на разискванията в комисията по рибно стопанство стана ясно, че Комисията защитава този принцип главно по причини, свързани с контрола.
<P>
Всички разбираме, че въпросът за контрола става много по-прост с правилото на една мрежа, но той поражда и сериозни проблеми за определени рибни стопанства, както всъщност знаете.
<P>
Затова нека не използваме въпроса за контрола винаги с цел в определени случаи да бъдем силно ограничителни, защото някои решения не винаги е необходимо да бъдат взети.
<SPEAKER ID="219" NAME="Председател">
Разискването приключи.
<P>
Гласуването ще се проведе в сряда, 22 април 2009 г.

<CHAPTER ID="013">
Време за гласуване
<SPEAKER ID="019" NAME="Председател">
Следващата точка е гласуването.
<P>
(За резултатите и други подробности относно гласуването: вж. протокола)
<P>
В резултат от проведената вчера среща между председателя Buzek и министър-председателя Сапатеро беше внесено предложение за промяна на днешното гласуване. Беше постигнато съгласие за незабавно започване на диалог на най-високо институционално равнище относно някои процедурни аспекти, свързани с освобождаването от отговорност на Съвета. Председателството предлага гласуването по въпроса да бъде отложено до следващата месечна сесия.
<SPEAKER ID="020" NAME="Martin Schulz" LANGUAGE="DE">
Г-н председател, аз също чух за срещата между председателя Buzek и министър-председателя Сапатеро. Предполагам, че във връзка с освобождаването от отговорност на Съвета въпросите, по които имаме противоречия със Съвета, имат чувствителен характер и е разумно да се проведат допълнителни разговори по тях. Това, което предстои да решим днес, а именно да отложим освобождаването от отговорност на Съвета, има сериозни последици. Ето защо сутринта обсъдихме въпроса още веднъж в нашата група и беше заявено, че ако има възможност отворените въпроси да получат задоволителни за Парламента отговори, то трябва да се възползваме от нея. Това вероятно би било стъпка към Съвета за изграждане на доверие: доверие не само по отношение на освобождаването от отговорност, но така също и в други области и следователно можем да се съгласим с това предложение.
<SPEAKER ID="021" NAME="Bart Staes" LANGUAGE="NL">
Г-н председател, госпожи и господа, изслушах г-н Schulz. Аз съм заместник-председател на комисията по бюджетен контрол и бях сред членовете на Европейския парламент, които взеха участие в неофициалните преговори със Съвета. Докладът, с който е свързано отлагането, получи мнозинство от 27 гласа в комисията по бюджетен контрол, 0 гласа против и 0 въздържали се, което означава, че е приет единодушно. Два пъти проведохме неофициални преговори със Съвета, докато постигнем съгласие. Съветът постоянно отказваше да приеме такова споразумение. Единствената причина за отлагане на гласуването би била Съветът веднага да заяви готовността си да изготви исканите от нас документи.
<P>
Вторият проблем е от правно естество. В съответствие с Правилника за дейността и Финансовия регламент освобождаването от отговорност трябва да се извърши преди 15 май от година n + 2. Говорим за бюджета за финансовата 2008 година следователно n + 2 = 15 май 2010 г. С изключение на утрешното пленарно заседание няма друго такова до 17 май 2010 г., така че ако ние не гласуваме сега, ще нарушим собствения си Финансов регламент, което според мен би било знак за изключително слабо управление.
<SPEAKER ID="022" NAME="Ryszard Czarnecki" LANGUAGE="PL">
Г-н председател, за шеста година съм в Европейския парламент и макар да не искам да поучавам никого, добрите обноски налагат да се потърси мнението на докладчика по този ключов въпрос. Искам да ви напомня, че Парламентът вече освободи от отговорност Съвета през този парламентарен мандат. Това се случи през ноември миналата година - за финансовата 2007 година. Ето защо отново можем да кажем, че Съветът не представи правилните документи.
<P>
Лично аз съм озадачен от факта, че когато разглеждаме изпълнението на бюджета за финансовата 2008 г., получаваме документи за финансовата 2007 г., което е в пълно несъответствие с нашите очаквания и изисквания. Аз обаче съм известен като човек на компромисите и искам да дам на Съвета някаква възможност, но тя ще бъде наистина последна, за да подготви всички правилни документи и да се откаже от злощастното джентълменско споразумение от 1970 г., което de facto, според Съвета не ни позволява да упражняваме надзор над тази институция.
<P>
Ето защо съм съгласен да направим изключение и да отложим гласуването, давайки на Съвета още няколко седмици - две или шест - а след това в съответствие с казаното от г-н Staes бих подкрепил незабавно гласуване най-късно през юни.
<SPEAKER ID="023" NAME="Председател">
Следващата точка е гласуването.
<P>
(За резултатите и други подробности относно гласуването: вж. протокола)

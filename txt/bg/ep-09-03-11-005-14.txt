<CHAPTER ID="005-14">
14. Публичен достъп до документи на Европейския парламент, на Съвета и на Комисията (
<P>
Преди окончателното гласуване:
<SPEAKER ID="124" NAME="Michael Cashman" LANGUAGE="EN">
Г-жо председател, съгласно член 53 искам да приканя Комисията да ни каже, дали възнамерява да приеме всички изменения на Парламента, които бяха приети днес.
<SPEAKER ID="125" NAME="Günter Verheugen" LANGUAGE="EN">
Г-жо председател, имам честта да направя следната декларация от името на Комисията.
<P>
Комисията взема предвид измененията, гласувани от Парламента, които ще проучи подробно. Комисията потвърждава своята готовност да търси компромис с Парламента и Съвета. Комисията ще разгледа своето предложение, единствено след като двата клона на бюджетния орган са приели своите становища. Комисията възнамерява да продължи да води конструктивен диалог междувременно и с двете институции.
<SPEAKER ID="126" NAME="Michael Cashman" LANGUAGE="EN">
Г-жо председател, не знам къде е бил членът на Комисията, но ние приехме позиция тази сутрин.
<P>
Поради това искам пленарното гласуване да върне доклада за ново разглеждане в комисията, което ще й осигури гъвкавост да започне преговори със Съвета и Комисията.
<P>
Затова искам подкрепата на залата за връщане за ново разглеждане в комисията.
<SPEAKER ID="128" NAME="Michael Cashman" LANGUAGE="EN">
Г-жо председател, благодаря на залата за търпението относно моята последна намеса. Мога ли сега да Ви помоля, г-жо председател, да напишете официална покана до чешкото председателство, както и до предстоящото шведско председателство, за започване на официален диалог с Европейския парламент възможно най-скоро?
<P>
Също така, както е обявено в списъка за гласуване и с цел постигане на яснота и съответствие на текста, който приехме сега, учтиво Ви моля да изискате от парламентарните служби да продължат без съществена промяна да правят следното: да групират членовете в тематични заглавия според тяхното съдържание, съответно да подредят отново съображенията и дефинициите, и да изготвят и публикуват позицията на Парламента като консолидиран текст възможно най-скоро.
<P>
Най-накрая, искам да благодаря за огромното съдействие, което получих не само от секретариатите, но и от службите по внасяне.
<P>
(Ръкопляскания)
<SPEAKER ID="129" NAME="Председател">
Ще предам това искане, г-н Cashman, и резултатите ще бъдат оповестени.

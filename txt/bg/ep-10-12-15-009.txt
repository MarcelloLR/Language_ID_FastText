<CHAPTER ID="009">
Време за гласуване (продължение)
<SPEAKER ID="181" NAME="Nicole Sinclaire" AFFILIATION="NI">
(EN) Г-н председател, изказвам най-добри пожелания на г-н Фариняс и го поздравявам за наградата, но искам да напомня на Парламента, че преди една година представители на "Мемориал" също абсолютно заслужаваха наградата. Оттогава двама от тях бяха задържани, но въпреки това Русия беше избрана за домакин на престижен турнир по футбол - Световната купа - през 2018 г. пред пет държави от ЕС.
<P>
Защо Европейският парламент не изказа безпокойството си? Ако тази награда означава нещо, трябва да се изправите срещу нарушенията на правата на човека.

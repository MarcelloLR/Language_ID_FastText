<CHAPTER ID="005">
Приветствие с добре дошли
<SPEAKER ID="108" NAME="Председател">
Щастлив съм да ви уведомя, че делегация на Народното събрание на Кувейт зае място на официалната трибуна. Изразяваме сърдечни приветствия към делегацията.
<P>
(Ръкопляскания)
<P>
Делегацията се води от г-н Ali Al-Debaqbasi и е в Страсбург, за да се срещне с членове на нашия Парламент.
<P>
Отношенията между Европейския съюз и държавите членки на Съвета за сътрудничество в Персийския залив, който тази година се председателства от Кувейт, са много важни за нашия Парламент.
<P>
Убедени сме, че ползотворният диалог между Европейския парламент и парламентите на държавите членки на Съвета за сътрудничество в Персийския залив ще послужи за укрепване на сътрудничеството между Европейския съюз и Съвета за сътрудничество в Персийския залив и по този начин ще насърчи бързото и успешно приключване на преговорите за споразумение за свободна търговия.
<P>
Затова пожелаваме на г-н Al-Debaqbasi и колегите му ползотворен престой.

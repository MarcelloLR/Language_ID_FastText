<CHAPTER ID="009-29">
29. Искане за защита на парламентарния имунитет на г-н Luigi de Magistris (
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Г-жо председател, искам разяснение. Искам да знам дали гласуването, което следва, е резултат на автоматична процедура, или на конкретно искане, отправено от г-н de Magistris, който с годините си спечели репутацията, че атакува привилегиите на политиците, като казва, че те следва да се защитят в съда, а не да търсят вратички, за да го избегнат. По принцип искам да знам дали г-н de Magistris поиска имунитет, или това е автоматична процедура.
<P>
Г-жо председател, разяснете въпроса, защото г-н de Magistris се опитва да избегне съдебен процес...
<P>
(Председателят отнема думата на оратора)
<SPEAKER ID="114" NAME="Председател">
Г-н Silvestris, може ли да отговоря? Попитахте дали г-н de Magistris е поискал имунитет, или това е автоматична процедура. Кого питате?
<P>
Казваха ми, че г-н de Magistris е поискал защита на парламентарния си имунитет.

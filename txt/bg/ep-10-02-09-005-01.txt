<CHAPTER ID="005-01">
1. Рамково споразумение относно взаимоотношенията между Европейския парламент и Комисията (
<P>
- Преди гласуването:
<SPEAKER ID="086" NAME="Жозе Мануел Барозу" LANGUAGE="EN">
Г-н Председател, преди няколко месеца в моите политически насоки и тук, в пленарна зала, предложих специалното партньорство между Парламента и Комисията да бъде изведено на нов етап. Предложих да продължим да укрепваме и развиваме нашите отношения в положителна посока, за да се съобразим с новия договор и да се съобразим с нашата обща цел - да оформяме Европа заедно.
<P>
През последните няколко седмици имах задълбочени обсъждания с екипа от преговарящи, ръководен от г-н Lehne, когото вие назначихте, относно преработката на Рамковото споразумение. Позволете ми да се възползвам от възможността и да благодаря на всички тях за енергичните обсъждания, а също и за конструктивния им подход.
<P>
Изключително съм доволен, че стигнахме до общо разбиране за принципите, от които ще се ръководим в нашите отношения през следващите години. Тези принципи следва да задълбочат нашето сътрудничество при пълно зачитане на институционалния баланс, установен с договорите.
<P>
Като председател на Европейската комисия, аз се подписвам под принципите, залегнали в резолюцията, която току-що приехте. От тях ще се ръководя в разработването на позицията на новата колегия на членовете на Комисията относно преработеното пълно Рамково споразумение.
<P>
След приемането на резолюцията от Парламента с такова впечатляващо мнозинство аз съм уверен, че имаме отлична основа за укрепване на нашите отношения. Във връзка с въпросите, които засягат не само нашите две институции, но и Съвета, искрено се надявам, че Съветът ще се присъедини към нашите общи усилия за подобряване на работата на всички институции за благото на Европа.
<P>
Ако по-късно днес одобрите новата Колегия, ще помоля номинирания за заместник-председател г-н Шевчович да води преговорите от страна на Комисията за преработване на Рамковото споразумение. Искам да ви уверя, че той е ангажиран - също като мен и, сигурен съм, като членовете на новата Колегия- от ефективни и бързи преговори.
<SPEAKER ID="087" NAME="Председател">
Много Ви благодаря, г-н Барозу, за изключително положителния Ви подход към нашите преговори. От името на всички нас, бих искал да благодаря на нашата група преговарящи, председателствана от г-н Lehne, и на всички колеги, които се отнесоха към преговорите толкова сериозно.
<P>
(Ръкопляскания)
<P>
Ние все още нямаме законодателна инициатива, основана на Договора от Лисабон, но ни беше обещан отговор на нашите очаквания от Комисията. Имаме не само време за въпроси към председателя на Европейската комисия, но също и време за въпроси към членовете на Комисията, покана от председателя на Европейската комисия към председателя на Европейския парламент и към колегията на членовете на Комисията и нашето общо сътрудничество с националните парламенти, което е много важно.
<P>
Имаме предвид правилото за субсидиарност; нуждаем се от оценка на въздействието, за да го подобрим, доколкото е възможно, и се надяваме, че то ще бъде по-силно от тази гледна точка, отколкото беше първоначално заложено в нашето споразумение, но все още има голяма надежда за нас, че ще можем да направим всичко необходимо за нашите граждани в бъдеще.
<P>
(Заседанието, прекъснато в 12,10 ч., се възобновява в 13,30 ч.)

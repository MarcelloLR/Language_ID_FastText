<CHAPTER ID="006">
Одобряване на протокола от предишното заседание
<SPEAKER ID="096" NAME="Véronique De Keyser" AFFILIATION="S&amp;D">
(FR) Г-н председател, няма обсъждам отново непростимия инцидент, който се случи вчера в залата, един недостоен за Парламента инцидент, в който г-н Ван Ромпьой беше обиден. Председателят на Европейския съвет може отлично да се защитава и сам, но аз няма да търпя някой да казва в залата, че държавата ми не е държава. Тя е една от основателките на Европейския съюз и съвсем скоро ще поеме председателството. Не разбирам как в тази зала някой може да падне толкова ниско, че да казва такива неща и аз настоявам за извинение, г-н председател.
<P>
(Ръкопляскания)
<SPEAKER ID="097" NAME="Gerard Batten" AFFILIATION="EFD">
(EN) Г-н председател, като процедурен въпрос бих искал да се позова на същия член, съгласно който дамата направи изказване, в което тя говореше за колегата ми Nigel Farage.
<P>
Това се нарича политика. Вие натрапихте Договора от Лисабон на държавите ни, без да се допитате до хората и когато колегата ми каже нещо във връзка с това и на хората не им хареса, те се оплакват. Това се нарича политика. Политика, която съществуваше в държавата ни, преди Европейския съюз да унищожи демокрацията ни, затова свикнете да чувате мнението на опозицията в тази зала.
<SPEAKER ID="098" NAME="Председател">
Г-н Batten, предишното изказване беше направено в отговор на нещо, казано вчера в Парламента. Това е правилото, съгласно което беше направено изказването. Следователно Вашият процедурен въпрос не беше удачен.

<CHAPTER ID="001">
Откриване на заседанието
<SPEAKER ID="005" NAME="Edit Herczog" AFFILIATION="S&amp;D">
(EN) Г-н председател, вчера проведохме разискване относно бюджета. По време на разискването стана ясно, че докладът, изготвен от комисията по промишленост, изследвания и енергетика, не е получен от съответните служби. Проверихме въпроса. Докладът е завършен и изпратен правилно, така че вероятно са възникнали грешки по време на процедурата.
<P>
Важното обаче не е да открием кой е отговорен и какво точно се е случило. Най-важно е да се уверим, че нашият доклад, който беше нашата основа за тристранния диалог и който очертава най-голямата разлика в сравнение с документа на Съвета, е изпратен до официалните документи на Съвета. Затова го донесох и го предоставям на вас, както и на Съвета. Молим ви да гарантирате, че предложението на комисията по промишленост, изследвания и енергетика, прието единодушно, ще пристигне в Съвета в срок. Благодаря ви много за подкрепата по този въпрос.
<SPEAKER ID="006" NAME="Председател">
Ще направим каквото искате. Чудесно! Началото на днешното разискване е чудесно!

<CHAPTER ID="002">
Изявление на председателя
<SPEAKER ID="006" NAME="Председател">
Преди малко повече от две седмици участвах в церемониите на Вестерплате, с които бе отбелязана седемдесетгодишнината от избухването на Втората световна война. Тази война потопи Европа в ужас, доведе до милиони жертви и раздели нашия континент в продължение на близо половин век. Никога не бива да забравяме, че войната и насилието отново могат да се завърнат в нашата Европа.
<P>

<P>
Бих искал да обърна внимание на друг акт на насилие, извършен това лято. Двама офицери от испанската Гражданска гвардия бяха убити от ЕТА при изпълнение на служебния си дълг.
<P>
Със съжаление уведомявам Парламента за кончината на г-н Ernest Gline, някогашен член на ЕП от Белгия, починал на 10 август на 78-годишна възраст. Г-н Gline е бил член на Европейския парламент от 1968 г. до 1994 г. Той също така е бил председател на групата на социалистите от 1979 г. до 1984 г.
<P>
Със съжаление трябва да съобщя на Парламента и за кончината на г-н Christopher Prout, някогашен член на ЕП от Обединеното кралство, починал на 12 август на 67-годишна възраст. Сър Christopher Prout, впоследствие лорд Kingsland, е бил член на Европейския парламент от 1979 г. до 1994 г. Той също така е бил председател на групата на европейските демократи от 1987 г. до 1994 г.
<P>
Преди да продължим с разискванията, ви приканвам заедно да почетем паметта на хората, пожертвали живота си за защитата на Европа, както и на тези, посветили своя живот в служба на Европа, за да може тя да стане това, което е днес.
<P>
(Парламентът запазва едноминутно мълчание със ставане на крака)

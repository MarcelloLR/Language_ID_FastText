<CHAPTER ID="016">
Последствия от неотдавнашната газова криза - Втори стратегически преглед на енергийната политика - Подобряване на енергийната ефективност чрез информационните и комуникационните технологии (разискване) 
<SPEAKER ID="108" NAME="Председател">
Следващата точка е общото разискване относно:
<P>
изявлението на Комисията относно последствията от неотдавнашната газова криза;
<P>
докладът на гжа Laperrouze, от името на Комисията по промишленост, изследвания и енергетика, относно втория стратегически енергиен преглед;
<P>
устен въпрос към Комисията (B6-0003/2009), зададен от гн Remek, от името на Комисията по промишленост, изследвания и енергетика, относно подобряване на енергийната ефективност чрез информационните и комуникационните технологии.
<SPEAKER ID="109" NAME="Andris Piebalgs">
член на Комисията. - (EN) Гжо Председател, бих искал да започна с поздравление към Комисията по промишленост, изследвания и енергетика и докладчика гжа Laperrouze. Те работиха много усърдно, за да подготвят този доклад по отношение на сигурността на снабдяването най-късно за тази февруарска пленарна сесия за 2009 г. Когато тя започна работа, никой не очакваше, че ще имаме пълни доставки на газ от Русия през Украйна и това окончателно привлече вниманието към проблемите за сигурността на снабдяването.
<P>
Що се отнася до газовата криза, какъв е ходът на разследването? Всички разпределени количества достигат своите дестинации, което означава, че поголямата част от потребителите разполагат с пълни доставки на газ. Все още липсва един поток в Полша; работим по този въпрос. Изключителното във връзка с него е, че той е доставен от RosUkrEnergo, която сега е извън сделката, но ние работим също и за пълното възстановяване на доставките на газ към всички части на Европейския съюз, които бяха засегнати от кризата.
<P>
Тъй като споразумението за доставка е за 10 г., можем да очакваме то да осигури добра основа, за да не се окажем в същото положение в бъдеще. Бих искал също да подчертая, че макар всички наблюдатели на ЕС все още да са на място и да следят потока на газ, ние очакваме че няма да има нужда от тях в бъдеще. Писах до колегите в Русия и Украйна, с въпрос как да процедираме с наблюдението в бъдеще, защото според мен, ако вярваме в сделката и е стабилна, тогава не е необходимо наблюдение; въпреки това наблюдателите са там.
<P>
Смятам, че не трябва да въздействаме по този транзитен въпрос. Трябва да продължим да работим и с двете страни - със страната доставчик - Русия, и с Украйна като транзитна страна - и наистина трябва да се уверим че няма разделение между доставките на газ до Украйна и между транзитните потоци, отиващи към Европейския съюз, и че тези транзитни потоци са финансово изгодни и за Украйна, носейки печалба за държавата и давайки й найнеобходимите икономически ползи. Ще продължим да работим по този въпрос, но в действителност можем да кажем, че газовата криза свърши.
<P>
Какви поуки си извадихме? Споменах го предния път, но поуката е, че ЕС е по-здрав, отколкото сме очаквали. Вярно е, че в тази трудна ситуация държавите от ЕС работиха в един глас чрез председателството и с подкрепа от Комисията. Видяхме много повече доказателства за солидарност, когато държавите-членки помогнаха на други държави-членки. Също така наистина осъзнахме, че вътрешният пазар работи там, където това е възможно. Също така бях много доволен от силния и координиран отговор на европейската газова промишленост, която на първо място демонстрира обща позиция относно "Газпром", а на второ, създаде и предложение, което може да бъде полезно в случай че няма постоянно споразумение между Русия и Украйна.
<P>
Какви бяха слабостите, които установихме? Първата е липсата на инфраструктура. Това беше много очевидно и отчасти по тази причина пазарът не можа да проработи. Цената на газа и спот-пазарът не са се покачили особено, но това е защото в някои части на Европейския съюз, където доставките на газ са най-необходими, нямаше допълнителна възможност да се доставя газ.'
<P>
В някои случаи солидарността можеше да бъде поголяма. Също така видяхме други случаи, при които нямаше достатъчна прозрачност, а ние със сигурност се нуждаем от силен координационен механизъм, за да се справим с кризата.
<P>
Стратегическият енергиен преглед, който беше предложен от Комисията през ноември, се спря на пет области, които гжа Laperrouze и Комисията по промишлеността, изследванията и енергетиката (ITRE) описват в повече детайли и рационализират. Те са: енергийната ефективност, употребата на местни ресурси (и искам да спомена че за 2008 г. 43 % от инсталирания капацитет идва от вятърната енергия; това е най-големият инсталиран капацитет, а вятърът е местен източник на енергия); външните отношения, тоест, че работим с колегите си; механизми за противодействие на кризите; и инфраструктурата.
<P>
Смятам, че един важен въпрос, по отношение на който Комисията ще направи повече по-нататъшни усилия, е свързан с поканата в този доклад за консолидиране на дейностите в различни области, защото сме развили наистина много дейности във връзка с пакета от мерки за енергетиката и изменението на климата, във връзка с технологиите, външните отношения, вътрешния пазар. Но е много важно да решим как да ги консолидираме и какви допълнителни мерки следва да се приемат, ако е необходимо.
<P>
Ще завърша с едно по-конкретно предложение, което Комисията разработи, което до голяма степен е свързано с този въпрос, но също така и с икономическа криза, пред която сме изправени. Става дума за частта от пакета за възстановяване, свързана с енергията.
<P>
Има три проблема, по които предлагаме да се използва финансиране. 3.5 милиона EUR са предназначени за инфраструктурата - и то за да се подкрепи всеки един проект, а за да се увеличи диверсификацията от юг, запад и изток, както и за да се опитаме да получим балансирана и устойчива комбинация от доставки на газ.
<P>
Относно електричеството, ако погледнем найслабите страни, се оказва, че това са изолацията на Балтийските държави и на Иберийския полуостров.
<P>
Следователно има два проблема, които понякога се разглеждат като лукс, но според мен са изключително важни проблеми: разположените в морето вятърни инсталации - жизненоважно е да имаме обществена подкрепа за проектите, които са текущи - и улавянето и съхранението на въглероден диоксид. Те са абсолютно необходими за постигане на нашите цели по отношение на изменението на климата в глобален мащаб, но освен това дават и така необходимия тласък на европейската промишленост да развие технологията, която би могла да се използва в бъдеще.
<P>
Оттук следва, че пред нас са комбинацията от мерки за гарантиране на сигурността на доставките, технологическите цели и също европейските цели за възстановяване. Смятам, че това е правилното предложение. Обемът на финансиране не е голям, но мисля че вървим в правилната посока и че обществото трябва да участва, за да се засили сигурността на доставките в Европейския съюз.
<SPEAKER ID="110" NAME="Anne Laperrouze">
докладчик. - (FR) Гжо Председател, Комисар, госпожи и господа, разискванията, които проведохме относно Втория стратегически енергиен преглед, несъмнено бяха белязани от тази нова криза с доставките на газ между Русия и Украйна. Тази криза доведе до липса на ток, нестабилност на междусистемните връзки и попречи на Европейския съюз да реагира и говори в един глас.
<P>
За трети път се появи нуждата от обща енергийна политика. Въпреки това трябва да кажа - и комисаря го посочи - че сега виждаме напредък и повече сътрудничество и солидарност сред държавитечленки, а наред с това и надежда за решение, с което да се справим с тези кризи.
<P>
Бих искала да благодаря на колегите, които допринесоха за обогатяването на този доклад, който изготвихме набързо, тъй като бяхме уведомени със съобщение през ноември. Няма да се впускам в подробни обяснения за всичко, което изложихме в тази резолюция, а вместо това ще изтъкна посланията, които Комисията по промишленост, изследвания и енергетика искаше да разпространи чрез него.
<P>
Общата обстановка е следната: климатичните ограничения ще стават все по-трудни, сигурността на доставките за Европейския съюз е застрашена от още по-сериозни и по-чести кризи, което може да навреди на неговата конкурентоспособност. Това налага необходимостта да се мисли различно за потреблението и консумацията на енергия в рамките на Европейския съюз, да се мисли различно за нашите енергийни ресурси и да си дадем възможност да използваме забележителния източник на работни места, в лицето на енергийния сектор, работни места, които са жизненоважни в контекста на икономическата криза, през която преминаваме.
<P>
Какво предлагаме ние? В краткосрочен план: насърчаване на визията "3 x 20 до 2020 г." на пакета за енергетиката и изменението на климата, която да превърнем в Европейска енергийна политика. Това е съвместно действие на няколко равнища - глобално, европейско, национално и местно - което означава, че главните приоритети, които посочихме, са, разбира се, пестенето на енергия, енергийната ефективност и развитие на възобновяемата енергия, тъй като потенциала на Европейския съюз в тази област е голям. По-конкретно, целта за 20 % енергийна ефективност трябва да се превърне в задължаваща.
<P>
Второ, сигурността на доставките за Европейския съюз трябва да бъде подобрена чрез инвестиции в мрежите и по-конкретно в междусистемните връзки. Солидарността сред държавитечленки означава, че мрежите трябва да снабдяват региони, които са изолирани и силно зависими от един единствен доставчик. Това също означава, че Директивата относно сигурността на снабдяването с газ трябва да бъде преразгледана, за да я направим европейски инструмент за управление на кризите. Подобряване на сигурността на доставките означава също засилване и структуриране на диалога с транзитните държави и държавите производители. Тези енергийни взаимно зависими връзки трябва да бъдат развити, по-специално тези с Русия и Средиземноморския район.
<P>
Трето, да имаме вътрешен пазар е жизненоважен фактор от гледна точка на сигурността на доставките. Въпреки това обаче може ли една държава-членка да получи доставка чрез друга държава-членка, ако междусистемните връзки са слаби или не съществуват?
<P>
Четвърто, трябва да идентифицираме найдобрите практики на международно равнище. Във връзка с това нека заздравим обмена на информация между нас, Япония и Съединените щати - по-специално Калифорния - но нека и не се заблуждаваме: нашите отношения с тези държави консуматори на енергия са основани както на сътрудничество, така и на конкуренция, по-конкретно от гледна точка на технологиите.
<P>
После следва дългосрочният план, който е много важен. Задачата е да прогнозираме бъдещето на доставките на енергия в Европейския съюз. Да кажем, че до 2010-2020 г., трябва да можем да правим пътни карти въз основа на сценарий на доставките за Европейския съюз за 2050 г. За да го направим, трябва да бъдат изградени амбициозни цели по отношение на борбата с изменението на климата. Нашата комисия предложи намаление от 60-80 %, но вероятно в бъдеще от поне 80 %, на емисиите на CO2, увеличение от 35 % на енергийната ефективност и 60 % дял на възобновяеми енергийни източници, да бъдат постигнати до 2050 г.
<P>
Парламентът призовава тази пътна карта да разглежда развитието на дяла от различните енергийни източници, така че инвестициите да могат да бъдат планирани посредством производството, междусистемните връзки и научната и развойна дейност.
<P>
В енергийният микс за 2050 г. Комисията по промишленост, изследвания и енергетика потвърди дяла на ядрената енергия наред с други източници на енергия, като възобновяемите източници на енергия, както и желанието да разработи средства за съхраняване на енергия и за използване на слънчева енергия, която е неограничен ресурс.
<SPEAKER ID="111" NAME="Vladimír Remek" LANGUAGE="CS">
Гжо Председател, госпожи и господа, вие вече имате текста на въпроса, поставен пред Комисията относно решаването на проблеми, свързани с енергийната ефективност чрез използването на информационните и комуникационните технологии (ИКТ), така че позволете ми да добавя няколко забележки. Бих искал да благодаря на всички докладчици в сянка и на другите колеги за техните усилия, които допринесоха с редица идеи за финалната версия на резолюцията, която включва въпроса, поставен пред Комисията. Компромисно решение бе намерено за почти 90 предложени изменения и документът беше единодушно приет от Комисията по промишленост, изследвания и енергетика.
<P>
Ние сме в самото начало на усилията си да подобрим енергийната ефективност чрез използването на информационните и комуникационните технологии (ИКТ). Може би ни се стори през есента на миналата година, че всъщност подготвяме преглед и стратегия за бъдещето. Събитията от последните седмици ни сблъскаха с поредица от нови реалности. Както финансовата криза, така и прекъсването на доставките на газ за някои държавичленки на ЕС, както вече споменахме, въведоха необходимостта да се предприемат всички налични стъпки, за да се посрещнат енергийните предизвикателства възможно найбързо. Същото се отнася за нуждата от едно ясно изразено подобрение в енергийната ефективност (ефективното използване на енергията) с възможно най-всеобхватното прилагане на ИКТ. Повече от очевидно е, че без внимателното и бих искал да подчертая, обмислено и найширокообхватно прилагане на тези технологии, няма да успеем нито да намалим консумацията на енергия, нито да ограничим отрицателните последици от изменението на климата.
<P>
С помощта на специализирани центрове, изследователски институти, представители на важните промишлени сектори и държавните органи в държавите-членки на Съюза, се опитахме да начертаем ситуацията относно използването на ИКТ за засилена енергийна оценка. Не бива да се позволява на какъвто и да бил опит за намаляване на търсенето на енергия да противоречи на амбициите на ЕС да поддържа конкурентоспособността и устойчивото икономическо развитие. Ние със сигурност няма да тръгнем по стръмната пътека, като "пестим на всяка цена".
<P>
Вярно е, че намаляването на търсенето на енергия е едно от най-ефективните средства за ограничаване на емисиите на парникови газове. Ние обаче имаме участие и в концепции като интелигентни мрежи, интелигентни сгради и поефективно измерване на консумацията на енергия. Говорим за прилагането на ИКТ в транспорта и строителството, ограничаване на движението на стоки, поефективни осветителни системи и решения като нанотехнологиите и др. Накратко, трудно е да се намери сектор, в който енергийната ефективност да не може да бъде подобрена с помощта на ИКТ. При подготвянето на документа ние просто потвърдихме, че всички наши опити да се отговори на търсенето на енергия в ЕС са тясно свързани и взаимозависими. В резултат на това, подкрепата която ние, както и ЕП, оказахме на проекта "Галилео" ще се отрази на ефективния транспорт, движението на стоки и хора и така нататък.
<P>
Искам да спомена със задоволство, че в ЕС ние вече разполагаме с повече от един пример за успешно прилагане на ИКТ в поефективното използване на енергията. Добре е, че се говори за необходимостта да се публикуват тези примери като положителна мотивация за широката публика. Ние знаем в общи линии какво трябва да бъде направено. Това е въпрос единствено на превръщане на думите в действие. В противен случай, гражданите на държавитечленки ще загубят доверие. За съжаление, за мнозина ние сме поскоро бюрократичен клуб за разисквания, отколкото институция, която е в състояние да им помогне да преодоляват препятствия и да подобрява техния живот.
<P>
Без изключение тези думи са приложими също и към общата енергийна политика, както бе посочено в доклада на нашия колега гжа Laperrouze. Аз бях докладчикът в сянка за документа по време на втория стратегически преглед на тази политика и бих искал да благодаря на гжа Laperrouze за прекрасната й работа във връзка с постигането на компромисно решение за нейния доклад. Резултатът е повече от реалистичен и убедителен, отколкото оригиналния текст. Както се очакваше, с наближаването на изборите за ЕП видяхме наченки на популизъм, насочен към избирателите. Появиха се големи амбиции и хората искат да ги чуят. Но тяхното изпълнение често лежи отвъд границите на реалността. Да, всички ние бихме искали да отговорим на енергийното търсене главно чрез възобновяеми източници. Това би било идеално. Все пак, лично аз ще настоявам за реализъм. Това се отнася и за опита да се вкара насила в документа потресаващото намаление на емисии от 80 % до 2050 г. отколкото по-реалистичните 50-80 %.
<P>
Опонентите на ядрената енергия отново се опитват да изключат този източник, който не отделя емисии и е изключително важен за Европа, за общия енергиен микс. Трябва да бъде напълно ясно на всички, които не просто желаят да следват модната линия и да използват страха от това, че изобщо не можем да се справим без ядрената енергия. Трябва да инвестираме в едно ново поколение атомни електроцентрали, безопасно съхранение и повторна употреба на горива, и ядрен синтез. Смятам, че е важно докладът по същество да подкрепя включването на ядрена енергия в микса. Накрая, според мен е важно да се опитаме да интегрираме по-добре енергийните мрежи, например за Балтийските страни. Тези страни бяха оставени в беда с години, като просто им се даваха обещания. Също така оценявам факта, че отново имаме идея за подобро координиране в употребата на предавателни мрежи, използвайки, ако пожелаем, вид система на контрол.
<SPEAKER ID="112" NAME="Viviane Reding">
член на Комисията. - (EN) Гжо Председател, позволете ми първо да благодаря на гн Remek и на Комисията по промишлеността, изследванията и енергетиката (ITRE) за това, че работиха толкова усилено по въпроса, който е от най-голяма важност, защото е вярно, че чрез ИКТ можем да направим значителен принос към борбата с изменението на климата и за постигането на намаление от 20 % както на консумацията, така и на въглеродните емисии.
<P>
Знаем, че това е голямо предизвикателство, но то не е непреодолимо и може да се справим с него само ако знаем как да използваме ИКТ. Именно затова Комисията не говори, а действа по следния начин.
<P>
Първо, работихме по едно съобщение относно широкообхватна стратегия за ИКТ, за справяне с нашите енергийни и климатични проблеми. Тази стратегия ще е придружена от препоръка, в която изложихме задачите, целите и сроковете за действията в сектора на ИКТ, действията от заинтересованите страни и от държавите-членки. Тези действия целят да ускорят приемането на ИКТ като фактор от основно значение, така че да можем да овладеем търсенето на енергия за нашите домове, за нашите предприятия и за нашето общество като цяло.
<P>
А на какво равнище? Първо, разбира се, на равнище на самите ИКТ продукти. Техният въглероден отпечатък е от изключителна важност и зная, че промишлеността работи в тази насока. Надявам се, че това ще бъде постигнато чрез инвестиции в научните изследвания.
<P>
Второто равнище е ИКТ като фактор в различни сфери и във всички сектори на икономическата дейност. Нуждаем се от стимули, за да променим поведението си - както каза докладчика, "да мислим различно" - но това ще се случи само в правителствата, администрациите, предприятията, както и за гражданите, ако те разберат какъв е потенциалът за пестене. Това означава, че трябва да преценим с какво разполагаме сега и какво правим подобре. Ако не преценим, няма да имаме резултати и затова се нуждаем от отправна точка, спрямо която да бъдат преценени подобренията.
<P>
Предизвикателството на преценяването и определянето на количеството ще бъде в основата на предложението ни.
<P>
Също така в основата на настоящото предложение е как ще процедираме за да се придвижим от научните изследвания до иновациите и практическите постижения. Разбира се, започнахме с научните изследвания. Програмите за финансиране на научните изследвания и технологичното развитие на Комисията целят да използват този потенциал в системите, а също и в инфраструктурите за услугите.
<P>
Най-значителните резултати се очакват в области като разпределението на електрическата енергия, сградите, транспортната логистика и осветлението. Докладчикът е прав: трябва да има междусекторно участие в тези проекти. Именно затова ние установихме междусекторни научноизследователски проекти и работим в тясно сътрудничество с промишлеността, за да съкратим периода между научноизследователската и развойна дейност и иновациите. Именно поради тази причина в нашите иновативни програми ние подкрепихме демонстрациите и валидирането на нови решения и технологии в реални условия, за да се изградят в максимална степен.
<P>
Намаляването на отпечатъка на ИКТ продуктите също е част от това научно изследване. По отношение на финансирането досега инвестирахме повече от 4 000 милиона EUR в тази инициатива. В плана за възстановяване, предложен от Комисията, публичните/частните партньорства за научноизследователска и развойна дейност са на дневен ред, с една от трите инициативи ние предлагаме енергийно ефективни сгради, област в която, разбира се, ИКТ ще изиграят доминираща роля.
<P>
Един от пилотните проекти, пуснат в действие сега, е интелигентната система за транспорт. Ние вече инвестирахме доста в интелигентни системи в автомобилите и сега се придвижваме към следващата стъпка, която е връзката между автомобила и пътя, и пътните знаци. Съгласна съм с докладчика, че ще бъде много важно да имаме наша собствена сателитна програма, за да станем още поефективни в това отношение.
<SPEAKER ID="113" NAME="Giorgos Dimitrakopoulos" LANGUAGE="EL">
Гжо Председател, искам да поздравя гжа Laperrouze и да й благодаря за сътрудничеството, което бе благоприятно през целия този период. От името на Комисията по външни работи бих искал да ви съобщя найважните моменти в някои от основните предложения, които представихме на гжа Laperrouze.
<P>
Първо, трябва да има обща европейска външна политика за енергията, като се подчертае сигурността на енергийните източници и енергийните пътища. Във време, в което битките са съсредоточени в сферата на енергийните източници, всички ние разбираме значимостта на настоящото предложение.
<P>
Второ, трябва да задълбочим нашите връзки с други страни, първоначално със страни, които произвеждат енергия, но също и със страни, през които преминават енергийните пътища, тоест транзитните държави.
<P>
Трето, нуждаем се от нови обвързващи клаузи за енергийната независимост. Тези клаузи са изключително важни особено в преговорите, които водим с други страни, и по-конкретно, например, тъй като това е актуален проблем, в преговорите които водим с Русия относно ново споразумение, което да замени споразумението от 1997 г.
<P>
Споменахме битката за енергийни източници, важен въпрос, който ни доведе до разграничаване между енергийни източници и пътища, посредством които енергията достига до нас. Понастоящем има много важни проекти. Бих искал да спомена тръбопровода "Южен поток", тръбопровода TGI (Турция-Гърция-Италия), тръбопровода "Набуко" и, разбира се, трябва да спомена Каспийския регион, тъй като го обсъждахме по много поводи. Тук имам карта на Каспийско море и смятам, че когато погледнем Каспийско море, трябва да погледнем от всички страни, включително азербайджанската и туркменистанската; ще разискваме този въпрос в Европейския парламент утре или вдругиден, но искам да ви напомня важността на Туркменистан и накрая, разбира се, Иран.
<SPEAKER ID="114" NAME="Romana Jordan Cizelj" LANGUAGE="SL">
Енергията е едно от нещата, които са от първа необходимост в живота. Преди известно време обаче човечеството спря да се задоволява с нещата от първа необходимост; ние също така се борихме да постигнем вида социално развитие, който прави живота ни по-лесен. Затова енергията следва икономическите тенденции на което и да общество.
<P>
Въпреки това едва наскоро започнахме да гледаме на благосъстоянието на отделния индивид от една доста по-цялостна перспектива и вече не го измерваме само по отношение на неговата/нейната покупателна сила. Следователно що се отнася до енергията, ние трябва да се борим за правилен баланс между безопасността и надеждността на доставките, екологичната защита и действията относно изменението на климата и конкурентоспособността. Нашата политическа група насърчава и трите цели, които са крайъгълният камък на общата европейска енергийна политика, и във връзка с това ние приветстваме доклада на гжа Laperrouze.
<P>
Изменението на климата и проблемите, с които се сблъскахме през януари с подаването на руски газ към Европа, свидетелстват за важността на разнообразието, когато става въпрос за обща енергийна политика. Европейският съюз трябва да въвежда проекти, които ще разширят нашата енергийна инфраструктура в най-голяма степен, за да улесним вноса на доставки по различни маршрути. В това отношение ние трябва да гарантираме, че сме в състояние да внасяме газ както от различни транзитни държави, така и от различни държави износителки на енергия. Осъществяването на проекта "Набуко" е изключително важно в това отношение.
<P>
Освен това е необходимо да обогатим енергийния си микс. В основата си той трябва да включва повисоко съотношение на енергийни ресурси, които не предизвикват емисии на парников газ, което означава както възобновяеми енергийни източници, така и ядрена енергия. Не можем и изцяло да обърнем гръб на въглищата, но трябва да се уверим, че използваме възможно най-добрите технологии, като тези, позволяващи улавяне и съхранение на въглероден диоксид.
<P>
Бих искала да подчертая, че ефективното използване на енергия е приоритетна задача. Многобройните проучвания показаха обаче, че трябва да инвестираме нашите финансови, интелектуални и творчески сили във възможностите за производство и пренос на енергия. Дори и при наличието на всички тези мерки, както споменах, ние няма да сме в състояние да сведем зависимостта от внос до нула, още дълго време. За да намалим проблемите, възникнали от вноса на енергия, ние трябва да формулираме ефективна външна енергийна политика. По тази причина бих искала Договорът от Лисабон да бъде приет, така че всякакви институционални препятствия, които пречат на формулирането на външната политика, да бъдат премахнати.
<P>
Намеквам за Ирландия и ние очакваме ирландския народ да реши този проблем. И все пак нашите очаквания за обща външна енергийна политика щяха да са по-реалистични, ако предприемем конкретни действия в областите, които вече определихме като част от общата енергийна политика. Аз съм на мнение, че трябва да приемем третия пакет за либерализация на газа и електричеството в рамките на този парламентарен мандат, заедно с единни пазарни правила за целия Съюз.
<P>
В заключение, позволете ми да изкажа своето мнение относно обсъжданите изменения. Смятам, че докладът на гжа Laperrouze е достатъчно качествен, за да се премахне нуждата от каквито и да били съществени изменения. Дългосрочните цели, които ние ще изпълним чрез пакета 20-20-20 и които бяха подкрепени както от Европейския съвет, така и от Европейския парламент, трябва да останат непроменени. Нашата политическа група няма да подкрепи никакви изменения, търсещи да намалят разнообразието на енергийните ресурси. При все това ние ще подкрепим измененията, които целят да увеличат броя на пътищата за доставка и да подобрят енергийната сигурност в Съюза.
<P>
Накрая, бих искала да поздравя докладчика за отличния доклад и да й благодаря за сътрудничеството.
<SPEAKER ID="115" NAME="Mechtild Rothe" LANGUAGE="DE">
Гжо Председател, Комисари, госпожи и господа, позволете ми да изразя моята благодарност към докладчика Anne Laperrouze за изключително колегиалния начин, по който нашите разисквания бяха проведени. Позволете ми също да изразя благодарността си към персонала на секретариатите за неоценимия им принос.
<P>
На фона на последната газова криза вторият стратегически енергиен преглед е изключително навременен. Сигурността на доставките и солидарността сред държавитечленки трябва да бъде в основата на европейската енергийна политика. Твърдо вярвам, че щеше да има съществено подобрение, ако беше отговорено на поканата, съдържаща се в този доклад за по-голяма диверсификация на газовите коридори. Освен това, преди края на тази година Комисията трябва да представи предложение за преразглеждане на Директивата за газа от 2004 г., за да бъде включено изискване за обвързващи и ефективни планове за спешни действия на национално равнище и на равнище на ЕС.
<P>
Все пак, като членове на Групата на социалистите в Европейския парламент, ние придаваме изключителна важност на задължението на държавите-членки да наблюдават дори в нормални обстоятелства най-уязвимите потребители в обществото - главно тези, които са жертви на енергийната бедност. Все още липсват национални стратегии, предназначени да се занимават с този проблем. Затова моята група представи за обсъждане допълнително изменение, призоваващо държавитечленки да положат истински усилия, за да се справят с този проблем.
<P>
Докладът подчертава изключителната важност на пестенето на енергия и енергийната ефективност. Найефективните и икономически изгодни начини за подобряване на сигурността на доставките найвероятно ще увеличат енергийната ефективност и ще допринесат за пестенето на енергия. В същото време ние имаме амбициозни и реалистични цели за бъдещите доставки на енергия в Европа. Със задоволство виждам, че се движим в тази посока, например чрез призив за целта от 60 % дял от възобновяеми източници в енергийния ни микс до 2050 г. В доклада се подчертава и специфичното значение, свързано с местните инициативи, в търсене на поуспешна политика в областта на климата и енергетиката. Спогодбата с кметове има ключова роля в това отношение, но също така е важно да се подкрепят други, подобни подходи, като идеята за Съвет на островите. В крайна сметка обаче нашите цели ще бъдат трудни за постигане без инвестициите в инфраструктурата на енергийните мрежи и понататъшната либерализация на вътрешния пазар. Имаме нужда от функциониращ единен енергиен пазар със лоялна конкуренция и с гарантиране на достъп до свободната мрежа и равни права на разпределение за всички производители. Идните седмици ще са от решаваща важност в това отношение. Това, от което имаме нужда, е създаването и развитието на интелигентни електроразпределителни мрежи, основани на ИКТ комбинирани електроцентрали и децентрализирано производство на енергия. Това е единственият начин, по който енергийните източници могат да бъдат ефективно използвани в области, в които наистина са необходими. Необходима ни е европейска "супермрежа", която да бъде здраво свързана и да обединява огромния потенциал на Северно море, Балтийския и Средиземноморския регион.
<P>
Аспектът, в който докладът е несъстоятелен обаче, е призивът към Комисията да изготви специфична пътна карта за инвестиции в ядрения сектор. По тази причина моята група представи за обсъждане изменение, което ясно подчертава нашия общ интерес в ядрената безопасност, като поставя акцент върху въпроса дали инвестирането на държавитечленки в ядрената енергия трябва да остане тяхно суверенно решение. Моето лично мнение е, че ние не се нуждаем от ядрена енергия.
<SPEAKER ID="117" NAME="Graham Watson">
от името на групата ALDE. - (EN) Гн Председател, миналогодишният енергиен преглед беше навременно осъвременяване и поздравявам Anne Laperrouze за обстойния й доклад по този въпрос.
<P>
Повдигнатите въпроси са много комплексни, но ние можем да ги сведем до следното: Европа има нужда от нова енергийна политика, която ще ни даде устойчиви, достъпни и сигурни източници на енергия. Устойчиви чрез прекъсване на пъпната връв на зависимостта ни от изкопаемите горива, които задушават нашата планета; достъпни чрез гарантиране на стабилна и реалистична цена за потребителите; и сигурни чрез освобождаване на европейските граждани от зависимостта от ненадеждни или монополистични доставчици.
<P>
Този петък група от членове на ЕК ще се срещне с премиера Putin и с неговия екип министри. Енергетиката е на дневен ред и от наша страна трябва ясно да покажем, че няма да толерираме спор между Русия и Грузия, прерастващ в европейска газова криза в средата на зимата. Трябва да осигурим гаранции, но също така и предупреждение. Това се е случвало преди и не бива да случва повече.
<P>
Дойде време за съществена повторна оценка на доставките на Европа. Това мнение се споделя от членовете на всички групи в Парламента, които трябва да се обединят в поемане на отговорността това да се случи. Затова тази седмица малка група от нас, включително гн Hammerstein, който ще говори по-късно, ще отправи общ призив, Да преминем на зелена енергия по време на криза.
<P>
Благодарен съм на всички колеги, които допринесоха с идеите си, и съм учуден от степента на съществуващия консенсус. Налице е желание в тази зала да се работи бързо, съвместно, в търсене на трайно решение за европейската енергийна криза и ние трябва да се заемем с това.
<P>
От всички потенциални планове за откриването на новата енергийна епоха, на преден план излиза един: наречен е супермрежа или DESERTEC. Френското председателство го цитира като възможен оперативен проект за нашия нов европейски Съюз за Средиземноморието. Редица колеги, включително гжа Harms, неотдавна посетиха Южна Испания, за да видят технологиите в действие: слънчева термална енергия от Северна Африка и богатата на слънчева светлина земя в Южна Европа, улавяща енергия от слънцето, която генерира еквивалента на един и половина милиона барела нефт на квадратен километър годишно. Транспортирана чрез енергийно ефективни кабели за постоянен ток с високо напрежение, така че енергията да може да бъде захранвана в европейска супермрежа, вземайки възобновяема енергия от всички краища на ЕС - приливна сила от крайбрежните региони, вятърна и вълнова енергия от изложената на силни ветрове Северозападна Европа, както и биомаса, и геотермална енергия.
<P>
Честно казано, разходи има. Оценката на германския космически център сочи, че построяването ще струва 45 милиарда EUR, но също и, че би спестило на потребителите тази сума в пъти повече чрез намалени енергийни сметки за следващите 35 години, а инвестициите ще създадат хиляди работни места.
<P>
Това е смел проект за енергийно бъдеще, което е устойчиво, достъпно и сигурно. Това е енергийното бъдеще, към което Европа трябва да се стреми.
<SPEAKER ID="118" NAME="Antonio Mussa" LANGUAGE="IT">
Гн Председател, госпожи и господа, искам да изкажа своите искрени благодарности към гжа Laperrouze за нейния труд, с който до голяма степен съм съгласен. Въпреки това съм объркан по отношение на някои аспекти, може би заради прекалената ми убеденост в оценките на Комисията.
<P>
Първо, смятам че предсказаната тенденция в търсенето на газ е ограничителна. Ако случаят е такъв, страхувам се, че ще има отрицателно въздействие върху източниците на финансиране на проекти. Що се отнася до инфраструктурата съответните проекти са на различни етапи на развитие. Вместо да определяме повторно техния ред на приоритет по абстрактен начин, като през това време сериозно пренебрегваме Средиземноморския район, препоръчително би било да ги оценим повторно с оглед на периодите на разработка, финансовата структура, наличните доставки и връзката между обществената подкрепа и индивидуалното ангажиране.
<P>
Следващата препоръка на гжа Laperrouze беше да разнообразим източниците и пътищата на доставка. Пример за това е Южния коридор. По отношение на тези въпроси смятам, че се нуждаем от програмиран подход, разделен на фази. Наистина, в случая с Каспийско море, само газ от Азербайджан ще е достъпен в първата фаза. Достъпът до други страни ще е налице по време на втората фаза, следователно ще направи пазара по-сложен в политическо, регулаторно и инфраструктурно отношение. Предложението на Комисията за Сътрудничество за развитие на Каспийския регион може да преодолее тези проблеми, ако наред с други неща му се възложи задачата да улесни развитието на липсващата инфраструктура.
<P>
Предпоследният аспект е, че механизмите на солидарност са без съмнение основни за енергийните политики на Съюза, както и по отношение на Договора от Лисабон. Би било препоръчително обаче за осъществяването на тези мерки да се избягват, в допълнение към потенциалните нарушавания, изключително тромавите процедури.
<P>
Накрая, бих искал да засегна темата за външните отношения. Отделно от ролята на Енергийната харта, важна цел е разширяването на Комисията по енергетика, по-конкретно, за да се включат транзитните страни, както и областта на възобновяемата енергия.
<SPEAKER ID="119" NAME="Rebecca Harms" LANGUAGE="DE">
Гн Председател, госпожи и господа, въпреки добрата атмосфера, в която работим относно втория стратегически енергиен преглед, със съжаление трябва да отбележа, че не успяхме да получим корекциите на предложението на Комисията, което аз смятах за необходимо.
<P>
По мое мнение заглавието "Стратегически енергиен преглед" има определящо значение за изграждане на бъдещето. Ако се вгледаме в този преглед обаче, трябва да заключим, че всичко се корени найвече в миналото. В основата на този стратегически енергиен план - опасявам се, че и в докладът на гжа Laperrouze този въпрос не е поставен правилно - е стария енергиен микс от въглища и ядрена енергия и наистина отново е поставен изключително остър фокус върху ядрената опора.
<P>
Питам се, Комисар Piebalgs, какво се случи с предложенията, които ни представихте в началото на законодателния мандат, когато ни казахте, че големите рискове, свързани с ядрената енергия, трябва да бъдат контролирани, че проблемът с ядрените отпадъци, финансирането на извеждането от експлоатация и всички тези проблеми трябваше да бъдат решени преди Комисията да направи някакви положителни стъпки към развитието на ядрената енергия. Нито един от тези проблеми не беше решен и сега Комисията започва тази проядрена офанзива. Фактът, че един от найголемите провали в историята на западноевропейската ядрена промишленост се случва точно сега във Финландия, че количеството на спора между финландската електрическа компания и Areva достигна 2.4 милиарда EUR, тъй като възникнаха много допълнителни разходи на обекта Olkiluoto, явно не ви безпокои ни наймалко. Питам се, какъв е смисълът от този нов инвестиционен тласък в сектор, който въпреки че от десетилетия получава публични инвестиции - далеч надвишавайки обема на финансиране във всички други сектори - отново предизвиква същия безпорядък. Много бих искал да узная дали наистина мислите по този начин, или някой друг дърпа конците.
<P>
Според мен именно този микс от въглища и ядрена енергия е стратегията, която доведе енергийната политика в Европейския съюз до задънена улица. Казах достатъчно за ядрената енергия, но разточителния начин на използване на изкопаеми горива - друг аспект, който прегледът по никакъв начин не разглежда - също допринесе за сегашното климатично бедствие, а съществените поправки на тази остаряла стратегия от недалечното минало не са правени в този преглед.
<P>
В обсъжданията относно доклада на гжа Laperrouze моята група установи ясни приоритети. Разбира се, ядрената енергия не е сред тях, но ние се опитахме да постигнем истински промени и в други области. Искахме целта от 20 % намаление в потреблението на първичната енергия найсетне стане обвързваща. Това не се случи. Очакваме реалистично предложение за развитието на "супермрежата", с други думи мрежа, която ще е в състояние да обедини в себе си наистина обширни капацитети за производство на енергия от възобновяеми източници от Северно море, в други крайбрежни зони или южни пустинни региони. Нямаше следа от нито едно от тези от тези неща нито в доклада, нито в предложението на Комисията.
<P>
Ние също така смятаме, че беше голяма грешка да се остави цялата област на транспорта извън процеса на това стратегическо планиране на енергетиката, защото ние - също като вас - искаме да се измъкнем от зависимостта от нефта. Вие решихте, че транспортните проблеми следва да се обсъждат отделно, но според нас този проблем следва да е една от ключовите фокусни точки в стратегическото енергийно планиране.
<P>
Диверсификацията на газовите доставки е чудесна идея и е със сигурност нещо, което трябва да направим, но в същото време следва да бъдат положени всички усилия, за да се гарантира ефективната употреба на газа, в противен случай диверсификацията в крайна сметка няма да ни доведе до никъде.
<P>
Бях потресен да науча, че плана за възстановяване на Европейската комисия преразглежда всички тези стратегически изкривявания и приемането на същия изостанал подход, както на стратегическия енергиен преглед. Трябва да съобщя, от името на моята група, че ние няма да подкрепим нито доклада на гжа Laperrouze, нито стратегическия енергиен преглед и също така, че ще положим усилия в контекста на възстановителния план да оспорим идеята за устойчивостта и общата посока.
<SPEAKER ID="120" NAME="Esko Seppänen" LANGUAGE="FI">
Гн Председател, Комисари, солидарност е много хубава дума. По принцип тя принадлежи на речника на левите. Солидарността не трябва само да бъде назовавана в името на политиката антиГазпром и антиРусия, но също така, за да предпази от обща енергийна бедност. Енергията също така е необходима под формата на електричество и отопление за бедните хора.
<P>
Главният проблем с европейската енергийна стратегия е, че не е изградена от нулата, а се корени в собствената география и история на всяка страна и в енергийната й икономика. Ако има обща стратегия и структурите й са хармонизирани, ще означава че ще има печеливши и губещи. Има държави, които са принудени да изоставят своите изпробвани и тествани структури в името на солидарността. Това не може да е солидарност.
<P>
Хармонизирането на електрическите мрежи означава също хармонизиране на цената на електрическата енергия. На практика няма да бъде направено по отношение на най-ниските цени, а на някакви средни цени. В този случай ще има губещи: страните с евтино електричество. По същия начин парите, използвани в бюджета на ЕС за финансиране на газопроводи, ще трябва да бъдат открити от държавите, които не ги използват.
<P>
Гжа Laperrouze е права, когато казва че мрежовите инвестиции трябва да бъдат направени от държавитечленки или дружествата в тях, а не от ЕС. ЕС не може да бъде нефтен, газов или мрежов оператор, както и не следва да бъдат използвани големи суми в бюджета на ЕС за подкрепа на инвестиции в мрежи.
<P>
Освен това нашата група би желала да напомни на всички, както гжа Harms направи, за проблемите, за които е известно, че са свързани с използването на ядрена енергия. Докато, от една страна, емисиите на въглероден диоксид намаляват, от друга, количеството на плутония се увеличава.
<SPEAKER ID="121" NAME="Bastiaan Belder" LANGUAGE="NL">
Докладът на гжа Laperrouze разгледа важните въпроси, свързани с енергийните доставки, с които понастоящем трябва да се справя Европейския съюз. Скорошният газов конфликт между Русия и Украйна съвсем не остави Европейския съюз невредим. В доклада са дадени подробности относно редица черти от политиката за европейския енергиен пазар, които могат да ограничат уязвимостта на Европейския съюз в случай на друг конфликт. Аз подкрепям стремежа към по-голямо диверсифициране на енергийните източници и страните-партньори, от които ЕС внася енергия, с други думи диверсифициране на енергийните доставки. Газовият конфликт между Русия и Украйна подчерта неотложността на проблема още веднъж и аз искрено се надявам, че проектът "Набуко" - като пример - ще се осъществи в близко бъдеще.
<P>
По-конкретно, този стремеж означава, че Европейският съюз и държавитечленки трябва да се фокусират в поголяма степен върху регионалната интеграция. На този етап мрежите на редица държави-членки все още са твърде изолирани и следователно са твърде зависими от вноса от трети страни. Създаването на нови връзки между енергийните мрежи на държавитечленки ще позволи също така и на вътрешния пазар да функционира по-ефективно.
<P>
С оглед на понататъшното подобряване на функционирането на вътрешния пазар следва също да има пълно разделяне на собствеността на производствените дружества и мрежовите компании. Това е най-добрия начин да се противодейства на асиметричното отваряне на пазара.
<P>
Междувременно няколко държави-членки разглеждаха повторното отваряне на атомните електроцентрали, затворени съгласно споразумения с Европейския съюз. Това не е най-добрият начин да се върви напред. По-скоро инвестирането в по-голям брой презгранични връзки още по-ефективно ще намали зависимостта от една или повече трети страни в дългосрочен план.
<P>
Други важни черти от политиката в този доклад, с които съм напълно съгласен, са увеличаването на енергийната ефективност и увеличаването на дяла на устойчивата енергия. Въпреки това държавитечленки имат различни мнения по въпроса дали ядрената енергия може да изиграе роля в намаляването на емисиите на CO2. Това е преди всичко въпрос, който по-скоро държавите-членки трябва да решат, отколкото ЕС. Щеше да е хубаво да им повече яснота по този въпрос в доклада. Да се надяваме, че той ще бъде коригиран по време на процеса на изменение.
<SPEAKER ID="122" NAME="Десислав Чуколов" AFFILIATION="NI">
Уважаеми колеги, досега забелязвам, че в тая зала така доста имагинерно и абстрактно се обсъжда какво е най-добро за Европа, но мен са ме изпратили тук българските гласоподаватели и затова по ме интересува какво е най-важно за родината ми България.
<P>
За нас, патриотите от "Атака", енергийната независимост на България е приоритет №1. По време на "преговорите", които ние наричаме "диктат от страна на Евросъюза", бяхме принудени да затворим 1-ви, 2-ри, 3-ти и 4-ти реактор на АЕЦ "Козлодуй".
<P>
Искам да ви напомня, ако не знаете да го запомните, че тези блокове са преминали абсолютно всички проверки, признати са за абсолютно безопасни и колегата ми Димитър Стоянов в началото на 2007 г. отправи въпрос към Еврокомисията да попита имаше ли такова изискване да бъдат затворени тези блокове, за да бъде приета България в Евросъюза. Оказа се, че такова изискване от страна на Еврокомисията е нямало. Г-н Günter Verheugen, обаче, в българския парламент излъга и каза, че е имало такова изискване.
<P>
Преди броени дни България беше изправена пред изключително сериозна енергийна криза. Според чл. 36 от Присъединителния ни договор ние имаме право да започнем тяхното отваряне. Имаме го това право и затова колегите ми от Народното събрание в България внесоха проекторешение за отваряне на спрените от 1-ви до 4-ти блок на АЕЦ "Козлодуй".
<P>
С колегите ми в Европарламента, Димитър Стоянов и Слави Бинев, сме внесли писмена декларация с номер 0005/2009 г., с която искаме тези реактори да бъдат отворени отново, с цел България да получи своята енергийна независимост.
<P>
И в заключение искам да ви кажа, че Европа ще бъде силна тогава, когато всяка една отделна държава-членка е силна и независима в своята енергийност. Това е единственият начин, ако искаме да работим за нашите гласоподаватели и за нашите граждани.
<SPEAKER ID="123" NAME="Gunnar Hökmark" AFFILIATION="PPE-DE">
(EN) Гн Председател, когато обсъждаме стратегическия енергиен преглед, мисля, че е важно да подчертаем някои от рисковете, пред които сме поставени - не само рискът от несигурни енергийни доставки, с всички проблеми, което това ще предизвика, но също и фактът, че сме изложени на политически натиск от режими, които използват доставките на енергия като средство, за да влияят на други правителства. В резултат на това има и риск от разпокъсване на Европейския съюз, поради това, че държавитечленки са разделени спрямо различните си интереси, като с това се подкопават общата външна политика и политиката на сигурност.
<P>
Мисля, че е добре, че политиките, с които трябва да обхванем изменението на климата, са много подобни на политиките, от които имаме нужда, за да укрепим нашата енергийна сигурност. Намаляването на използването на изкопаемите горива означава помалка зависимост от ненадеждни доставчици. Увеличените доставки от други енергийни източници означава намаляване на търсенето на изкопаеми горива, по-ниски цени за европейските граждани и - не на последно място - намалени парични потоци към петролните режими в света.
<P>
Това създаде големи усложнения за сигурността, които трябва да разгледаме при обсъждане на бъдещата енергийна стратегия на Европейския съюз. Мисля, че някои от въпросите ще се изяснят при наличие на тази перспектива. Нуждаем се по-скоро от един вътрешен пазар в Европейския съюз, защото в действителност, това е единствената гаранция за солидарност между държавитечленки. Това означава, че трябва да работим повече за презграничните връзки и да имаме по-добра мрежа, обвързваща държавите-членки заедно и по този начин обвързваща пазара.
<P>
Необходимо е да развием още повече биогоривата. Не съм съгласен с тези, които казват че има риск; за нас е възможно - в Европа, както и в други части на света - да увеличим областта, която използваме. Дори и малките приноси от страна на биогоривата водят до по-малка зависимост от изкопаемите горива и от промяната в цените.
<P>
Трябва също да подчертая проблема с ядрената енергия. Понякога си мисля, че този проблем се игнорира, защото е един от най-големите потенциални фактори за капацитета на Европейския съюз да намали емисиите на въглероден диоксид днес и в бъдеще. Бих искал да завърша в този тон. Ако се опитаме да съберем всички тези елементи заедно, ще допринесем не само за една по-силна енергийна политика, но също така по-силна политика на сигурност.
<SPEAKER ID="124" NAME="Silvia-Adriana Ţicău" AFFILIATION="PSE">
(RO) Енергийната политика е и ще продължава да бъде приоритет за ЕС. Газовата криза тази зима, когато бяха регистрирани изключително ниски температури, отново подчерта зависимостта на Европейския съюз и неговите държави-членки от традиционните газови доставчици. Обединени в разнообразието е мотото на Европейския съюз. Надявам се, че тази газова криза ще допринесе за създаването на една обща енергийна политика.
<P>
Развитието на проекта "Набуко" и построяването на терминал за втечнен природен газ (LPG) в Constanţa, главно пристанище на Черно море, наред с взаимовръзката на националните инфраструктури за електрическа енергия, са всички мерки, които могат да помогнат за повишаване на сигурността за енергийните доставки и за увеличаване на възможността на ЕС да предложи солидарност на държавите-членки, засегнати от енергийната криза.
<P>
Призовавам Комисията и държавите-членки да инвестират в модернизирането на европейската енергийна мрежа, укрепването на енергийната ефективност и произвеждането на енергия от възобновяеми източници. Също така настоятелно призовавам Комисията и държавите-членки да осигурят финансиране за мерките, целящи да преустановят замърсяването, което е продукт на централи, захранвани с въглища. Настоящата кризисна ситуация кара държавите-членки да обръщат по-голямо внимание на изграждането на своите приоритетите и стратегически насоки за развитие.
<P>
По отношение на енергийната ефективност ЕС може да постигне бързи резултати на достъпна цена в битката срещу изменението на климата. Усъвършенстването на енергийните характеристики на съществуващите сгради и насърчаването на пасивни сгради, както и използването на информационни и комуникационни технологии, за да се намали потреблението на енергия и да се увеличи енергийната ефективност чрез широкообхватно прилагане на интелигентни мерки и автоматизирани системи, са стратегически насоки за развитие, в които Европа трябва да инвестира.
<P>
Също така настоятелно призовавам Комисията и държавите-членки да осигурят финансиране на мерките, целящи намаляване на замърсяването, причинено от централи, захранвани с въглища. Настоящата икономическа криза кара държавитечленки да се съсредоточат повече вниманието си върху изграждането на техните приоритети и стратегическите насоки за развитие. До 2020 г., ЕС трябва да увеличи енергийната си ефективност с 35 % и да намали потреблението на първична енергия с 20 %. Призовавам Комисията и държавите-членки да насърчават и финансират изследователски проекти, целящи да подобрят енергийната ефективност.
<P>
Комисар, настоятелно призовавам Европейската комисия, Европейската инвестиционна банка и държавите-членки да изградят европейски фонд за енергийна ефективност и възобновяеми енергии, за да гарантират, че необходимият публичен и обществен капитал е увеличен с оглед на изпълнението на проектите за енергийна ефективност, по които се работи в момента в целия Европейски съюз. Накрая, но не на последно място, искам да спомена транспортния сектор, който е главния сектор, който използва нефт. Смятам, че сега е нужно да приемем на европейско равнище някои високо амбициозни средно- и дори дългосрочни цели до 2020 г. относно енергийната ефективност на превозните средства. Аз насърчавам и държавите-членки да изработват, по интелигентен начин, транспортни политики за стоките и за движението на хора, особено в градските области. И съвсем накрая, но не по важност, интелигентният транспорт е една от стратегическите насоки за развитие на транспорта.
<SPEAKER ID="125" NAME="Lena Ek" AFFILIATION="ALDE">
(SV) Гн Председател, Комисар, госпожи и господа, всички ние знаем, че европейският енергиен пазар има проблеми. Понастоящем внасяме почти 50 % и за 10 години, ако не направим нищо, ще станат 70 %. Енергията, която произвеждаме, често е генерирана по начин, който разрушава околната среда и създава парников ефект, който ще разруши нашето здраве, икономика и стабилност не само в нашата част на света, но също и на други места.
<P>
Енергията, която имаме в Европа се разпределя посредством разпределителна мрежа, която е остаряла и не е била обновявана или поддържана добре. Също така имаме близки съседи и конфликти, свързани с енергийни проблеми, които са изключително тревожни. Говорихме за отношенията си с Русия в тази зала по няколко поводи през изминалата година и е напълно неприемливо да се превръща енергийната криза в новогодишна традиция и да се поставят обикновените хора в положение, при което възрастните хора измръзват до смърт, болниците трябва да бъдат затворени, а промишлености - закривани. Това е съвършено неприемливо.
<P>
Друго, което е напълно неприемливо е това, което Русия и "Газпром" се опитват да направят със "Северен поток", а именно, потъпкват шведското законодателство в областта на околната среда и европейското законодателство относно безопасността на Балтийско море, въпреки факта, че това вътрешно море вече има невероятно обширни територии с мъртви дъна. Това е напълно неприемливо.
<P>
Ще имаме нужда от всички енергийни източници, всички нови технологии, всички иновации, всички научни изследвания и цялата компютърна сила, с които разполагаме, за да се справим с тези различни проблеми. Регламентите, представени от Комисията, включително финансовите пакети, са много добри, но нашите граждани все още очакват от правителствата да се осмелят да вземат решение относно енергийната солидарност и относно разбиването на големите държавни монополи. Тези монополи не само са засегнати от производството на енергия, но също и от разпределението на енергия, а гражданите и предприятията както малкият бизнес, така и големите промишлености, следователно са блокирани в една недопустима ситуация.
<P>
Смятам, че докладчикът, гжа Laperrouze, е съставила изключително добър доклад. Също така смятам, че предложението на Комисията в посочените области е много добро и се надявам да вземем решение по този въпрос, колкото е възможно по-бързо. Благодаря ви.
<SPEAKER ID="126" NAME="Eugenijus Maldeikis" AFFILIATION="UEN">
(LT) Основната поука от газовата криза е голямата уязвимост на енергийната система на Европа и значителният риск да се изпълняват доставките. Този риск остава, тъй като споразумението между Украйна и Русия е временно споразумение и ситуацията несъмнено ще се повтори. Двустранните енергийни въпроси остават неразрешени в основата си не само между Русия и Украйна, но и между Украйна и Европейския съюз, както и между Европейския съюз и Русия, и всичко е поради това, че няма обща ЕС-Украйна-Русия оперативна система. Досега не е имало нито предпазни клаузи, нито гаранции и те все още няма да се появят. Искам да подчертая, че зависимостта от доставките на газ и от използването на газ нараства драматично и ще продължи да расте още повече, след като електрическите централи в Литва, България и Словакия бъдат затворени. Това показва, че рискът остава и може би се увеличава.
<P>
Ние имаме много ясна дългосрочна енергийна стратегия за целия Европейски съюз. Имахме много разгорещени разисквания по този повод. Говори се за дългосрочни мерки. Според мен най-слабата връзка е нашата кратко- и средносрочна енергийна политика. Тя не е преминала теста на действителността и това си пролича от газовата криза. Приканвам Комисията да разследва този сценарий, който, за съжаление, не беше разследван по различни законови и политически причини. Каква ще е цената, ползата и последствията от временното удължаване на функционирането на ядрени централи в България, Словакия и Литва, като по този начин основно се засили енергийната сигурност за тези страни и за цяла Европа в тази ситуация? В допълнение, тъй като сме изправени пред условията на дългосрочни и неопределени икономически кризи, това ще позволи ресурсите да бъдат използвани още по-ефективно и ще намалее значително тежестта от кризата за нашите постоянно пребиваващи граждани и за бизнес сектора.
<SPEAKER ID="127" NAME="Claude Turmes" AFFILIATION="Verts/ALE">
(DE) Гн Председател, по темата за стратегията в енергийния сектор и доклада на г-жа Laperrouze смятам, че предложението на Комисията и докладът на г-жа Laperrouze имат нещо общо, а именно, че не установяват никакви приоритети. Те са само разпределение на всичко, за което групите за натиск лобираха в Комисията или Парламента. Докато не установим приоритети, никога няма да разпределим парите разумно.
<P>
Всъщност е трудно приоритетът да бъде видян от всички. Трябва да започнем с ефективността на сградите, превозните средства, охладителни системи и т.н. Няма нищо, което да е по-евтино, и нищо не би създало повече работни места. Второ, съществува възобновяема енергия. Когато казваме, че 60 % от целия енергиен микс следва да идват от възобновяеми източници до 2050 г., това означава най-малко 90 % от нашето електричество да е произведено от възобновяеми източници. Тази цифра от 90% производство на енергия от възобновяеми източници със сигурност ще бъде достигната много преди 2050 г., защото ние вече приехме директива, която поставя цел от 35 % за 2020 г. Ако можем да постигнем 35 % екологично електричество до 2020 г., започвайки от настоящата отправна точка от 15 %, ние ще сме в състояние да постигнем 60 % или повече най-рано през 2030 г.
<P>
Трето, има газ, но само временно. Как е възможно това? Ние инвестираме милиарди в газопроводи сега, а после потреблението на газ в Европа ще трябва да се намали. Това пишете във вашия документ, гн Piebalgs, а може също и да се усети като намек в доклада на гжа Laperrouze.
<P>
Следователно имаме ефективност, възобновяеми източници и газ, а вие искате да инвестирате 1,3 милиарда EUR в улавяне и съхранение на въглероден диоксид (CCS). Къде тук има място за сляпа лоялност към ядрената енергия?
<P>
Трябва да кажа, Комисар, че дори не можете да посочите правилните суми. Ако решим да заложим на ефективността и възобновяемите източници и следваме дори наполовина прилична газова политика, и ако наистина се налага да инвестираме още малко в улавянето и съхранението на въглеродния диоксид, няма да имаме нужда от ядрена енергия и няма нужда да поемаме този риск. Само погледнете фактите!
<P>
Доколкото става въпрос за плана за възстановяване на икономиката, трябва да кажа че наистина съм обезпокоен от Комисията. Нито стотинка за енергийната ефективност! Нито стотинка за побратимяване на градовете! На 10 февруари, Комисар, представители на 300 местни органи в Европа ще се съберат в Брюксел по ваша покана. Какво ще им кажем: че кабинета на г-н Barroso е орязал 500 милиона EUR от бюджета за побратимяване на градовете в периода между понеделник и сряда миналата седмица? Смятам това за противоречиво и крайно нередно. В действителност големите и малките градове са ни необходими като партньори в една нова енергийна политика. Нито стотинка за слънчевата енергия или за биомасата! С други думи ние формулираме един икономически план за възстановяване, в който даваме три и половина милиарда на олигархията на енергийните гиганти и нито едно евро на партньори, от чиято помощ се нуждаем, за да се включим за промяната в екологичната енергия.
<SPEAKER ID="128" NAME="Miloslav Ransdorf" AFFILIATION="GUE/NGL">
(CS) Благодаря, ще бъда кратък. Искам да разгледаме два аспекта, които смятам, че все още не са били разглеждани, а именно факта, че се нуждаем от интегрирана енергийна система в Европа, която ще осъществи взаимно свързване на различните видове енергия, както и взаимно свързване на различните мрежи по такъв начин, че ще е възможно да се компенсират липси. Скорошната газова криза показа, че това е една изключително важна задача. Второто нещо е, че трябва да свържем тези енергийни мрежи с подобни мрежи в други области, като транспортните и комуникационните мрежи, за да се постигне известна степен на симетрия между тях. Тъй като това все още не е така, смятам, че един поблизък поглед ще покаже, че връзките са налице. Искам да кажа, че позицията на мрежите в бъдещите структури в Европа е много важна и че тези мрежи са далеч по-важни за кохезионна Европа, отколкото все по-нарастващата бюрокрация както в Брюксел, така и в държавитечленки. Смятам, че Европейският съюз в бъдеще ще се превърне във вид огърлица, вплетена върху тези мрежи.
<SPEAKER ID="129" NAME="Sergej Kozlík" AFFILIATION="NI">
(SK) Настоящата финансова криза се проектира в икономическа криза. Освен това с оглед на дефицита на наличния кредит се забелязва заплаха от енергийна и хранителна криза. За да се поддържа поне настоящото равнище на производство на енергия, ще има нужда до 2030 г. от инвестиции в световен мащаб от около 26 милиарда USD за реконструкцията и развитието на нови нефтени и газови полета, а също и за производството и дистрибуцията на всякакви видове енергия.
<P>
В същото време ще е необходимо да се интегрират потоците нефт, газ и електричество, така че да се създаде една ефективна и силно диверсифицирана система. Тази система трябва да помогне за преодоляването на последствията от местните политически разисквания, а също и на последствията от всякакви природни бедствия, както и да се осигурят функциониращи енергийни доставки в контекста за територията на Европа. Република Словакия имаше възможността в последните седмици да изпита сложността на такова положение, когато в резултат на конфликта между Украйна и Русия нито един единствен кубичен метър газ не е достигнал Словакия в продължение на няколко дни. Опитът на Словакия, а също и на други европейски страни показа, че е нужна мощна подкрепа за приоритета на Европейския съюз за взаимна свързаност и интегриране на отделните енергийни пазари в Европа.
<P>
Трябва да спомена обаче, че насилственото и предварително изваждане от експлоатация на два реактора в ядрената централа в Jaslovské Bohunice се оказа непредпазлива грешка в настоящата ситуация. Реакторите отговарят на всички критерии за безопасно опериране. Тяхното изваждане от експлоатация бе изискано от Европейската комисия чрез Договора за присъединяване, като цена за присъединяването на Словакия към Европейския съюз. Това решение без съмнение отслаби енергийната самодостатъчност не само на Словакия, но също и на Европейския съюз.
<SPEAKER ID="130" NAME="Nikolaos Vakalis" AFFILIATION="PPE-DE">
(EL) Гн Председател, госпожи и господа, последната битка срещу изменението на климата и нуждата от енергийна сигурност и от засилване на конкурентоспособността на нашата икономика, ни отвеждат нататък по пътя към третата индустриална революция, към една епоха, в която ще се отучим от минералните горива.
<P>
Това е истинска революция, която ще донесе огромни структурни промени на модела на производство и потребление, и накрая, на нашия начин на живот. Смятам, че Европейският съюз ще държи глобалното лидерство в тази революция. За да се случи това, ние трябва да положим всички възможни усилия, за да ограничим енергийната интензивност на икономиката във всички сектори. Един от инструментите за подобряване на енергийната ефективност е да се използва потенциала от информационните и комуникационните технологии (ИКТ). Необходими са сериозни инициативи, за да започнем да използваме тези технологии, така че да увеличим енергийната ефективност на Европейския съюз с 20 % до 2020 г., в рамките на целта "20-20-20".
<P>
Предложението, което ни призовават да бъде приемем в рамките на няколко дни и което е свързано с увеличаването на енергийната ефективност посредством ИКТ, поставя специален акцент върху научната и развойна дейност в рамките на пионерните технологии, като нанотехнологиите и фотонната технология, които имат висок потенциал за подобряване на енергийната ефективност, както и върху планирането на политиките за утвърждаване на възприемането на тези технологии.
<P>
По подобен начин това дава значителен тласък на повече екологични иновации и предприемачество посредством редица мерки и действия. Поспециално бих се обърнал към обществените поръчки в сферата на екологията, които ще позволят на агенциите от публичния сектор да поемат водеща роля в пестенето на енергия чрез употребата на новите технологически приложения на ИКТ.
<P>
На последно място, предложението ще предостави стимули за интелигентни и интегрирани системи за енергийно управление в градовете ни и за интелигентни системи за управление на движението с по-разумно поведение по пътищата и рационални транспортни системи.
<P>
Стана очевидно от моите думи, че въпреки че не е законодателно, това предложение, по което трябва да гласуваме след няколко дни, е изключително важно, защото всъщност прави ИКТ един от главните показатели за устойчиво развитие в Европейския съюз. Следователно ви призовавам да го подкрепите в гласуването след няколко дни.
<SPEAKER ID="131" NAME="Hannes Swoboda" AFFILIATION="PSE">
(DE) Гн Председател, надявам се, че всички сме наясно какви са приоритетите в случая: енергийната ефективност, пестенето на енергия и енергията от възобновяеми източници. Независимо от това не можем да пренебрегнем факта, че ще трябва да се притесняваме за нашите доставки на газ още дълги години. Оттук следва въпросът какви поуки можем да си направим от спора между Украйна и Русия и от кризата, която възникна от този спор? Според мен - и съжалявам че трябва да го кажа, гн Комисар - но ми се струва, че няма да сме подобре подготвени или поне не достатъчно подобре подготвени за следващият път, когато това се случи. Нито можем да кажем, че кризата е свършила, а аз не видях почти никакви знаци, че е развита добра стратегия, или че някакви заключения са направени от спора между Украйна и Русия.
<P>
Някои членове на този Парламент смятат, че ние следва да сключим двустранни споразумения с Украйна, но би следвало да се отбележи, че Украйна трябва да понесе поне част от вината за ситуацията, която възникна наскоро, а аз наистина не искам да завися от споровете между г-н Yushchenko и гжа Tymoshenko, или г-н Yanukovych, или който и да е друг. Украйна, съвсем естествено, явно би предпочела да купува газ от Русия и после да ни го продаде на нас срещу допълнителна сума, разбира се, както би постъпила и Турция по отношение на "Набуко", но ще се върна на това по-късно. Ако след това искаме газът да бъде също толкова несигурен, но по-скъп, трябва да направим двустранно споразумение, но ако искаме да намерим истинско решение, трябва да направим тристранно споразумение, обхващащо Русия, като доставчик, Украйна, като транзитна страна и самите нас, и да стигнем до споразумение във връзка с това, поконкретно по отношение на транзита и инфраструктурата. Не чух нищо от Комисията по този въпрос или по въпроса какви са нейните алтернативни предложения.
<P>
По отношение на инвестициите в инфраструктурата, ако погледнем на изток, има главно три газопровода, които са предмет на обсъждане: "Северен поток", "Южен поток" и "Набуко". "Северен поток" е тръбопровод за снабдяване, който е на север, това решава проблема с транзита, но няма да намали нашата зависимост от Русия. "Южен поток" също би могъл да реши проблема с транзита, но отново няма да намали зависимостта ни от Русия. Отгоре на това, ако погледнем свързаните разходите, "Южен поток" е всъщност доста поскъп от "Набуко", поне според редица проучвания, което предполага, че трябва да инвестираме мащабно в "Набуко". Като се замисля - споменавал съм го и при предишни поводи, гн Комисар - колко бързо Съединените щати построиха нефтопровода PTCP и колко ни отнема на нас газопровода "Набуко", наистина смятам, че е скандално колко малко е постигнала Европа: това е знак за нашата слабост.
<P>
Трябва да действаме бързо не само по отношение на Азербайджан или Туркменистан - които ще обсъждаме след малко - но също и по отношение на Ирак. Фактът, че газът просто се изпуска във въздуха под формата на изгорели газове, без да се вземе предвид как е транспортиран по газопровода "Набуко", е наистина голяма грешка. Искам да ви помоля, Комисар, да преговаряте бързо и ясно с Турция, за да гарантирате, че ще имаме и тяхното съгласие по този въпрос. Разбира се, ние ще трябва също да убедим и Кипър да престане да блокира главата, касаеща енергетиката: тяхното настояване, че не можем дори да преговаряме по тази глава показва липса на солидарност, защото съвсем естествено това създава трудности с Турция. Вие кимате, Комисар; виждам, че сме изцяло единодушни.
<P>
Да преминем, накрая, към ядрената енергия, има някои доста различни мнения по този въпрос в Парламента. За нещастие, аз също не мога да гласувам в полза на доклада на г-жа Laperrouze, например, поради това, че е твърде едностранен в това отношение.
<P>
Това, което ме тревожи в цялото това разискване, е че сега ние имаме ново развитие във Франция, а именно намаление на ядрените отпадъци, но ако се загледате по-отблизо, ще откриете, че ядрените отпадъци са много по-радиоактивни. Това не е начинът, по който трябва да се реши проблемът, особено по отношение на отпадъците. Ще се наложи да вложим много повече енергия и интелект, за да се реши проблема с отпадъците и депонирането им.
<SPEAKER ID="132" NAME="Konrad Szymański" AFFILIATION="UEN">
(PL) Гн Председател, енергийната криза разкри слабост в Европейския съюз. Все още имаме проблеми с правилното разчитане на политическите предизвикателства, произлизащи от тази ситуация. Очевидна илюстрация за тази грешка е предложението на Angela Merkel, която, след третата енергийна криза, ни предлага днес още посилни връзки с руските енергийни ресурси чрез построяване на северните и южните газопроводи. Всъщност истината е точно в обратното. Тази криза показва, че ние трябва да направим всичко за построяването на независима инфраструктура, която ще ни доведе до независими източници на суровини за енергия в Азербайджан и Туркменистан. Кризата показва, че трябва да заличим северния газопровод от списъка с приоритети на Европейската комисия, за да избегнем руски монопол в Европа. Решаването на енергийния проблем ще е критичен момент в целия процес на интеграция. ЕС има шанса да покаже своята ефективност и да се сдобие с нова сила. Това може да покаже също и неговата пасивност и риска от маргинализиране.
<SPEAKER ID="133" NAME="David Hammerstein" AFFILIATION="Verts/ALE">
(ES) Гн Председател, бих искал да говоря за нуждата от сливане на революцията на информационните технологии в информационното общество с енергийната революция, която е била предмет на отлична резолюция на Парламента.
<P>
Имаме нужда от интелигентни електрически мрежи, сегашните са разточителни и анахронични. Имаме нужда от потребление, което е управлявано в съответствие с продукцията.
<P>
Трябва да имаме интелигентни мрежи и интелигентни къщи. Това интелигентно потребление може да бъде осигурено само чрез интернет и само чрез сливане на всички електрически мрежи с информацията идваща от къщите, заводите, сградите и т.н.
<P>
По този начин бихме могли да бъдем много поавтономни, много по-независими и Европа би могла да поеме водещата роля по този важен глобален проблем, така че да няма десетки ненужни електроцентрали, какъвто е случая в момента. Поголямата част от държавите произвеждат три пъти повече енергия от консумираната, защото производството е ориентирано към върхово потребление. Случаят няма да е такъв с интелигентните мрежи. Те ще ни позволят да приспособим потреблението към устойчива продукция и към наличните производствени нива.
<P>
По този начин ще можем също да си сътрудничим със съседните държави в Средиземноморието. Необходима е една широка, чиста, интелигентна мрежа, за да се свържем с нашите съседи на юг, които имат потенциала да произвеждат слънчева енергия, като използват високи технологии и централи от голям мащаб. Това ще е прекрасна възможност за сътрудничество по въпроса за прозрачността на технологиите. Ние бихме могли да насърчим едно чисто бъдеще за всички нас.
<SPEAKER ID="134" NAME="Jerzy Buzek" AFFILIATION="PPE-DE">
Гн Председател, бих искал да благодаря на докладчика за нейната работа.
<P>
Позволете ми да отбележа някои неща относно стратегическия енергиен преглед и последния проблем с газовата криза, които са тясно свързани.
<P>
Първо: в нашия доклад, който призовава държавитечленки да говорят с единен европейски глас по енергийните въпроси, ние изрично заявихме, че това, което всички европейци видяха през изминалите седмици като реалност, а именно нарушените доставки на енергия в държавитечленки, постави в трудно положение Европейския съюз като цяло. Това е много е важно. Това е основата на европейската солидарност и основа за развитие на мерки за реагиране при неотложни ситуации.
<P>
Втората ми забележка е относно това, че докладът споменава технологията CCS, като имаща потенциала да посрещне нашите екологични цели, използвайки източник на енергия - въглищата - който е достъпен навсякъде в Европа. Чрез развитие на CCS Европа може да стане световен лидер в модерните технологии, което ще допринесе за нашата конкурентоспособност и ще засили нашите икономики. Същото важи за технологията за газификация на въглища, която е много важна в качеството й на допълнителен източник на снабдяване с газ - това означава диверсификация на доставките на газ.
<P>
Третата ми забележка е, че този стратегически документ подчертава по-специално нуждата от инвестиции в инфраструктурата на доставките на газ. Инфраструктурните проекти, които получават подкрепа на равнище на ЕС, следва първо и преди всичко да допринесат за истинското диверсифициране на източниците и пътищата на доставки към държавитечленки и към ЕС като цяло.
<P>
Инвестициите в Украйна изглежда са от особен интерес за нас. Заедно с нашите украински партньори в бъдеще ние бихме могли да поемем съвместна отговорност за доставките на газ по руско-украинската граница. Причината за тази наша стъпка много лесна за разбиране. По отношение на енергийните връзки Украйна се идентифицира с международните стандарти. Тя ратифицира Договора за Енергийната харта и следователно ще играе по прозрачни правила.
<P>
Четвъртата ми забележка е, че нашият стратегически документ до голяма степен допълва усилията ни за прилагане на третия енергиен пакет. Какво означава това? Това означава един работещ вътрешен енергиен пазар за Европейския съюз, означава солидарност и подкрепа от много страни. Позволете ни да довършим законодателната процедура през следващите три месеца. За нас това е много важно.
<SPEAKER ID="135" NAME="Reino Paasilinna" AFFILIATION="PSE">
(FI) Г-н Председател, Комисари, госпожи и господа, имаме история зад себе си. Все пак нашите енергийни мрежи бяха изградени, за да посрещнат нуждите на Студената война и за подобни политически обстоятелства. Сега те се усъвършенстваха и бяха пооправени на места, но това ни създаде проблем, към който ще трябва да се върнем по-късно.
<P>
Така, както нуждата от енергия порасна драматично, докато икономиката се развиваше с високи скорости, цените, доставките и екологичните проблеми също се промениха. Те се превърнаха в найголямото предизвикателство за нас. Тъй като проблемите са глобални, очевидно се нуждаем от глобални решения. Следователно е важно да включим Съединените щати и развиващите се страни в един общ енергиен процес. Ние ще покажем пътя, но Съединените щати трябва да последват примера на Европа и да работят редом с нас.
<P>
Тъй като решението на енергийните проблеми е глобално, ние се нуждаем от европейска енергийна дипломация и аз разбирам, че членът на ЕК, отговарящ за енергията е свършил много работа в това отношение и във връзка с кризата. Необходима ни е енергийна дипломация по простата причина, че са налице такива сериозни проблеми, за каквито в миналото са се водили войни и ще се водят отново и за в бъдеще. Ето защо това е много сериозен въпрос.
<P>
Също така е напълно очевидно, че ние имаме нужда от енергиен микс, съдържащ различни енергийни източници, които са колкото се може по-широко базирани, тъй като това ще стабилизира енергийното положение и в резултат на това разнообразните потребности на всяка нация и на Европа ще бъдат задоволени.
<P>
Разбира се, пестенето на енергия е важно решение на проблема: това е найевтиният и найефективният метод. За това ние се нуждаем от нещо, което аз днес считам за най-важното нещо, което трябва да бъде направено: да се направи енергията интелигентна. Ако не повишим значително използването на интелигентни технологии, няма да постигнем целите си. За щастие, интелигентните технологии се развиха точно по същото време. Хората и компаниите нямаше да познават енергията без интелигентните технологии. Следователно, информационните и комуникационните технологии (ИКТ) са решението, което ще ни помогне да постигнем целите си и ще ни държи в порядък. Те ни напомнят за нашата екстравагантност. Ето защо те са като добър учител, но също и добра наемна ръка, тъй като интелигентността е нужна не само за мрежата, но и за оборудването, домовете и автомобилите. Навсякъде, където има човешка дейност, е нужна интелигентност, за да се контролира потреблението на енергия. Във връзка с това искам да подчертая поспециално важността на сектора на малките и средните предприятия и на иновациите, които идват от там, тъй като той може да е източник на истинска изобретателност. След това се нарежда социалното измерение: енергийната бедност и едновременно с това заетостта са свързани с казаното токущо.
<P>
За нас е странно, че Украйна е транзитна страна. Очевидно, както г-н Swoboda каза, газопроводът трябва да бъде под алтернативно управление, например под тристранно управление, което ще включва ЕС, и така проблемът би могъл да бъде отстранен.
<SPEAKER ID="137" NAME="Fiona Hall" AFFILIATION="ALDE">
(EN) Гжо Председател, във всички разисквания относно енергийната криза има един аспект, който моята колега Anne Laperrouze споменава, но на който като цяло не се обръща достатъчно внимание. Говорим за енергийна ефективност в контекста на изменението на климата и енергийната бедност, но енергийната ефективност е също и от голямо стратегическо значение. Контролирането на търсенето премахва натиска върху доставящата страна и е жизненоважно за постигане на енергийна независимост в Европа. Искам да направя две конкретни забележки в контекста на устния въпрос относно използването на информационните и комуникационните технологии.
<P>
Първо, обезпокоена съм, че въвеждането на интелигентни електромери не се придвижва със степента на ангажираност, изисквана от Директивата относно ефективността при крайното потребление на енергия и осъществяване на енергийни услуги и за която се призовава в доклада Morgan. Някои страни разполагат с цифрови екрани, които показват на потребителите колко енергия използват - което е полезно - но един интелигентен електромер прави много повече. Той позволява двустранна комуникация, подробен анализ на потребителското търсене и подходящо измерване и плащане на електричеството, доставяно от микровъзобновяеми източници. Сега са ни необходими интелигентни метри. Те са жизненоважни за задачата за трансформиране на сгради от енергийни потребители в енергийни производители.
<P>
Второ, по отношение на осветлението смятам, че вървим напред с изтеглянето на най-неефективното домашно осветление от пазара и същото трябва да се случи за офисите и уличното осветление. Ние трябва обаче вече да търсим следващите технологични стъпки, като по-широко използване на осветителни системи, използващи сензори, които да измерват движението и степента на естествената светлина, така че да бъде намалено осветлението - или на практика изключено, когато е необходимо. Има доста други неща освен енергийно ефективното осветление и компактните флуоресцентни лампи, и е време публичният сектор - и това включва и Европейските институции - да поеме водачеството в използването на ИКТ за енергийна ефективност.
<SPEAKER ID="138" NAME="Roberts Zīle" AFFILIATION="UEN">
(LV) Гжо Председател, Комисари, първо бих искал да благодаря на гжа Laperrouze за нейния изключително изчерпателен доклад. Кризите винаги дават възможност да се вземат важни решения, които могат съществено да променят нашите ценности и политики. Имам причина да вярвам че скорошната газова криза отвори очите на политиците по отношение на уязвимостта на много части на Европа във връзка с енергийните доставки. Не само планът за възстановяване и втория стратегически енергиен преглед, подготвени от Комисията, но също и този доклад ни дават надежда, че ще има единна европейска политика, а също и надеждата, че изолираните енергийни острови в Европа найнакрая ще бъдат премахнати, включително този на Балтийските държави. Друг аспект е свързан с развитието на съоръжения за втечнен природен газ. Те могат в действителност да станат алтернатива за доставките на руски газ на много места, но само при условие че националните правителства са в състояние да устоят на натиска и не ги създават, за да служат като допълнителен капацитет за експорт на руски газ, а единствено като съоръжения за внос. Благодаря ви.
<SPEAKER ID="139" NAME="Paul Rübig" AFFILIATION="PPE-DE">
(DE) Г-жо Председател, г-н Piebalgs, г-жо Reding, госпожи и господа, сега имаме нужда от инвестиции. Намираме се на прага на енергийна криза и на финансова криза. Трябва да положим усилие, за да инвестираме колкото е възможно по-бързо и следователно не можем да не кажем "да" на построяването не само на газопроводи, но също и на съоръжения за втечнен природен газ (ВПГ). Следва да ги построим възможно най-бързо, тъй като по този начин ще създадем работни места и с това ще допринесем за пълна заетост в Европа.
<P>
Газопроводите не следва да се съревновават един с друг, тъй като построяването на всеки нов газопровод е печеливш ход, както е и построяването на съоръжения за ВПГ. Това е важен въпрос за бъдещето.
<P>
Преди всичко е необходимо да инвестираме в енергийната ефективност не чрез държавно финансиране, а по-скоро посредством данъчни облекчения. Ако можем да дадем на всеки гражданин добавка от 10 000 EUR на година, за да могат те да се приспаднат от данъчните такси, ние бихме могли незабавно да започнем да инвестираме в енергийната ефективност и възобновяемата енергия; по отношение на последното, прогресивната амортизация, с други думи незабавното включване на разходите в балансовата таблица, би бил изключително ценен инструмент. Ако можехме да определим тригодишен лимит за това, то би било огромен успех за всички нас. Можем да имаме подобро управление на заетостта и енергията. Във връзка с това, от Комисар Kovács зависи да започне инициативата.
<P>
Един въпрос, който определено ни кара да се потрудим в тази програма е, съвсем естествено, ядрената индустрия: жизнено необходимо е да гарантираме безопасността и сигурността на ядрените електроцентрали и да го направим възможно най-добре според възможностите си. В този случай не е възможно да вдигнем летвата твърде високо: просто защото се нуждаем от хора, които вярват, че Европейският ще предприеме съответните стъпки, че ще бъдат провеждани понататъшни научни изследвания за сигурността и ще има законово обвързващи изисквания, позволяващи опасните ядрени електроцентрали да бъдат премахнати незабавно от мрежата вследствие на съдебно решение или регулаторен орган. Хората на Европа имат право на безопасност в тази област, така че да можем да продължим към едно бъдеще, в което производството на енергия не ни поставя в опасност и можем да спим спокойно. Комисията би могла значително да допринесе за това.
<P>
На последно място обаче зависи и от Съвета, в групата отговаряща за ядрената безопасност, да изпълнява отговорностите си и да не поема по пътя, който няма да се хареса на гражданите, блокирайки предложенията от Европейския парламент и от Комисията.
<SPEAKER ID="140" NAME="Teresa Riera Madurell" AFFILIATION="PSE">
(ES) Гжо Председател, Комисари, скорошната ситуация във връзка с Русия и Украйна и газовите доставки ясно показа, че сега, повече от всякога, се нуждаем от диверсифициране на нашите доставки и подобряване на връзките между държавитечленки и с държавите производители.
<P>
Предложенията на Комисията водят в тази посока, но в интерес на поголяма ефективност, тези предложения следва също да включват, аз се зарадвах да чуя, че Комисарят го спомена днес, потенциала на юг в нашия континент и по-конкретно в моята държава - Испания.
<P>
Испания е държаватачленка с найголяма диверсификация на доставките както по отношение на броя на държавите - нашият газ се внася от 10 различни държави - така и от гледна точка на формите на доставка. По тази причина моята страна е отлична платформа за доставки за Европейския съюз. Снабдяването се осъществява както по газопродовода от Алжир, така и във вид на втечнен природен газ в обеми, подобни на тези на "Набуко", но на по-ниска цена и с по-добри срокове на доставка. Въпреки това тази платформа понастоящем не се използва от Европейския съюз поради липсата на връзка с Франция. Г-н Piebalgs, Medgas трябва да бъде приоритет за Европейския съюз, също както и специфичните проблеми на нашите островни територии.
<P>
Ако Иберийският полуостров очевидно страда от изолация по енергийните въпроси, острови като Балеарските, откъдето съм аз, страдат от двойна изолация. Това е много несправедливо за местните жители на тези острови, защото ние, като европейци, имаме равни права.
<P>
Искрено моля, г-н Piebalgs, да разгледате специфичната ситуация на островните територии, когато вземате решения и установявате приоритети.
<P>
Накрая, бих искал да благодаря на докладчика за нейната работа.
<SPEAKER ID="141" NAME="Olle Schmidt" AFFILIATION="ALDE">
(SV) Гжо Председател, Комисар, ЕС трябваше да научи по трудния начин какво означава да бъдеш твърде зависим от един единствен енергиен доставчик. Гражданите на някои държавичленки бяха засегнати от капризността на Русия по един абсолютно неприемлив начин. Знаем, че Русия е безмилостна, когато прави сделки със съседите си, но когато мръзнещите словаци и българи бяха взети за заложници в спора между Русия и Украйна, това, надявам се, послужи като призив за събуждане за всички нас, включително тук в Парламента.
<P>
Украйна се нуждае от подкрепата на ЕС и изграждането на "Набуко" с газ от Азербайджан, наред с другото, сега трябва да бъде осъществено. Сега ЕС трябва да демонстрира, че е способен да предприема действия, за което г-н Swoboda изрично призова.
<P>
Ние знаем че Русия оказва натиск за "Северен поток", газопроводът в Балтийско море. Тези предложения следва да бъдат отхвърлени. Балтийско море е едно от найделикатните ни вътрешни морета. Като се вземат предвид околната среда и икономиката, този газопровод следва да не бъде положен в Балтийско море, в допълнение към което са и аспектите на политиката за сигурност. Вместо това по-подробно трябва да бъде проучена наземна алтернатива. Европейският парламент също изрази съмненията си относно това по повод на друг случай.
<P>
Изразявам задоволството си, че докладът е в подкрепа на това, че ядрената енергия трябва да бъде важна част от бъдещия енергиен микс на Европа. Ако искаме да отговорим на изискванията на енергийните пакети за намаление на емисиите, се нуждаем от съвременна европейска ядрена енергия. Хубаво е, че можем да обсъдим това в Европейския парламент през следващите няколко дни.
<SPEAKER ID="142" NAME="Dariusz Maciej Grabowski" AFFILIATION="UEN">
(PL) Гжо Председател, Комисари, време е да говорим откровено. Първо, Европейският съюз няма енергийна стратегия. Този факт окуражи Русия например, която третира енергийните ресурси като политическо оръжие, за да прави опити за натиск и изнудване, което още повече влошава положението на ЕС.
<P>
Второ, ЕС се поддаде на колективната манипулация под формата на заплахата от глобално затопляне на климата, дължащо се на емисиите на CO2. Все повече експерти и факти потвърждават, че това не е вярно. Що се отнася до тези, които разпространяват тази теория и ни заплашват с глобално затопляне, струва си да се разследва в чии интереси действат.
<P>
Трето, ЕС изисква енергийна стратегия, основана на принципа на найслабата връзка, с други думи под формата на финансова помощ и инвестиции в онези страни, които са найзависими от един доставчик, подобно на балтийските държави и Полша.
<P>
Четвърто, ЕС трябва да се извини и да възстанови предимно антрацитните и кафявите въглища, защото от тях има изобилие на доставки, а са и евтини. Пето, ЕС се нуждае от данъчна и кредитна политика, за да подкрепи новите технологии и намаляването на енергийни емисии, а не разполага с такава.
<SPEAKER ID="143" NAME="Herbert Reul" AFFILIATION="PPE-DE">
(DE) Гжо Председател, госпожи и господа, найнапред много бих искал да благодаря на г-жа Laperrouze и на г-н Piebalgs за всички документи, които представиха.
<P>
Не съм съгласен с всички детайли, но предложенията са насочени в правилната стратегическа посока: правилно е и е необходимо да се съсредоточим отново върху факта, че сигурността на доставките е един от централните проблеми. Вероятно посветихме твърде много от вниманието си на други въпроси от областта на енергийната политика през последната година и аз съм благодарен, че сигурността на доставките се върна в центъра на дискусиите.
<P>
Второ, благодарен съм също, че предложената позиция е с толкова различни нюанси. Както беше казано, някой може да не е съгласен с всяка отделна точка, но докладът като цяло отговаря на истината, в противоречие с това, което г-н Turmes токущо предложи. Гн Turmes, погрешно е да се мисли, че има прост отговор, един единствен отговор на този огромен, сложен проблем.
<P>
Политиците винаги се опитват да дадат един бърз, лесен за разбиране отговор, който да задоволява всички, но това просто не е възможно. За съжаление, е страшно трудно, поради което варира и отговорът. Не можем да даваме на хората обещания и да действаме сякаш имаме решение и всичко ще се оправи по магически начин; освен всичко друго, хората един ден ще бъдат страшно разочаровани, когато осъзнаят, че нещата не стават по този начин.
<P>
Този нюанс означава че няма само един единствен източник на енергия, а че за дълго време ще продължим да работим с няколко източници. Неморално е просто така да се пренебрегват източници на енергия: според мен е безотговорно просто да отхвърлим ядрената енергия. Тя е част от решението: не цялото решение, разбира се, но трябва да е ясно, че тя има с какво да допринесе. Също така бих бил предпазлив относно това да се разчита твърде много на газа: токущо чухме доста по отношение на зависимостта, до която води.
<P>
Също така смятам, че трябва да осъзнаем, че не можем просто така безгрижно да се откажем от въглищата - енергиен източник, с който ние разполагаме в нашата страна, както и в много други страни на Европа - и да кажем "въглищата произвеждат CO2 и затова не са вариант". Това би било безотговорно. Ние имаме нужда и от нюансиран отговор на проблема с различните маршрути и пътища. Както г-н Rübig токущо каза, няма един единствен отговор за газопровода: ще бъде грешка да изберем само едното, вместо това трябва да открием разнообразие от пътища и възможности. Никой днес не може да предскаже със сигурност какво ще се случи след 10, 20 или 30 години.
<P>
В това отношение, пътят който трябва да поемем, е да кажем "да" на интелигентните решения. Под интелигентни имам предвид разнообразни и отворени към новото, а също и да се развиват. Отговорът е в технологията. Отговорът е да инвестираме в научните изследвания и да сме отворени към решения, които понастоящем по никакъв начин не са налице, а не просто ей така да отхвърляме една или друга възможност. Отговорът е също е и да се съгласим да инвестираме.
<P>
Ще бъде непоправима грешка - а тя е направена при някои решения за енергийна политика - да се даде на тези, които всъщност трябва да инвестират пари, главно дружества, твърде малко пространство за маневриране и твърде малко подкрепа. Наистина ли някой вярва, че ние държавитечленки, държавата или Общността ще сме в състояние да решим проблема с инвестирането? Не, частният сектор трябва да го направи.
<SPEAKER ID="144" NAME="Атанас Папаризов" AFFILIATION="PSE">
Уважаема г-жо Председател, уважаеми г-да Комисари, на първо място искам да отбележа конструктивния дебат в комисията по промишленост, изследвания и енергетика по доклада на г-жа Laperrouze и специално да отбележа нейната роля за подготовката на един обективен и всеобхватен доклад.
<P>
Специално искам да се спра на включените в доклада предложения, които направих с цел да бъдат отразени проблемите на страните, които са най-силно засегнати от външни доставчици на енергийни източници, особено на газ.
<P>
Първо, отбелязана е необходимостта Европейският парламент да участва активно при определяне на проектите за нови енергийни връзки, особено между газопреносните и електропреносните мрежи на страните-членки. Със съжаление, обаче, искам да отбележа, че в проекта на Комисията са заделени само 20 милиона евро за Република България и връзките й с Гърция, въпреки че тя е една от най-сериозно засегнатите страни. Находището в Чирен, например, което ще реши проблемите в криза, с минимум доставки, не е въобще отбелязано.
<P>
На второ място, включени са всички възможности за изграждане на южен газов коридор, т.е. отбелязани са освен проектът "Набуко", проектът "Южен поток" и TGI. Отбелязва се и в дългосрочен план възможността да се доставя газ от други страни в региона, като Узбекистан и Иран.
<P>
Трето, набляга се на необходимостта терминалите за втечнен газ, изграждани в Европейския съюз, да са достъпни за всички държави-членки на основа на принципа на солидарността. Това е особено важно отново за съвместно използване на такива терминали между България и Гърция.
<P>
Четвърто, призовава се Комисията да разгледа разширяване на енергийната общност в Югоизточна Европа и към други съседни страни с цел да се създаде един единен пазар в целия регион. Като докладчик по регламента относно условията за достъп до газопреносни мрежи, искам отново да подчертая значението на третия енергиен пакет за изграждането на единния европейски енергиен пазар и да призова за възможно най-бързото му приемане.
<P>
Накрая, искам да отбележа, че докладът обективно отразява и ролята на ядрената енергия. Считам, че предстоящата рамкова директива за ядрената безопасност ще стане добра основа за анализа на състоянието на всички реактори в Европейския съюз, не само на новостроящите се, и ще бъде обективна база за оценката на тяхната безопасност.
<P>
Ясно е, че политически обоснованите решения, каквито бяха взети по отношение на "Козлодуй", не могат да бъдат дълготрайно решение в предстоящото развитие на енергийния микс на Европейския съюз. Надявам се, че страните-членки ще бъдат в състояние, на основа на обективни критерии, да преосмислят въпроса за закритите реактори.
<SPEAKER ID="145" NAME="Andrzej Wielowieyski" AFFILIATION="ALDE">
- (FR) Гжо Председател, докладът на г-жа Laperrouze относно енергийната политика засяга тема, която е от огромно значение за всички държави от Съюза.
<P>
Аз високо оценявам работата, която тя е свършила, но ситуацията остава много сериозна. Мъчителният и катастрофален опит на страните ни на юг през януари, както и прогнозите, които ни заплашват със значителен енергиен недостиг през следващите две десетилетия, сочат, че нуждата от енергийна политика трябва да бъде ключов елемент от нашата външна политика.
<P>
Въпреки това бъдещето е мрачно, Комисар, защото ни липсва единодушие, солидарност и ресурси. От гледна точка на солидарността това може би не се отнася за Комисията, а по-скоро конкретно за някои големи европейски държави. Ние не говорим в един глас.
<P>
Напълно съм съгласен с г-н Swoboda, че "Набуко" е голям провал за Европейския съюз. Например руският газопровод Южен поток, подкрепян от държавата и от някои държави на ЕС, застрашава да измести "Набуко", който е два пъти по-евтин и който от своя страна, действа в съответствие с правилата на пазара. Неговите източници на доставка в Азербайджан рискуват да бъдат превзети от своите съперници, което го прави несигурна и неясна инвестиция. По този начин Съюзът вероятно ще загуби единствената възможност за диверсификация и по-голяма сигурност...
<P>
(Председателят отне думата на оратора)
<SPEAKER ID="146" NAME="Péter Olajos" AFFILIATION="PPE-DE">
(HU) Гжо Председател, вторият стратегически енергиен преглед не можеше да бъде по-навременен. Сигурността на доставките в източната половина на Европейския съюз определено бе затруднена от събитията в началото на годината. След продължилата три седмици криза, от 20 януари природният газ отново потече към Европа, но въпросът е за колко дълго? За да сме в състояние наистина да гарантираме сигурността на доставките, ние имаме нужда да се поучим от уроците на газовия спор. С това имам предвид преди всичко диверсификацията на използваните видове енергия, източниците на доставка и пътищата за доставяне. Според изчисленията, Европа използва 500 милиарда куб. м. газ на година и това търсене може да се повиши, според някои анализи, с повече от 30 % в следващите 20 години.
<P>
Вече се появиха идеи относно възможните инициативи. Газопроводът "Северен поток", транспортиращ руски газ за Европа, вече се строи, а "Син поток" в Турция вече е готов; беше постигнато споразумение от заинтересованите страни относно изграждането на "Южен поток", Украйна предприе създаването на "Бял поток", а после идва и така обсъжданият "Набуко", макар и с ненадеждни източници или финансова подкрепа. Така или иначе зависимостта от Русия в по-голямата си част ще остане. Въпреки че "Набуко" ще транспортира азиатски газ, засега - за разлика от "Газпром" - Европа дори не е направила предложение на Баку. Какво може да се направи сега? Мнозина ще кажат, че за момента можем да се доверим, че преговорите между европейските членове на ЕК и руската делегация в Москва ще донесат съществени резултати и ще доведат до значителен напредък по отношение на газопроводите, и че в бъдеще няма единствено монополът на руския газ да диктува цените.
<P>
Възможно е, но от своя страна, в допълнение към всичко това - и всъщност преди всичко - смятам, че пътят напред е да използваме по-малко и по-чиста енергия. Именно затова поддържам идеята, че имаме нужда от една европейска екологична "нова сделка", казано по друг начин, такава, която цели устойчиво развитие, като същевременно стимулира и използва иновациите в екологичната индустрия. В резултат на настоящата глобална финансова криза все повече и повече хора осъзнават факта, че е нужна нова логика на икономическа организация. Все повече хора признават, че, за да се излезе от глобалната криза, е нужна свежа движеща сила, чийто двигател работи въз основа на нови организационни принципи. Все повече и повече хора признават нуждата от основна промяна. Екологичната "нова сделка" или иначе казано нова логика за икономическата организация, основана на иновациите в екологичните технологии и подкрепена от международните капиталови пазари, ще стане крайъгълния камък в увеличаващия се брой икономически спасителни и стимулиращи програми, включително сред държавитечленки на Европейския съюз. Нуждаем се от този стимул, защото миналата година броят на безработните в Европа е нараснал с 1,7 милиона. Ако европейската екологична "нова сделка" получи зелена светлина, ще има съществен ефект върху бъдещата енергийна политика на Европа. Много ви благодаря.
<SPEAKER ID="147" NAME="Libor Rouček" AFFILIATION="PSE">
(CS) Госпожи и господа, Европейският съюз понастоящем внася 50 % от енергията, която консумира, и тази пропорция постоянно расте. Зависимостта на Съюза от вноса на конвенционални източници на енергия и от ограничен брой на доставчици представлява сериозна заплаха за нашата сигурност, стабилност и просперитет. Ето защо според мен този стратегически преглед на енергийната политика на Европейския съюз идва в правилното време. Аз съм на мнение, че целта "три пъти по 20" до 2020 г. е правилна от гледна точка на сигурността, икономиката и екологията. При все това постигането на тази цел изисква общ подход в целия Европейски съюз, единен както в рамките на съюза, така и извън него. Създаването на обща енергийна политика изисква завършването на ратифицирането на Договора от Лисабон и на внасянето на предложение за такава обща енергийна политика. На вътрешния пазар има нужда от ясна и стабилна законова рамка и преди всичко нужда да се завърши интеграцията на нашите енергийни системи на територията на Европейския съюз.
<P>
Клаузата за взаимната солидарност ще остане само празна фраза, ако не свържем тези енергийни системи. Също така има нужда да се засили използването на всички местни енергийни източници, като се започне от съхраняването чрез увеличаване на пропорцията на възобновяеми източници и се стигне до помащабното използване на безопасна ядрена енергия. Не е нужно да се подчертава, че финансовите инвестиции в нашите местни енергийни индустрии също ще осигури възвръщаемост под формата на възобновяване на икономическия растеж. Що се отнася до външните връзки в областта на енергията, този аспект също изисква далеч по-голямо разнообразие от преди. Има нужда от поинтензивен диалог с държавите производители, транзитните страни и други страни консуматори. Трябва да се разшири сътрудничеството със страните от Близкия изток, Средиземноморския район и Северна Африка. Това следва да бъде направено в рамките на Процесът от Барселона: Съюз за Средиземноморието. Диалогът следва също да включва страната кандидатка Турция и според мен е от съществено значение да се търси един по-ефективен подход към страни като Иран. В заключение бих искал да поздравя докладчика ни гжа Laperrouze за този, и наистина го мисля, първокласен и балансиран доклад.
<SPEAKER ID="148" NAME="DanutBudreikait" AFFILIATION="ALDE">
(LT) Въпреки че започнахме да говорим за нуждата от обща енергийна политика още през 2006 г., всяка отделна държава на ЕС е отговорна за гарантиране на сигурни енергийни доставки. Но солидарността сред държавите-членки е важна за оцеляването на самия ЕС. ЕС незабавно трябва да приеме ефективно законодателство, за да помогне да се преодоляват кризи с доставките на газ или напълно да се избегнат. Комисията предлага План за действие в областта на енергийната сигурност и солидарност в ЕС, най-важните аспекти на който са създаването на инфраструктура и диверсифицирането на енергийните източници. Доволен съм, че сред проектите за инфраструктура, заложени да станат приоритети на енергийната сигурност на ЕС, е един план за взаимно свързване за страните в района на Балтийско море, който би премахнал несигурните енергийни острови, които все още съществуват в ЕС.
<P>
Бих искал да помоля Комисията за всякакъв вид подкрепа във връзка с построяването на енергийна връзка между Литва и Швеция и на литовскополския енергиен мост. В този случай, за съжаление, се нуждаем също и от политическа воля. Междувременно, връщайки се на основния принцип на Европейския съюз- солидарността - и неговото прилагане в областта на енергетиката, се появиха много съмнения относно бъдещето на този принцип. Разискваме третия енергиен пакет, включващ създаването на вътрешен пазар на електроенергия и природен газ с Агенция за сътрудничество между регулаторите на енергия. В същото време Германия и Русия установиха рускогерманска агенция по енергетика. Как това съответства на солидарността с държавитечленки на ЕС, общата енергийна политика и енергийна сигурност?
<SPEAKER ID="149" NAME="Zbigniew Krzysztof Kuźmiuk" AFFILIATION="UEN">
(PL) Гжо Председател, Комисари, в това разискване бих искал да привлека вниманието към три въпроса.
<P>
Първо, ясно е, че Русия все повече използва доставките на енергийни ресурси и главно газ, за да налага силно политическо влияние. Последният газов конфликт между Русия и Украйна не само причини огромни икономически загуби в много европейски страни, но и в известна степен с позволение от ЕС тя още веднъж тласна Украйна към чисто икономическа зависимост от Русия. Тъй като е трудно да си представим, че украинската икономика ще е в състояние да функционира, ако цената на газа е над 400 щатски долара на 1 000 кубични метра.
<P>
Второ, трябва да бъде договорено едно ново партньорско споразумение между ЕС и Русия, което ще съдържа подробности за енергийния въпрос, но също така ще съдържа ясна разпоредба, че Русия няма да използва доставките на енергийни ресурси, за да налага политическо влияние и че руските доставчици ще бъдат отговорни за щети, причинени от прекъсване на доставките.
<P>
Трето и последно, Европейския съюз, използвайки свои собствени финансови средства, а също и на Европейската инвестиционна банка, следва да подкрепя повече от всичко инвестициите в газа, които наистина ще диверсифицират доставките на газ за ЕС и така ще се създаде реален капацитет да се внася газ от държави, различни от Русия, какъвто е газопроводът "Набуко".
<SPEAKER ID="150" NAME="Avril Doyle" AFFILIATION="PPE-DE">
(EN) Гжо Председател, никога няма да достигнем нито енергийна сигурност, нито 80 % намаление на емисиите на въглероден диоксид до 2050 г., ако продължаваме ефективно да игнорираме както въпроса за енергийната сигурност, така и критичното значение на взаимното свързване на паневропейските електропроводи за постоянен ток с високо напрежение (HVDC). Това включва една линия от HVDC до Северна Африка: интелигентни електрически мрежи из Европа и Северна Африка.
<P>
Имайки възможността миналата седмица да стана свидетел на вълнуващите слънчеви топлинни операции в Гранада и Севиля и след като прочетох становището на професор Michael McElroy от Харвард относно освобождаването на Съединените щати от тяхната, възлизаща на 750 милиарда щатски долара годишна сметка за внос на нефт, спечелването на битката за енергийна сигурност в Съединените щати и в същото време спасявайки планетата, си задавам въпроса: какво още разискваме? Ние знаем отговорите.
<P>
Интелигентната мрежа ще позволи на електричеството, произведено от слънчева, вятърна и хидроенергия да се изглади кривата на сигурността. Ако вятърът не брули ирландското западно крайбрежие, слънцето ще свети в Испания или вятърът ще духа по западните брегове на Северна Африка, точно както и слънцето свети тук.
<P>
Накратко, каквото е слънцето за Испания, такъв е и вятърът за западния бряг на Ирландия. Националните ни регулатори ще дишат по-леко, тъй като оттук нататък работата им ще е да запазят осветлението в домовете ни и топлината в офисите ни в случай на пиково търсене.
<P>
Не можем да продължим да позволяваме нашите граждани да бъдат заложници било то на енергийната политика или на променливи нефтени цени. Вятърната енергия се конкурира с въглищната, нефтената и газовата, и горивото е безплатно. Да, нашето предизвикателство е да построим нова енергийна икономика - енергийна икономика изградена върху електроенергия от възобновяеми източници.
<P>
В заключение: прибързаният израз "струва целият свят", който ние - поне англоговорящите - използваме в преносен смисъл с весела невъздържаност, сега трябва да се възприема буквално. Ако не променим състоянието на нашата почти пълна зависимост от изкопаемите горива, ще стане точно така, както непрекъснато и с нарастваща неотложност посочват нашите рецензенти учени в областта на изменението на климата: глобалното затопляне ще ни струва Земята.
<SPEAKER ID="151" NAME="Евгени Кирилов" AFFILIATION="PSE">
Г-жо Председател, като докладчик в сянка в комисията по външни работи, бих искал да поздравя г-жа Laperrouzе за този доклад, който дава широк поглед върху проблемите на Европейския съюз в областта на енергетиката, включително и върху необходимостта от обща енергийна политика.
<P>
Докладът посочва много ясно и действията, които трябва да предприемем, за да се справим с предизвикателствата пред енергийната ни сигурност. Приветствам и факта, че ядрената енергетика намери мястото, което заслужава в един такъв доклад, и че е представена като необходим източник на енергия.
<P>
Особено сега, след газовата криза, е ясно също така, а и е добре подчертано, че има нужда от диверсификация на енергийните източници. От друга страна, и за в бъдеще трябва да продължаваме да работим в посока на повече алтернативни коридори, енергийни коридори, а не един коридор за сметка на друг. От конкуренцията тогава печелим всички.
<P>
Искам да обърна внимание на два въпроса. През октомври миналата година отбелязах тук, в тази зала, че енергийният проект "Набуко" е все още "дим без огън". Тогава призовах Европейската комисия да предприеме решителни действия. Сега можем да кажем, че има известно раздвижване от страна на Комисията в тази посока. Налице е едно разбиране за неговата важност, особено сега, след газовата криза.
<P>
Но трябва да е ясно, че въпреки предприетите действия и мерки по пътя за постигане на по-голяма енергийна сигурност, са нужни много повече усилия, включително и сериозна политическа активност, за да видим светлина в тунела.
<P>
Второ - капацитетът за съхранение на енергията. Искам да споделя с вас, че България беше абсолютно загубена, ако нямаше поне капацитет за 20 дни и в газохранилището Чирен, което беше миналата година, като че ли правителството разбираше какво може да дойде, разширено с 1/3 от капацитета.
<P>
Затова, за втори път днес, подчертавам моето решително неразбиране с това, че Комисията не обърна никакво внимание на проекта, предложен от България за допълнително разширение на това хранилище. Това беше единственото спасение и мисля, че и във всички други страни трябва да подкрепяме подобни проекти.
<SPEAKER ID="152" NAME="Leopold Józef Rutowicz" AFFILIATION="UEN">
(PL) Гжо Председател, газовата и финансовата кризи ни принуждават да вземем бързи и прагматични действия, които са над икономически неоправданите индивидуални интереси и идеи, какъвто е газопроводът "Северен поток".
<P>
Вторият стратегически енергиен преглед няма да даде желаната добавена стойност. Редица въпроси, споменати в прегледа, се изправят пред значителни трудности в тяхното реализиране. Гражданите и икономиката на ЕС изискват бързи и специфични решения и действия, които ще гарантират относително ниски и стабилни енергийни разходи през следващите 15 години: решения, които ще доведат до най-значителните възможни спестявания в промишлеността, транспорта и домовете; решения, които в голяма степен ще намалят зависимостта на икономиката на ЕС от вноса на въглеводороди и ще гарантират коректната им доставка; решения, които ще доведат до възможно най-бързото развитие на програма и план за специфични научно доказани мерки, а също и до начин те да се финансират и приложат. В резултат на тези икономически мерки емисиите на CO2 ще бъдат намалени и бюрократичната търговия с емисии - толкова полезна за търговците, но вредна за икономиката - няма да е необходима.
<SPEAKER ID="153" NAME="Mairead McGuinness" AFFILIATION="PPE-DE">
(EN) Гжо Председател, трогната съм от думите "умен" и "интелигентен", които са част от това разискване, защото решенията, които опитваме и използваме в тази зала, за да намалим потреблението на енергия определено не работят и не са нито умни, нито интелигентни. Да кажем на децата да изключват електричеството не е решение. Искаше ми се да е така, тъй като това би означавало, че владея нещата. Ето защо ние имаме нужда от това, за което другите говориха: сензори и други технологични успехи, които ще направят живота на всички ни по-лесен с оглед на постигане на целите на енергийната ефективност.
<P>
Тазвечерното разискване е мащабно: на дневен ред са изменението на климата, сигурността на доставките, солидарността между държавите-членки и също икономическия растеж - а това понастоящем е проблем за нас - и въпросът как можем да постигнем поразумно използване на енергийни ресурси.
<P>
В страната, от която идвам, Ирландия, разчитаме на нефта за почти 60 % от нашите енергийни нужди и всички те се внасят. Така че е ясно, ние имаме голям проблем. Трябва да намалим тази зависимост, нуждаем се от развитие на местните ни ресурси и, както вече споменах, да подобрим нашата ефективност. Ясно е, че въпросът с взаимната свързаност на държавите-членки е жизненоважен, особено за държавите в периферията.
<P>
Зависимостта на Ирландия е изключително голяма: 91 % от това, което ни е нужно, се внася. Това е доста стряскащ процент и докато ние не изпитахме газовите проблеми, за които колегите говориха, или студът и ужасът, които бяха причинени на другите държави-членки, ние ще научим, ставайки свидетели на това, колко жизненоважно е да направим нещо по отношение на нашия енергиен микс и нашата енергийна несигурност.
<P>
Така че всички въпроси, които са част от този доклад и от устния въпрос, са изключително важни за нас.
<P>
По-конкретно трябва да се реши въпросът с използването на земята. Шведският опит в областта на горското стопанство предизвиква интерес през погледа на Ирландия, където не сме развили нашия горски сектор.
<P>
Но това е ключов въпрос: да постигнеш баланс между производството на храна и на гориво.
<SPEAKER ID="154" NAME="Emanuel Jardim Fernandes" AFFILIATION="PSE">
(PT) Гжо Председател, Комисар, госпожи и господа, развитието на една последователна и всеобхватна политика на Общността в областта на енергетиката е логична стъпка и необходима намеса. Предложението на Комисията и доклада на гжа Laperrouze сочат в тази посока.
<P>
Европейският съюз ще предостави добавена стойност на инициативите, развити от държавитечленки. Нефтът е ограничен и производството на Европейския съюз и Норвегия през 2007 г. допринесе със скромните 30 % към вътрешното търсене. Зависимостта на Европейския съюз от вноса на нефт индиректно увеличава нашата зависимост от политически нестабилни страни или от тези, които като потенциални енергийни партньори предизвикват геостратегически напрежения, както видяхме наскоро в Русия.
<P>
По тези причини е стратегически важно да се пренасочи търсенето към алтернативни източници на енергия, различни от нефта, но също и е географски важно да се обърне по-голямо внимание на пазарите в Южна Америка и Африка, които понастоящем се разширяват и за които развитието на партньорствата ЕС - Бразилия и ЕС-Африка може да допринесе много. Това следва да се осъществи чрез използването на Иберийския регион - Испания и Португалия, откъдето идвам аз - като основна платформа с оглед на логистиката и разпределението в европейската зона.
<P>
Що се отнася до нуждата да се усъвършенства енергийната ефективност е важно да се гарантират подходящите полезни взаимодействия в сектори, способни да допринесат за по-голяма енергийна ефективност. Само посредством приемането на глобален координиран подход между политиките на Общността и националните политики, главно в области на кохезия, селско стопанство и транспорт, ще сме в състояние да изготвим стратегия, която да се води от гледна точка на дългосрочен план.
<P>
Връзката между енергията и териториалната кохезия е неоспорима в това че влияе на възможните дългосрочни решения за всички региони на Европейския съюз, включително най-изолираните и най-отдалечените региони.
<SPEAKER ID="155" NAME="Илияна Малинова Йотова" AFFILIATION="PSE">
Г-жо Laperrouzе, искам да Ви поздравя, преди всичко, за добрата работа, за Вашия актуален и навременен доклад.
<P>
Едва ли можем да кажем днес колко загубиха европейските държави и граждани от газовата криза. Над 230 милиона евро са преките загуби само за българската икономика, която бе засегната най-тежко от възникналия спор между Украйна и Русия, при това, без никакви компенсации.
<P>
Възникналата извънредна ситуация поставя много въпроси. За съжаление, голямата тема за енергийната зависимост се изостря, когато влезем в поредната криза и политическо противопоставяне между Русия и Украйна. Мнозина си спомнят ситуацията отпреди три години, когато двете държави отново спореха за цените. Тогава имахме обещание за обща европейска енергийна политика, но за три години сякаш нищо не се промени.
<P>
И днес се питаме: готови ли сме за единен пазар на енергия или индивидуалните интереси надделяват в двустранните споразумения? Направихме ли достатъчно за свързване на европейските газопреносни мрежи на страните-членки или сме все по-малко склонни да насочваме резервите към кризисните ситуации? Как работим по Северен и Южен поток, по "Набуко"?
<P>
Много се радвам да чуя, че ядрената енергия е разглеждана наравно с другите източници на енергия. Без никакви компромиси с тяхната безопасност, време е да преоценим отношението към ядрените централи в Европа, при това, без повече политически решения.
<P>
Тази енергия ни е необходима и тя би била сериозна бариера към инспирирани кризи. Неслучайно в разгара на кризата сега българският парламент потърси своите европейски партньори за възобновяване на дебата за повторно отваряне на спрените реактори в Козлодуй, с доказана от компетентните органи безопасност. И се надяваме на разбиране.
<P>
Решенията са трудни, но нека не ги предрешаваме и обричаме предварително на неуспехи. Тук специално се обръщам към Вас, г-н Комисар. Само преди броени дни Европейската комисия разпредели средствата от европейския план за възстановяване. Най-засегнатата държава получи най-малко средства и аз тази вечер не чух от Вас, г-н Комисар, България да бъде спомената в графата на 100% зависимите държави, които се нуждаят от специална помощ.
<P>
Кои са критериите и механизмите за разпределението на тези средства - трудно бих могла да обясня и на българските, и на европейските граждани. Очевидно трябва да увеличим и ускорената работа по третия енергиен пакет. Като член на IMCO работих много за защита на потребителите по отношение на доставките на енергия, но разбирате сами, че преди всичко трябва да осигурим тази енергия.
<SPEAKER ID="156" NAME="Călin Cătălin Chiriţă" AFFILIATION="PPE-DE">
(RO) Бих искал да подчертая нуждата на Европейския съюз от външна енергийна политика, за да могат 27те държавичленки да говорят с един глас по време на преговорите с големите производители. Това е единственият начин, по който Европейския съюз може да получи достъпни цени за внос на газ и нефт, наред с гарантирането на енергийната сигурност. Разнообразието на източници на енергийни доставки трябва да бъде една от главните цели на Европейския съюз. Въпреки това бих искал да привлека вниманието ви към факта, че руският проект за газопровод "Южен поток" не е допринесъл с нищо за това диверсифициране, тъй като източникът на доставка си остава съвсем същият, Русия. Освен това, огромните разходи, свързани с построяването на този газопровод ще доведат до увеличаване на цената на газа, цена, която европейските потребители ще бъдат задължени да плащат.
<P>
Затова според мен Европейският съюз има нужда да предприеме действие, за да включи в бъдещите споразумения с Русия и Украйна някои клаузи относно енергийната взаимозависимост, което ще установи ясно задълженията и ефективните механизми за бързо решаване на каквито и да било проблеми. Стратегическото партньорство между Европейския съюз и Русия и новото Източно партньорство следва да се стремят да изпълняват...
<SPEAKER ID="157" NAME="Colm Burke" AFFILIATION="PPE-DE">
(EN) Гжо Председател, енергийната политика и външната политика сега, повече от всякога, са взаимно свързани. Ние виждаме нуждата от обща енергийна политика на ЕС в светлината на скорошните събития, свързани с доставките на газ в Централна и Източна Европа, но макар и това да е една от ключовите иновации на Договора от Лисабон, със съжаление трябва да посоча, че тази точка не беше подчертана достатъчно в разискванията, придружаващи ратифицирането на Договора.
<P>
В Ирландия имаме 12 дни на доставки по всяко време. Шейсет процента от електричеството ни се генерира от внесен газ, докато средното количество за ЕС е около 40 %. Последно на 28 януари Комисията публикува предложение за ускоряване на работата по справяне с липсите в енергийната инфраструктура на ЕС, докато се дава принос за икономическото възстановяване като част от пакета от 5 милиарда EUR.
<P>
Включването от страна на Комисията на електрическата взаимна връзка между Ирландия и Обединеното кралство като приоритетна област за финансирането съгласно европейския пакет за възстановяване на икономиката е изключително благоприятно развитие в това отношение. Това още повече подчертава факта, че когато всички 27 държави-членки работят заедно, можем да допринесем за промяната, която се изисква за гарантиране на сигурността на доставките на енергия.
<P>
(Председателят отне думата на оратора.)
<SPEAKER ID="158" NAME="Ioan Mircea Paşcu" AFFILIATION="PSE">
(EN) Гжо Председател, двата важни документа, които обсъждахме днес - планът за действие на Комисията и докладът във връзка с него - са разделени във времето от неотдавнашното прекъсване на газа, дължащо се на обичайния зимен спор между Русия и Украйна. Ето защо докладът е доста по-съобразен с реалността, като се опитва да увеличи вътрешната солидарност и да ускори изпълнението на плана, който е пред нас, като по този начин се възползва от поуките от последната криза.
<P>
От моя гледна точка, отделно от подкрепата за диверсифицирането на транспортните маршрути за внос на газ, смятам, че призивът да се ускори постигането на вътрешен пазар за енергия в настоящето законодателство и необходимостта да се преразгледа целия проблем със съхраняването на газ, допринесе за този доклад. Въпреки това препоръката изцяло да се отвори проектът "Набуко" е спорна, тъй като всички знаем че "Набуко" бе представен като алтернатива на руския газ и в резултат на това Русия вече прави всичко възможно, за да го провали.
<SPEAKER ID="159" NAME="Zita Pleštinská" AFFILIATION="PPE-DE">
(SK) Госпожи и господа, неотдавнашната газова криза показа значимостта на една обща енергийна политика на ЕС. Освен това Словакия разбра какво означава 100 % зависимост от руския газ. Стотици дружества трябваше да прекратят производството си и да платят на служителите си само 60 % от заплатите им.
<P>
Оценявам факта, че солидарността играе водеща роля в отношенията между държавите-членки на ЕС. Ако не бяхме получили спешен трансфер на газ от Германия през Чешката република до Словакия, домакинствата също щяха да бъдат изложени на риск. Убедена съм, че нуждата да се гарантира постоянна доставка на енергия е основен универсален приоритет. Посрещането на нуждите предимно с невъзобновяеми източници на енергия започва да преминава отвъд екологичната допустимост.
<P>
Трябва да построим безопасни ядрени електроцентрали и в същото време, използвайки Структурните фондове, да окуражим селскостопанските общности да се съсредоточат стратегически върху връзката между енергията, водата и биотехнологиите, укрепвайки по този начин диверсификацията на енергийната основа.
<SPEAKER ID="160" NAME="Janusz Onyszkiewicz" AFFILIATION="ALDE">
(PL) Гжо Председател, последната, но, разбира се, не единствена криза в доставките на газ означава, че ние продължаваме да се връщаме към въпроса за сигурността на доставките на този много важен ресурс.
<P>
В Европа ние не сме в неблагоприятна ситуация що се отнася до местоположението. Ние сме почти заобиколени от газ: Северна Африка, Близкият изток, Централна Азия и Русия. Проблемът е в това, че Европа няма обединен пазар за газ. Във връзка с това Европа не разполага с цена, която да е повече или по-малко уеднаквена. Бих искал да отбележа, че в Съединените щати има обединен пазар и че цената там за около 1 000 кубични метра газ е под 200 щатски долара. В Европа ние плащаме около 400 щатски долара. Това е резултат от факта, че имаме инфраструктура, която ще позволи трансфера на газ от една страна към друга.
<P>
Накрая, въпросът с газопровода "Набуко". Крайно време е да отдадем подходящия приоритет на този въпрос и да ангажираме нашите финансови средства, за да го осъществим.
<SPEAKER ID="161" NAME="Jacek Saryusz-Wolski" AFFILIATION="PPE-DE">
(EN) Гжо Председател, имам три въпроса към комисарят гн Piebalgs.
<P>
Първо, "Набуко" може да стане заложник на преговорите за приемане на Турция, както научихме от министър-председателя Erdoğan. Разглеждаме ли също така, в рамките на южния коридор, проекта "Бял поток" (Каспийско море-Грузия-Черно море-Украйна-Румъния)?
<P>
Второ, в ревизираната Директива за газа, ще обмислите ли определянето на задължителни резерви от газ за съхранение за 90 дни за всички държавичленки?
<P>
Трето, вие представихте внушителен пакет от 3,5 милиарда EUR за енергийна инфраструктура. Предвиждате ли в Съвета някакви препятствия пред това? Тъй като все още предстои да бъде прието в Съвета: чух че четири държави-членки са възразили. И как може Европейския парламент, който също трябва да го приеме, да помогне този въпрос да бъде придвижен възможно най-скоро?
<SPEAKER ID="162" NAME="Flaviu Călin Rus" AFFILIATION="PPE-DE">
(RO) Газовата криза, с която наскоро се сблъскахме, бе между Украйна и Русия, но, за съжаление, тя се отрази и на някои от държавите-членки на Европейския съюз. Тази криза подчерта още веднъж, че Европейския съюз зависи до голяма степен от един единствен източник на доставки на газ. В резултат на това смятам, че развитието на партньорства с Русия е полезно за целия Европейски съюз, но същевременно смятам, че Европейският съюз трябва незабавно да започне проекти, които могат да позволят да бъдат открити алтернативни решения с изричната цел за избягване на последствията от кризата, които могат да възникнат било то в близко или в по-далечно бъдеще.
<P>
В същия ред на мисли смятам, че двата проекта, "Набуко" и "Южен поток" трябва да бъдат взети предвид, наред с другите решения. В този случай аз имам предвид областите на Северно море и тези, които се предполага, че са в Черноморския континентален шелф. Предвид това, с течение на времето всички видове депозити ще се изчерпат, смятам, че трябва да инвестираме в научни проекти, които да предоставят възможност за откриване на алтернативни източници на енергия, като по този начин се гарантира също развитието на бъдещите поколения.
<SPEAKER ID="163" NAME="Nicolae Vlad Popa" AFFILIATION="PPE-DE">
(RO) Неотдавнашната газова криза съсредоточи вниманието още по-остро върху значението на разработването на алтернативни пътища и източници на енергия чрез развиване на транспортните инфраструктури и установяване на взаимни връзки. В настоящите условия проектът "Набуко" има нужда да бъде ускорен, защото има потенциала да помогне за постигане на целите Европейския съюз за диверсификация не само на пътищата, но по-специално на източниците на доставка от трети страни. Транзитните пътища през съседни държави трябва да бъдат насърчавани посредством завършването на проекти, които включват свързване на мрежата в Румъния с тези на Унгария и България.
<P>
Същевременно ми се струва, че проектът "Южен поток" не може да бъде разглеждан като ползотворен за Европа, поради факта, че той не използва алтернативен източник, както се изисква в стратегическия преглед на доклада. Ние обаче имаме собствени енергийни източници. Една микроводноелектрическа централа не е практична и ефективна, но стотици и хиляди водноелектроцентрали от Алпите директно към Карпатите или от Балканите директно към Татрас или Пиринеите означават енергийна независимост.
<SPEAKER ID="164" NAME="Andris Piebalgs">
член на Комисията. - (EN) Гжо Председател, това беше наистина впечатляващо разискване и отрази цялото разнообразие на становищата относно енергията и важността, която този въпрос заслужава. Но аз смятам, че разискването окончателно показа, че докладчикът е уцелил точния баланс. Вярно е, че всеки от нас вижда детайлите различно. Няма лесни решения, няма сребърни куршуми, за да решат този въпрос.
<P>
Отново бих искал да поздравя докладчика за това, че е преминала през процеса на гарантиране, че всички мнения са отразени в доклада, като в същото време ясно се подкрепя вторият стратегически енергиен преглед на Комисията.
<P>
Много от вас говориха за супермрежата. Супермрежата е инструмент, на който се гледа като на магическо решение. Е, вярно е, че има много потенциал, но разполагайки с една мрежа ние имаме предизвикателство. Някой трябва да плаща за мрежата и, както знаете, ние търсим баланс между достъпността, сигурността на доставката и устойчивостта. Така че, ако вие наистина искате да придвижите напред тази мрежа, планът за възстановяване е първата малка стъпка в правилната посока.
<P>
Планът за възстановяване може да доведе до порочен кръг, където ще кажем: "Добре, ние се нуждаем от едно или друго, но то трябва да бъде осъществено от промишлеността". Да, ние също така окуражаваме промишлеността с различни видове стимули, но ако публичните фондове и европейските фондове не се развиват в съответствие с политическите ни приоритети, тогава планът няма да е успешен.
<P>
След това идват други въпроси, които също бих искал да подчертая, като повторя казаното от гн Папаризов. Относно третия международен пазарен пакет, бих искал само да кажа, каква е ползата от него за Европа. На първо място е наличието на агенцията за сътрудничество на европейските регулатори. Това ще реши доста проблеми. Второ, европейският орган за оператори на преносни системи. Тези два въпроса са жизнененоважно свързани със сигурността на доставките, като същевременно не отнемат националния суверенитет за сметка на енергията.
<P>
Така че, ако този пакет бъде приет сега, ще постигнем много инерция. Ако бъде отложен, ще загубим много инерция за сигурността на доставките. Ето защо според мен, планът за възстановяване и третия енергиен пакет са неща, които трябва да бъдат направени.
<P>
Последните въпроси са обикновено тези, които помня най-добре, така че накратко ще им отговоря, защото са тясно свързани с въпросите, които обсъждаме. Какво обсъжда Съвета? Мисля че има основно два въпроса.
<P>
Първият е дали изобщо трябва да даваме обществени средства за енергията. Малцинството от държавите все още вярва, че е добре финансирането да дойде от промишлеността, но така ще стигнем до проблема, свързан със затруднението за индустрията да премине на много скъпи проекти, където възвръщаемостта е несигурна.
<P>
Вторият въпрос е "справедливо обезщетение за моята страна". Всъщност, мога да изтъкна, че страната ми не е специално обхваната от този възстановителен план, така че е добре, че има доста въпроси по тази тема. Обясних, че всяко свързване с Балтийските държави като цяло ще помогне също и на моята страна. Така че този въпрос все още се разглежда от някои от национална перспектива: "моето справедливо обезщетение".
<P>
Смятам, че правим първите стъпки към европейските обществени фондове, подкрепящи този документ. Това може да бъде най-голямата трудност, но вярвам че Съветът ще работи наистина усилено, за да одобри нашето предложение, защото смятам, че е балансирано, ако не идеално за всяка държавачленка.
<P>
Що се отнася до "Набуко" предпочитана от нас възможност е определено транзит през Турция. Сега работим, започнахме междуправителствена конференция с оглед на завършването му през м. март чрез междуправителствено споразумение и споразумение за подкрепа на проекта. Това ще даде достатъчно законова и регулаторна яснота за инвестиране в газопровода "Набуко". Ако се провали, ще търсим алтернативи. Налице са алтернативи, но Турция е приоритетния ни маршрут и смятам, че това е от полза и за Турция.
<P>
Що се отнася до съхраняването на газ, разглеждаме въпроса, но 90 дни няма да са необходими за всички, защото всичко зависи много от вноса. Ако една страна произвежда газ, тя не се нуждае от същото ниво на съхраняване, така че трябва да има една подобре направена пропорция, която да дава достатъчно сигурност на доставката и да е достатъчно реалистична по време на криза. Така че все още търсим как ще изглежда финалната и обработена версия на предложението за съхраняване на газ.
<P>
Отново бих искал да благодаря за това разискване. Беше много трудно разискване, но смятам, че всички елементи са налице и ние само трябва да продължим да работим много усилено, за да приложим нещата, относно които постигнахме съгласие, и предложенията, които бяха одобрени в тази зала. Отново искам да благодаря на Парламента за силната му подкрепа за развитието на Европейската енергийна политика.
<SPEAKER ID="166" NAME="Viviane Reding">
член на Комисията. - (EN) Гн Председател, проведохме много впечатляващо разискване. Съгласен съм, че по-голямата част, дори преобладаващата, от отговорността пада върху нашия колега, който отговаря за енергетиката.
<P>
Въпреки това всичко, за което призовахте - енергийната сигурност, по-голямата ефективност, интелигентните мрежи, децентрализираните мрежи, супермрежата, микро-мрежата, виртуалните електроцентрали - се нуждаят от ИКТ, за да бъдат задействани. Ето защо е важно да положим всички усилия, за да получим тези интелигентни средства, за да приложим на практика политиката, предложена от комисията по енергийна ефективност. Икономически и технологично ние сме на правилния път и това е - трябва да подчертая - неповторима бизнес възможност. Ако чрез ИКТ позволим на енергийната ефективност да тръгне в правилната посока, тогава ще създадем много промишлености, висок растеж и много работни места. Това също е причината, поради която трябва да продължим напред с интелигентните сгради, интелигентното осветление и интелигентен транспорт. Единствено ако приложим, в практическия смисъл, възможностите, показани ни от изследванията, не само ще бъдем по-малко зависими, тъй като ще бъдем много по-ефективни, но и ще изградим нов промишлен капацитет.
<P>
Само ще ви дам един пример, за да покажа как работи това. Както знаете, ние ще приемем високоефективни светлодиоди - популярните LED - които, дори днес, ще намалят с 30 % енергийното потребление за осветление, което ще се увеличи до 50 % до 2025 г. Благодарение на европейските изследвания ние вече направихме крачка напред. През 2007 г. в резултат на Европейската рамкова програма за изследвания ние доставихме OLED - органични LED - с допълнителна ефективност от 50 % за LED. Европейските изследвания дадоха резултати и сега както националната, така и регионалната политика прилагат тези резултати на практика.
<P>
Чух известни критики, че планът за възстановяване на еврото не е достатъчно ефективен. Добре, ако аз чета този доклад правилно, виждам че 1 милиард EUR се разпределя за енергийната ефективност на сградите. Всички вие заявихте в тази зала, че това е правилният път да се процедира. 5 милиарда EUR отиват за екологично чисти автомобили, така че автомобилите вече да не зависят от петрола, както е днес, и има 1 милиард EUR за интелигентно производство, за използване на помалко време и енергия в нашите промишлености.
<P>
На прав път сме и смятам, че с помощта на Парламента и със сериозен натиск над националните държавите-членки ще успеем не само да осигурим тези средства, но и също да ги приложим на практика. Тогава енергийната ефективност няма единствено да се свързва с разисквания, но също и с факти.
<SPEAKER ID="167" NAME="Anne Laperrouze">
докладчик. - (FR) Гн Председател, г-жо Reding, г-н Piebalgs, госпожи и господа, благодаря ви за изключително ценния принос; той показва колко обширна е енергийната област и че всъщност енергията е от първа необходимост.
<P>
В разискването ни и в доклада, който освен това отразява дискусиите, които имахме помежду си в различните политически групи, аз забелязах широк консенсус относно нуждата от укрепване на мрежите и взаимните връзки, да се използват информационните и комуникационните технологии, за да се направят мрежите интелигентни - както гжа Reding току-що обясни - за да се затвърдят отношенията с държавите производители и транзитните държави - това по-специално беше целта на Комисията по външни работи, с докладчика ни, г-н Dimitrakopoulos - и да се постигне също споразумение относно енергийната ефективност, пестенето на енергия и развитието на възобновяеми източници.
<P>
В заключение, да усъвършенстваме енергийната ефективност, да развием възобновяемите енергии, да диверсифицираме нашите източници и пътища на доставка, да консолидираме диалога с държавите производители, но също и да гарантираме, че 27 държави-членки говорят с един глас и преди всичко, че ние можем да предизвикаме промяна в нашия живот, това е консенсусът, който постигнахме. Всички тези измерения са жизненоважни, за да гарантираме обща енергийна сигурност която всички ние искаме.
<P>
Разликите, разбира се, са свързани със състава на енергийния микс. Какви са източниците на енергия? Бих искал да отговоря на моите колеги, членовете от Групата на зелените/Европейски свободен алианс (Verts/ALE), а също и на колегите, които се изказаха срещу ядрената енергия. Искам да кажа, че трябва да бъдем предпазливи.
<P>
Има известно преувеличение в това, което беше казано. Смятам, че ние заложихме някои амбициозни цели за 2050 г. Беше споменато намаление от 80 % на емисии CO2 и за дял от 60 % за възобновяеми енергии. Съвсем ясно е, че е определен голям дял за всички възобновяеми енергийни източници. Що се отнася до ядрената енергия, в този доклад се признава, че тя е част от енергийния микс.
<P>
В това отношение бих искала да заключа, като само припомня целите: концентрация на CO2 от 450 ppm, която бе установена, за да гарантира лимита от 2° C завишение. Бих искал да припомня, че в усилията които бяха анонсирани, ние говорим за 9 % дял от ядрена енергия, 54 % енергийна ефективност, 35 % от възобновяеми източници и 14 % от геологично улавяне и съхранение на въглерод.
<P>
Всичко това е за 2030 г. Оттук следва, че ядрената енергия е част от микса, както и въглищата. Аз, от своя страна, не съм почитателка на въглищата, не съм почитателка на ядрената енергия, но ние трябва да имаме възможно най-големия избор от енергийни източници. Не бих искала да трябва да избирам между въглища и ядрена енергия през 2050 г.
<SPEAKER ID="168" NAME="Председател">
Благодаря ви, г-жо Laperrouze. Бъдете сигурна, че, при всички случаи, вашата енергия е ценна за Парламента.
<P>
Общото разискване приключи.
<P>
Гласуването на доклада на г-жа Laperrouze ще се проведе утре.
<P>
В съответствие с член 108, параграф 5 от Правилника за дейността на Парламента получих едно предложение за резолюция в края на разискването относно въпроса, изискващ устен отговор на г-н Remek. Гласуването ще се проведе в сряда.
<P>
Писмени декларации (член 142)
<SPEAKER ID="169" NAME="Alin Lucian Emanuel Antochi  " LANGUAGE="RO">
Солидарността между държавитечленки на Европейския съюз в енергийния сектор трябва да стане основна цел на европейско, регионално и двустранно равнище. Наистина, стратегиите, приети от всяка държавачленка на национално равнище не трябва да влияе на енергийните интереси на другите държавичленки и трябва да е в общия интерес на Европейския съюз с оглед на енергийната сигурност.
<P>
В този контекст, задачата да се подобри законодателната рамка на Общността цели енергийна взаимозависимост в рамките на ЕС и изготвянето на ново поколение регулаторни актове, предназначени да ръководят отношенията на Европейския съюз както с енергийните доставчици извън ЕС, така и с транзитните държави, трябва да действат като ефективен инструмент в процеса на изготвяне на европейска политика на сигурност. Новите закони ще трябва да осигурят механизми за законови ограничения, предназначени да консолидират сътрудничеството в енергийния сектор и да развиват лоялна конкуренция в европейските енергийни пазари.
<P>
От съществена важност е да се окуражат усилията, целящи да увеличат инвестициите на ЕС по отношение на диверсификацията на трансграничните структури, стимули за създаване на инициативи, нестандартни форми на енергия на местно равнище и подобренията в способността на инфраструктурата да улеснява връзката с нови енергийни източници. Европейският съюз трябва също да бъде сериозен фактор в нуждата да се стимулира частния енергиен сектор в държавите-членки, които вече изпитват последствията от глобалната икономическа криза.
<SPEAKER ID="999" NAME="Adam Bielan  " LANGUAGE="PL">
Може да се каже, че януарската енергийна криза бавно се превръща в ежегоден ритуал. Колкото посурова е зимата, толкова по-сигурно е, че Руската федерация ще прекъсне доставката на газ към европейските държави. Затова е още поизненадващо, че пред лицето на нов газов конфликт, чийто жертви бяха държавите от Европейския съюз, че канцлерът Angela Merkel продължава да настоява върху предложението за построяване на газопровода "Северен поток" със средства на Общността.
<P>
Това, което Европейската комисия трябва да направи сега, е да подготви план за диверсификация на енергийните източници. Трябва да бъдат направени инвестиции в изграждането на нови преносни мрежи, които ще заобикалят ненадеждните износители на енергийни ресурси, като Руската федерация например. В едно от тези изменения, което аз представих за обсъждане относно доклада на г-жа Laperrouze, ние подчертаваме значението на подкрепата за газопровода "Набуко", който е единствената съществуваща инициатива, която ще диверсифицира енергийните източници и транзитните пътища за газ, без участието на Русия. Това следва също да бъде приоритет за създаването на газови взаимовръзки на преносните мрежи, позволяващи връзките между системите и бързия пренос на резерви газ в случай на бъдещи кризи.
<P>
Въпреки това нашите търговски споразумения трябва да бъдат основани на специални "клауза за енергийна сигурност", която ще представлява бизнес етиката на сектора.
<P>
За Европа и останалата част от света, която води бизнес по цивилизован начин, е важно Руската федерация да ратифицира Договора за енергийна харта. Смятам, че само една последователна и безкомпромисна позиция на една обединена Европа ще може да убеди Кремъл да вземе такова решение.
<SPEAKER ID="170" NAME="Šarūnas Birutis  " LANGUAGE="LT">
Енергийните въпроси са найголямото предизвикателство в наше време. Газовата криза, пред която ЕС се изправи през януари, не е първата в историята на ЕС. В Европа има държави, които са 100 % зависими от газа от Русия, в това число и Литва, която през декември 2009 г. ще спре ядрената си електроцентрала. ЕС трябва да предприеме допълнителни стъпки, така че кризата да не се повтори. Трябва да бъде създадена липсващата енергийна връзка, а също и да утвърдим Директивата относно сигурността на снабдяването с газ и да установи координационен механизъм на ЕС, предназначен да реагира в подобни кризи. Важно е да има достатъчно резерви на енергийни доставки в държавите-членки, които са най-зависими от тях.
<P>
Кризата между Русия и Украйна не е криза на взаимното доверие, а също и геополитическа. И двете страни трябва да поемат отговорността за това че държавите-членки не получават газ. Европа, от своя страна, трябва да диверсифицира енергийните източници и да подобри енергийната сигурност. Европа трябва да действа решително, тъй като решението на тази газова криза с доставките на газ от Русия е само временно.
<SPEAKER ID="998" NAME="Cristian Silviu Buşoi  " LANGUAGE="RO">
Бих искал да благодаря на г-жа Laperrouze за този доклад и да кажа, че подкрепям по-голямата част от заключенията в него. ЕС трябва да бъде амбициозен в борбата срещу изменението на климата, което означава че ролята на ядрената енергия и възобновяемите източници на енергия не могат да бъдат пренебрегвани.
<P>
Процесът на създаване на единен пазар за електричество и природен газ трябва да бъде ускорен. Това изисква взаимно свързване. Следователно приветствам предложението на Европейската комисия да се отделят 1,5 милиарда EUR за проекти за взаимно свързване. Освен това критериите за свързване, установени в Барселона, трябва да бъдат изпълнени от всички държави-членки.
<P>
Също така е необходимо да се подобри енергийната ефективност, по-специално в новите държавичленки. В Румъния например има огромен потенциал за пестене и бих желал тази възможност да бъде използвана.
<P>
Кризата Русия-Украйна още веднъж подчерта нуждата от общ подход на ЕС. Подкрепям заключенията на доклада, включително точката относно подписването на споразумение между ЕС, Русия и Украйна.
<P>
При все това не съм съгласен с изказването че "Южен поток" е жизненоважен проект за енергийната политика на ЕС от степента на значимост на "Набуко". "Южен поток" е проект, който е конкурентен на "Набуко", и дори не отговаря на нуждите от дверсифициране на източниците на енергийни доставки, за да се гарантира енергийната сигурност на ЕС. Затова предлагам в бъдеще да обръщаме по-голямо внимание на позицията, дадена по този проект в различни документи на ЕП.
<SPEAKER ID="997" NAME="Dragoş Florin David  " LANGUAGE="RO">
Госпожи и господа.
<P>
Днес, в Европейския парламент, обсъждаме един от най-важните доклади, разисквани по време на това пленарно заседание. Можем да видим в този документ ключови елементи от енергийната политика, която искаме да приложим в целия Европейски съюз, като например национални планове за действие при неотложни ситуации, клаузата за енергийна сигурност, диверсификация на източниците на доставка и запазване на ядрената енергия в енергийния микс.
<P>
Всичко това показва колко гъвкави са нашите политики и действия и как бързо те могат да бъдат адаптирани към настоящата ситуация. Смятам, че регулирането на споразуменията за търговия, присъединяване, партньорство и сътрудничество, подписани с държавите производители и транзитните държави, за да се установи етичен кодекс и последствия от несъответствие, е един от приоритетите на ЕС в зората на газовата криза от началото на годината.
<P>
Освен това диверсифицирането на източниците на енергийни доставки създавайки взаимни връзки между държавите-членки, с нови пътища на доставка като "Набуко" и построяването на съоръжения за втечнен природен газ (ВПГ) трябва да станат актуални проекти, финансирани от Комисията. Накрая, бих искал да поздравя г-жа Laperrouze за нейния доклад и се надявам, че той ще бъде подкрепен от голямото мнозинство на нашите колеги. Благодаря ви.
<SPEAKER ID="171" NAME="Alexandra Dobolyi  " LANGUAGE="HU">
В първите няколко седмици на 2009 г., държавичленки на ЕС бяха третирани като заложници от Украйна, чиито лидери започват спор за уреждане на доставките с Москва относно цената на доставките на газа. Киев действа въз основа на надеждата, че в резултат на традиционното антируско настроение в Западна и Източна Европа, ще е в състояние да спечели подкрепата на повечето държави-членки на ЕС. Очевидно това бе политически изстрел в петата.
<P>
ЕС трябва да се измъкне от собствения си порочен кръг. Само една част от това е енергийната фобия, относно която трябва да се разберем с руснаците, или те ще спрат кранчето на газа. Това погрешно становище може само да доведе до погрешни последствия! Този въпрос включва не само енергията!
<P>
Ако целта на Европейския съюз в дългосрочен план е партньорство с Русия, изградено на демокрация, осигуряваща огромен пазар, който се развива и е способен да се развива бързо, то тогава трябва да предвидим, че икономическите и политическите центрове на гравитация могат законно да се отместят към Русия.
<P>
ЕС трябва активно и достоверно да предаде посланието, че е заинтересован да види раждането на една съвременна Русия. Поведението на ЕС, състоящо се от окуражаващи думи, но тежки, сдържани и осъдителни действия, са обречени на провал.
<P>
Липсата на обща енергийна и външна политика, избутването на диверсифицирането на енергийно използване на заден план и даването на приоритет на някои исторически несправедливости и търговски предимства, правят нашия Съюз уязвим.
<P>
Един обединен ЕС ще даде на Москва време за размисъл, тъй като тя досега не е виждала такова нещо. В лицето на държави, провеждащи капризни политики, обаче една огромна страна като Русия лесно може да наложи волята си.
<P>
Въпросът изобщо не е свързан единствено с енергетиката!
<SPEAKER ID="172" NAME="András Gyürk  " LANGUAGE="HU">
Стратегическият енергиен преглед осигурява добро обобщение на всички стъпки, които са необходими за Европейския съюз, за да намали зависимостта си от външни енергийни източници. Прекъсванията в доставките на газ през последните седмици направиха някои точки от предложението съвсем навременни.
<P>
Можем само да се съгласим с нуждата да поставим нови основи на регулирането от Общността на резервите от газ. В допълнение към налагането на задължителни минимални запаси е важно според нас да се заздравят механизмите на солидарност с регламентите на Общността, в хармония с Договора от Лисабон.
<P>
Похвално е, че енергийния преглед, направен от Комисията, назовава инфраструктурите, чието създаване ще бъде от общ интерес за всички държави-членки. Благоприятен е фактът, че предложението разглежда взаимното свързване на Централния и Югоизточния европейски газопровод като важна цел в допълнение към Южния газов коридор. В значението на инициативата, което първоначално беше свързано с MOL стои факта че държавите участнички ще сметнат за по-лесно да помогнат една на друга бързо в случай на прекъсване на доставките. Свързването на мрежите също ще стимулира конкуренцията в региона.
<P>
Смятаме, че решението на Европейската комисия да сe насочат една част от неизползваните средства на ЕС към енергийните инфраструктури е добро. Това, което е по-малко положително е, че най-уязвимите държави-членки ще получат най-малка част от финансирането за тяхната инфраструктура, отколкото те биха искали. Все пак категорични ангажименти могат да бъдат зачетени с една позабележителна финансова подкрепа и солидарност от страна на Общността.
<SPEAKER ID="173" NAME="Janusz Lewandowski  " LANGUAGE="PL">
"Полякът е мъдър след събитието!" Тази стара поговорка, не много любезна спрямо сънародниците ми, може да бъде разширена, за да обхване целия Европейски съюз. Неприятният опит с руско-украинския газов конфликт през януари 2009 г. беше необходим, за да може въпроса за енергийната сигурност да стане въпрос от първостепенна важност за цялата Европейска общност.
<P>
Не можем да се крием зад факта, че Договорът от Лисабон, който съдържа изявления относно енергийната солидарност, не беше ратифициран. Всичко, което е необходимо, е политическа воля, подкрепена от обективен анализ на последната криза, за да се опишат бъдещи сценарии и да помогнат на Европейския съюз да се справя с проблеми, подобни на тези, причинени от блокадата на доставки на газ през Украйна. Както съобщението на Комисията, така и доклада на г-жа Laperrouze привличат вниманието към начините да се справяме със спешни ситуации, като така се увеличат запасите и се създаде мрежа за пренос, която ще гарантира техническа достъпност. Това са въпросите, по които няма несъгласие. Ще бъде по-трудно да се постигне съгласие относно една дългосрочна стратегия, която ще трябва да включва реалистична позиция на Русия, защото - понастоящем - тя е главният доставчик на суров нефт и природен газ за Европа.
<P>
Взаимната зависимост, както научихме, не гарантира продължителност на доставките и отношения, основани на разумни икономически предпоставки. Вмешателството на политическите мотиви е твърде очевидно, за да преодолее наивността. Най-трудното нещо в отношенията с нашите източни съседи ще бъде да се начертае тенденцията за изграждане на двустранни споразумения и това е реалната мярка на успеха или провала на енергийната сигурност на Общността и политиката на енергийна солидарност.
<SPEAKER ID="996" NAME="Sirpa Pietikäinen  " LANGUAGE="FI">
Г-н Председател, госпожи и господа.
<P>
Искам да благодаря на тези, които изготвиха доклада за техните невероятни усилия и за внасянето на един важен проблем в разискването. Както докладчика, смятам, че е важно за Съюза да се ангажира в неговата енергийна стратегия с общи дългосрочни цели. Мерките за пестене на енергията са ключът към радикално намаляване на потреблението на енергия.
<P>
Няма национални решения на проблемите на цяла Европа. За да гарантираме енергийната сигурност в Европа, Съюзът трябва да инвестира в установяването на обща главна мрежа и на общ енергиен пазар, и по-добра координация.
<P>
Докладът поставя твърде силен акцент върху ядрената енергия, като една от главните области на инвестиране в Европа за в бъдеще. Като се имат предвид рисковете и недостатъците на ядрената енергия, това е недалновидна и вредна политика. Докладът не е достатъчно амбициозен по отношение на възобновяемите енергийни източници. Една конкурентоспособна Европа, изградена въз основа на устойчива употреба, трябва се стреми към увеличаване на дела на енергията от възобновяеми източници до 80 % до 2050 г. Много проучвания, включително на германския космически център и проучванията "Heinrich-Böll-Stiftung" на Европейската общност за възобновяема енергия (ERENE), показват, че ефективното въвеждане на нови и чисти форми на енергия ще бъдат технически и икономически възможни. Сега липсва само политическа воля.
<SPEAKER ID="174" NAME="Marian Zlotea  " LANGUAGE="RO">
Докладът на г-жа Laperrouze засяга въпрос, който е особено важен за всеки европейски гражданин, по-специално по време на газовата криза, пред която се изправихме наскоро. Всички ние трябва да допринесем за успешното постигане на амбициозните цели, които бяха предложени от втория стратегически енергиен преглед, а именно устойчивост на енергийните доставки, конкурентоспособност и сигурност.
<P>
Искам да подчертая важността от подобряване на сигурността на енергийните ни ресурси. Трябва да вземем мерки, за да диверсифицираме нашите енергийни източници и пътища на доставка. Трябва да подкрепим инвестициите в инфраструктурата и в новите технологии с намалено потребление на енергия, така че да можем успешно да постигнем целите "20-20-20".
<P>
Сега, повече от всякога, държавите-членки трябва да демонстрират солидарността си и да сътрудничат, за да се гарантира сигурността на техните енергийни резерви. В същото време, тази нова стратегия трябва да бъде заложена в основите на икономическия растеж в ЕС.
<P>
Бих искал да ви напомня геополитическото значение на Румъния и региона на Черно море за енергийния сектор и диверсификацията на доставки на енергийни ресурси.

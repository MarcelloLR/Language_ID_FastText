<CHAPTER ID="005-10">
10. Защита на животните, използвани за научни цели (
<P>
- Преди гласуването:
<SPEAKER ID="104" NAME="Neil Parish" LANGUAGE="EN">
Г-н председател, бих искал да благодаря на всички докладчици в сянка, които с голяма готовност работиха с мен по това изключително техническо и трудно досие. Работейки заедно успяхме да постигнем според мен един добър компромис.
<P>
Тестването на животни е много спорна и емоционална област, която включва морална дилема. Направихме всичко възможно, за да създадем позиция, която да подобри хуманното отношение към животните, използвани за тестване, и в същото време да гарантира, че в Европа могат да продължат да се провеждат възможно най-качествени и надеждни медицински изследвания. Развихме предложението на Комисията в много области и най-важното - изяснихме класификациите на тежестта. Постигнахме добър компромис в комисията по земеделието и на този етап той не бива да бъде подлаган на остри критики.
<P>
Всички искаме да работим заедно, за да усъвършенстваме, намалим и заменим тестванията с животни. Въпреки това не трябва да забравяме, че много ваксини и лекарства на заболявания са разработени чрез използването на животни и особено на примати - например ваксини за полиомиелит, дифтерия, хепатит Б, наред с дълбоката мозъчна стимулация за болестта на Паркинсон. Всички тези неща са примери за ползата от изследванията с животни. За да успокоим тревогите, които много членове на ЕП имат по отношение употребата на ембрионални стволови клетки, изменение 170, ако бъде подкрепено, ще гарантира, че по този въпрос се взимат етични решения от самите държави-членки, а не от страна на Комисията.
<P>
Имаме огромна възможност да подобрим законодателството за хуманно отношение към животните и научните изследвания с животни. Трябва да оставим настрана партийните си различия и да подкрепим този доклад. Промишлеността, организациите за медицински изследвания и хуманно отношение към животните са убедени, че това е крачка напред и че ние ще обновим и подобрим действащото законодателство. Ако не се справим с него в този Парламент, законодателството може да бъде отложено с още две години или повече, което ще бъде стъпка назад. Призовавам членовете на Парламента да подкрепят този доклад.
<P>
В заключение, тъй като това вероятно е последният път, когато говоря в пленарната зала, защото се пенсионирам, за да се включа в националната политика, искам да Ви благодаря за уважението, с което сте се отнасяли с мен, и да благодаря на членовете на Парламента, които също са се отнасяли към мен с голямо уважение.
<P>
(Ръкопляскания)
<SPEAKER ID="105" NAME="Председател">
Благодаря Ви много, г-н Parish. Когато се върнете във Вашия национален Парламент, Ви пожелаваме да имате същото желание за работа, което показвахте тук в Европейския парламент

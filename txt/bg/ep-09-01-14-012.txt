<CHAPTER ID="012">
Положението в региона на Африканския рог (разискване) 
<SPEAKER ID="435" NAME="Председател">
Следващата точка е позицията на Съвета и на Комисията по отношение на положението в региона на Африканския рог.
<SPEAKER ID="436" NAME="Alexandr Vondra">
действащ председател на Съвета. - (EN) Г-н Председател, в този късен час бих искал да отбележа някои неща за позицията на Съвета във връзка с Африканския рог.
<P>
Африкатският рог, разбира се, е регион, който представлява едно предизвикателство и заслужава нашето особено и засилено внимание, тъй като той има основно въздействие върху ЕС. ЕС следи отблизо развитието в този регион и се подготвя да се ангажира още повече със страните от Африканския рог.
<P>
Аз зная, че Парламентът също е в течение на събитията. Посещението, което вашата делегация направи в края на миналата година в Еритрея и Етиопия и също в Джибути, беше важно. Аз също така отбелязах предложението за резолюция относно Африканския рог, което беше отчасти разработено в контекста на това посещение. То ясно показа на региона и на европейците все по-сериозното ангажиране с Африканския рог в рамките на ЕС. От името на Съвета, аз приветствам участието на Парламента в нашите усилия да се ангажираме с предизвикателствата в Африканския рог.
<P>
Съществуват няколко източника на напрежение в Африканския рог. Ще се спра на тях по-подробно. По мнението на Съвета обаче тези източници на напрежение, по един или друг начин, са свързани помежду си в рамките на самия регион. По тази причина, Съветът специално търси връзките между съществуващите конфликти. Какви са те?
<P>
Първо, има спор между Етиопия и Еритрея, който може да се счита за една от основните причини за нестабилността в целия регион. Това се отразява по следните начини: подкрепата за воюващите страни в Сомалия; взаимно дестабилизиране на усилията във всяка от страните - позволете ми в частност да отбележа Огаден и Оромо в Етиопия; това също така се отразява в подкрепата за възстановяването на мирния процес в Судан; Еритрея прекрати членството си в Междуправителствения орган за развитие (IGAD).
<P>
И на последно място, но не по важност, конфликтът в Сомалия причини една от най-сериозните хуманитарни ситуации, с която се сблъскваме в света днес. Зачестилите случаи на пиратски нападения близо до бреговете на Сомалия е друго сериозно последствие от този конфликт.
<P>
Друг сериозен проблем е конкуренцията за природни ресурси, като например вода и минерални ресурси в Африканския рог. Този феномен увеличава конфликтите между намадското население в районите, населени от различни в културно и етническо отношение групи. Това също увеличава несигурността на снабдяването с храни, както и несигурността на човешкия живот като цяло, което допринася за разрастването на конфликта и за миграцията.
<P>
Има също и регионални взаимозависимости. Позволете ми да спомена някои от тях. Има гранични конфликти, както беше споменато по-горе: споровете между Етиопия и Еритрея, Судан и Етиопия и Джибути и Еритрея, които могат да се считат за източници на нестабилност в региона. Също така бих искал да подчертая, че подобреното регионално сътрудничество би допринесло за намаляване на напрежението около националните граници.
<P>
Друга взаимозависимост е сигурността на снабдяването с храни. Това, естествено, е основен проблем в региона. Непрекъснатите суши, както и наводненията, имат опустошителен ефект върху населението. И още веднъж, регионалното сътрудничество би могло да смекчи последствията от тези природни явления.
<P>
Както знаете, някои хора твърдят, че този проблем е в основата на конфликтите в Дафур, Сомалия и на много други места в Африканския рог. Не съм сигурен, че това напълно обяснява нещата, но аз вярвам, че този проблем трябва да бъде решен във всяка от страните, както и в рамките на регионалния контекст по справедлив и прозрачен начин.
<P>
Пиратството първоначално беше локализирано около малка част от сомалийския бряг. Претекстът на пиратите беше събирането на такса за риболов от кораб в сомалийски води. Както Вие със сигурност зваете, тази дейност значително се разрасна и сега заплашва доставката на хуманитарна помощ в Сомалия, както и крайбрежната сигурност в Аденския залив, а и извън него, като това се отнася и за кораби, пътуващи покрай бреговете на Кения и Танзания.
<P>
Съществуват и няколко други взаимозависимости, които имат сериозни последствия за Европа и за страните в Африканския рог, като например тероризмът и миграцията.
<P>
И какви действия предприема Европейският съюз? Какъв е нашият ангажимент и нашето участие? Основният политически инструмент, с който разполага Съветът - който аз имам честта да представлявам днес тук - е политическият диалог, не само с отделните страни, но и с други заинтересовани страни в региона, в това число Африканският съюз, Междуправителствената общност за развитие (IGAD), Арабската лига, Съединените щати и Китай като важни страни.
<P>
Политическият диалог е взаимен ангажимент в Споразумението от Котону между Европейския съюз и всяка от страните в конкретния регион. Диалогът основно се води от ръководителите на мисиите на ЕС в съответните страни. За Съвета, това е много важен инструмент, тъй като дава възможност за пряк контакт със съответните органи в тези страни. Той дава възможност да се чуе тяхната гледна точка, но също така и ние ясно да обясним нашите разбирания и да изразим загрижеността си по отношение на определени проблеми. Това се отнася конкретно за въпросите на управлението и правата на човека. Това са основните въпроси.
<P>
Освен това Съветът разполага с инструментите на Европейската политика за сигурност и отбрана (ЕПСО). От септември 2008 г., Съветът е използвал този инструмент, за да притиводейства на пиратството край бреговете на Сомалия, първо чрез координационното звено EU NAVCO (Военно координиращо действие на ЕС в подкрепа на резолюция 1816 (2008) на Съвета за сигурност на ООН), базирано в Брюксел и след това, през декември, чрез военноморската операция, наречена EU NAVFOR Atalanta (Военноморски сили под ръководството на ЕС).
<P>
И накрая, Европейският съюз действа чрез финансовите инструменти на Европейската комисия, като например Механизма за подкрепа на мира в Африка и Инструмента за стабилност. Ще оставя на комисарят гжа Ferrero-Waldner да се спре по-подробно на въпроса, защото това е отговорност на Комисията.
<P>
Разбира се, Съветът, заедно с Европейската комисия, винаги търсят начини да насърчат ефективността и прозрачността на действията на ЕС. Очаквам да чуя вашите предложения и препоръки по този конкретен въпрос.
<SPEAKER ID="437" NAME="Benita Ferrero-Waldner">
член на Комисията. - (EN) Г-н Председател, Комисията през последните години е призовавала да се обърне по-голямо внимание от страна на Европейския съюз на ситуацията в Африканския рог. Днес, по време на това разискване, аз замествам моя колега Louis Michel, който за съжаление не може да бъде тук; аз поемам този въпрос с голям интерес както заради самия проблем, така и защото той засяга пряко Европа - необходимостта, например, да мобилизираме нашите военноморски сили, за да противодействаме на пиратството и това е само един пресен пример.
<P>
Затова ние наистина приветстваме инициативата на парламентарната делегация, която посети региона, както и техния последващ доклад и проекторезолюция, която ние също подкрепяме по принцип.
<P>
Вътрешното положение във всяка от страните от Африканския рог не може да се разбере встрани от динамиката в региона. Ние трябва да продължаваме да насърчаваме изработването на един глобален подход, основаващ се на икономическо развитие, управление и сигурност, ако искаме да постигнем регионална стабилност, зачитане на важните и фундаментални елементи на Споразумението от Котону и на борбата с бедността.
<P>
Позволете ми да коментирам ситуацията с оглед на всяка страна поотделно, преди да направя заключителни бележки по повод на регионалната стратегия за Африканския рог.
<P>
Първо, позволете ми да кажа няколко думи за Етиопия/Еритрея. Етиопия заема стратегическо икономическо и политическо положение в региона. Комисията продължава да подкрепя тази страна в усилията й да се справи с бедността, като е регистриран сериозен успех.
<P>
Незадоволителната регионална сигурност и вътрешното напрежение между различните общности се отразява на вътрешното положение в страната, особено в Огаден, където достъпът до населението остава ограничен. Комисията също така ще продължи да наблюдава ситуацията по отношение на правата на човека и процеса на демократизация. Като има предвид обстоятелствата около общите избори през 2005 г., Комисията ще следи отблизо подготовката и провеждането на изборите през 2010 г., особено в контекста на наскоро одобреното законодателство по отношение на неправителствените организации и повторния арест на лидера на опозицията, г-жа Birtukan Medeksa.
<P>
Вътрешното положение в Еритрея отчасти се определя от това, че граничният конфликт с Етиопия е в задънена улица. Комисията продължава да бъде сериозно загрижена за нарушенията на правата на човека и несигурната социална и икономическа ситуация. Ние считаме, че имаме сериозни основания да продължаваме осъществяването на програмата за сътрудничество, която има за цел подобряването на условията на живот на населението. Политическият диалог, иницииран през 2008 г., предоставя добра платформа за продължително ангажиране с органите в Еритрея. Нека да сме наясно: ние очакваме някои осезаеми стъпки в положителна посока в Еритрея в резултат от този процес.
<P>
Както е посочено във Вашата проекторезолюция, фактическото демаркиране на границата между Етиопия и Еритрея - както е определено от Комисията по определяне на граници - няма до доведе до пълно решаване на проблема, ако не е придружено от диалог, който има за цел нормализирането на отношенията между двете страни.
<P>
Неотдавнашният спор между Еритрея и Джибути трябва да се разглежда в по-широк регионален контекст, за който трябва да се търси глобално решение чрез местни и регионални действащи лица. Ние ще продължим да подкрепяме този процес.
<P>
Сега, когато етиопските войски се оттеглят от Сомалия, сътрудничеството както на Етиопия, така и на Еритрея в мирния процес в Сомалия ще бъде от съществено значение за неговия успех.
<P>
Относно положението в Судан, аз напълно споделям анализа на Парламента. Наистина, 2009 г. е решаваща за бъдещето на тази страна. Продължаването на насилието в Дарфур и трудностите при завършването на приложението на Всеобхватното мирно споразумение (ВМС) Север/Юг имат потенциала да дестабилизират страната и да засегнат целия регион. Ето защо ние трябва да поддържаме интензивен диалог и да оказваме силно влияние върху правителството в Картум, за да осигурим пълното му съдействие, както във връзка с Всеобхватното мирно споразумение (ВМС), така и с Дарфур и процесите там. Това правителство, както и другите заинтересовани страни в Судан, са съвсем наясно със своите отговорности и с това какви резултати трябва да постигнат.
<P>
В Дарфур, военните операции и насилието трябва да бъдат прекратени и политическият процес трябва да бъде изцяло възобновен. Разгръщането на операцията на Африканския съюз/Организацията на обединените нации в Дарфур (UNAMID) трябва да стане в обозримо бъдеще. Компетентните органи в Судан трябва да спазват своите задължения по отношение на подпомагането на хуманитарната помощ и дейностите, насочени към спазването на правата на човека. По отношение на Всеобхватното мирно споразумение (ВМС), от решаваща важност е правителствата в Картум и в Южен Судан да изгладят своите различия във връзка с решаващи въпроси като разделянето на доходите от петрола, определянето на границите и законодателството, свързано с проблемите на сигурността и политиката. Ако това не се случи, планираните избори за 2009 г биха могли да се превърнат в сценарий за възобновяване на насилието и конфликта.
<P>
В Сомалия мирният процес е в решаващ стадий. Оставката на президента Yusuf и оттеглянето на етиопската армия поставя началото на нов период на несигурност и риск. От друга страна, това дава възможност да започне приобщаващ политически процес. Що се отнася до политическата страна на проблема, Европейският съюз продължава своята дейност в подкрепа на процеса от Джибути, който трябва да доведе до по-голямо приобщаване чрез избирането на нов президент и формирането на правителство на националното единство с разширен парламент. Няма резервен план за процеса от Джибути. Без международна и регионална подкрепа, която стимулира появата на благоприятни условия за неговото приложение, споразумението ще има малък шанс за успех.
<P>
Що се отнася до сигурността, Комисията остава ангажирана с подкрепата на създаването на система на стабилно управление на сектора на сигурността. Какъвто и да е характерът на интернационалните сили (упълномощени от ООН сили за стабилизиране, мироопазваща мисия на ООН или засилени мисии на Африканския съюз в Сомалия (AMISOM), техният мандат ще трябва да се съсредоточи върху подкрепата за приложението на Споразумението от Джибути. Комисията е отговорила положително на искането за допълнителна финансова помощ за укрепването на AMISOM.
<P>
И накрая, относно Африканския рог, като цяло аз високо ценя подкрепата на Парламента за инициативата на Комисията по отношение на Африканския рог. Тази инициатива е основана на стратегията за Африканския рог от 2006 г., която беше приета с убеждението, че само глобалният подход ще ни помогне да се справим с ребусите в региона. В този дух Комисията подкрепя вашето предложение да номинирате специален представител за Африканския рог.
<P>
Ние установихме добри работни отношения с Междуправителствения орган за развитие (IGAD), който подкрепя инициативата за Африканския рог и играе ключова роля в нейното приложение. В близко бъдеще се предвижда провеждането на второ съвместно експертно заседание по проблемите на водите, енергетиката и транспорта, на което могат да се развият конкретни проекти, които биха могли да се представят на възможна донорска конференция.
<P>
Участието на Еритрея, която играе ключова роля в регионалната динамика, е решаващо за успеха на стратегията за Африканския рог. Контактите на Комисар Michel с ръководителите на държавите и правителствата в региона, в това число с президента Isaias, поставиха едно начало в това отношение и новият изпълнителен секретар на Междуправителствения орган за развитие (IGAD) е в процес на ангажиране с компетентните органи в Еритрея, включително във връзка с реформата и процеса на възобновяването на Органа.
<P>
Г-н Председател, представянето ми беше твърде пространно, но при толкова много държави, ако искате наистина да кажете нещо, трябва да кажете поне няколко думи.
<SPEAKER ID="438" NAME="Председател">
Представянето е в обхвата на конкретно правило и няма ограничения.
<SPEAKER ID="439" NAME="Filip Kaczmarek">
от името на групата PPE-DE. - (PL) Г-н Председател, Комисар, г-н Действащ председател, много благодаря за изказаното мнение на Съвета и на Комисията относно Африканския рог. Важността на този регион преминава чисто географските граници. Конфликтите и структурните проблеми са усложнени от негативните явления в други региони на Африка. Аз участвах в делегацията на Европейския парламент при последното й посещение и аз можах лично да видя колко сложни, всеобхватни и взаимно свързани са проблемите там и защо нашият отговор трябва да бъде всеобхватен.
<P>
В проекторезолюцията ние сме се съсредоточили върху три фундаментални, но и доста общи въпроси: регионалната сигурност, сигурността на снабдяването с храни и нашите бележки относно правата на човека, демокрацията и доброто управление. След моето посещение аз нямам съмнение, че основното условие за подобряване на ситуацията е добрата воля и диалогът между регионалните лидери.
<P>
Политиката на Европейския съюз по отношение на подкрепата на регионалните институции в Африканския рог е правилна, но без участието на основните играчи, политиката ще бъде неефективна. Някои страни от региона използват лоша тактика, например не можеш да призоваваш за диалог с един съсед и в същото време да отказваш диалог с друг. Тази практика е нелогична и прави дипломатическия успех практически невъзможен. Политическите лидери там трябва да приемат факта, че упражняването на власт е обвързано с отговорност.
<P>
Това, което очакваме от лидерите в Африканския рог, не е свързано с някакви специфични местни европейски ценности. Това, което очакваме е минимално приемане на универсални ценности. Ние също сме убедени, че основните права и свободи принадлежат на всички. Никоя развиваща се страна не може да работи както трябва в съвременния свят, ако отхвърля основните, универсални ценности. Затова приемането им не е просто жест към Европейския съюз, но акт, който ще действа в техен собствен интерес. Концепциите за развитието могат да бъдат различни, но ценностите не се променят и ние искаме тези ценности - общи и универсални - да станат като насъщен хляб в Африканския рог.
<SPEAKER ID="440" NAME="Ana Maria Gomes" LANGUAGE="PT">
Съветът и Комисията трябва да направят своите изводи от факта, че според мнението на Парламента, правителствата на страните от Африканския рог не действат в съответствие със своите задължения съгласно условията на член 9 от Споразумението от Котону. Правата на човека, демокрацията и доброто управление са празни думи. Това е съвършено очевидно за всеки, който не си държи очите затворени.
<P>
В Етиопия например, която е главната квартира на Африканския съюз, хората са потискани под прикритието на реторика, която звучи добре за донорите, но която не е по-малко груба и безсрамна поради това.
<P>
Ще опиша два неотдавнашни епизода ...
<P>
На 29 август, г-жа Birtukan Midekssa, лидер на партия с парламентарно представителство, беше отново арестувана и беше осъдена на доживотен затвор, защото отказа да заяви публично, че е поискала помилването, което правителството на г-н Meles Zenawi използва, за да я освободи през 2007 г., заедно, задържани след изборите през 2005 г. с много други опозиционни политически лидери, задържани след изборите през 2005 г.
<P>
Второ: одобрението от Етиопския парламент на така наречения Закон за неправителствените организации, който, на практика, инкриминира цялата работа на независимите неправителствени организации.
<P>
Няма преход към демокрация в Етиопия, Комисар, и аз ще Ви бъда признателна, ако предадете това на Вашия колега г-н Louis Michel.
<P>
В Еритрея, гневът на правителството срещу всеки, който се опитва да упражни най-основните права на човека е дори по-срамен.
<P>
Що се отнася до Сомалия, която в момента се намира в най-тежка ситуация в целия Африкански рог, международната общност, в това число и Европейският съюз, показва престъпна липса на интерес към съдбата на хората в страна, където няма закон и ред от десетилетия и чиято земя етиопските войски успяха да окупират и където те безнаказано извършват престъпления и където пирати и терористични групи действат необезпокоявани от никого.
<P>
Военноморската мисия на ЕС няма да реши нищо, ако Европейският съюз, Съединените щати, ООН и Африканският съюз продължават да игнорират причините за пиратството, които се коренят и трябва да им се противопоставим на сушата, а не по море.
<P>
В региона няма да има стабилност или прогрес без решаването на трагичните конфликти, които продължават да опустошават Судан, особено в южната му част и в Дарфур и където реториката на международната общност, включително и на Европейския съюз, трябва да бъде превърната в решително действие в защита на цивилното население, което е атакувано и да се сложи край на безнаказаността на престъпниците.
<P>
Във връзка с това възможното потвърждение на съдебното преследване на президента Omar Bashir от Международния наказателен съд ще бъде тест за надеждността и ефективността както на Европейския съюз, така и на Африканския съюз.
<SPEAKER ID="441" NAME="Johan Van Hecke">
от името на групата ALDE. - (EN) Г-н Председател, Африканският рог е ужасен регион, където вътрешните и регионалните конфликти продължават да подкопават мира и сигурността. Те създават хуманитарни катастрофи и парализират развитието на този стратегически важен регион.
<P>
Всяка война, всеки конфликт подчертава нестабилността на държавите. В центъра на повечето от тези конфликти е липсата на лидерство и демократични правителства, справедливо отбелязано в доклада на делегацията на ЕС.
<P>
Това, от което този регион се нуждае, е отгледана на място демократизация, зачитане на принципа на правовата държава в национален и международен план и най-вече национално помирение. Що се отнася до Сомалия, бих искал да подчертая, че оставката на бившия президент Yusuf и оттеглянето на етиопските сили открива огромен прозорец с възможности. Дошъл е моментът нещата да се нормализират и да постигнем мир вътре в Сомалия.
<P>
Сомалийският парламент е решаващ фактор за изграждане на доверие и може да направи мирния процес всеобхватен. Освен това задължително е ЕС да подкрепи обновяването и укрепването на умиротворителните сили на Африканския съюз. Тези сили се нуждаят от ясен мандат на ООН. Ако това не стане, силите на Уганда и Бурунди ще се оттеглят от Могадишу и ще се образува вакуум в сигурността.
<P>
Аз съм напълно съгласен с комисар Ferrero-Waldner. В момента в Сомалия има импулс за промяна, от който трябва да се възползваме. Вакуумът във властта и сигурността трябва да бъдат запълнени. Ако това не стане, хаосът поради липсата на държава, известен като Сомалия, ще остане.
<SPEAKER ID="442" NAME="Mikel Irujo Amezaga" LANGUAGE="ES">
Г-н Председател, Африканският рог в момента е истинско буре с барут не само поради ситуацията с абсолютната нестабилност в Сомалия и Судан, но и поради същата ситуация и в трите страни, които г-н Kaczmarek, г-н Hutchinson и аз имахме удоволствието да посетим.
<P>
Трите страни, с които се изчерпваше нашето посещение, а именно Еритрея, Джибути и Етиопия, са еднакво бедни и затова имат много ниско равнище на спазване на правата на човека. Що се отнася до бедността, според статистиката, предоставена на нашата делегация, правителството на Етиопия признава, че шест и половина милиона души са вече засегнати от глада. По изчисления на Организацията на обединените нации тази цифра надхвърля дванадесет милиона. Ето защо можем да кажем, че сме изправени пред хуманитарна криза, която не се отразява в медиите поради международната икономическа криза в момента, но въпреки това тя е наистина ужасяваща.
<P>
Ситуацията със зачитането на правата на човека също заслужава нашето внимание, като се има предвид, че и в трите страни съществуват политически затворници и това е истинската дума за тях - политически затворници.
<P>
Граничният спор между Еритрея и Етиопия е напълно абсурден. Абсурдно е и участието на повече от 20 000 войници в него. Аз не мога да завърша речта си без да поздравя Комисар Michel за неговите действия в района и за започването на политическия диалог. Този диалог трябва да продължи, но също така трябва да е ясно, че ще бъдем много твърди: по отношение на защитата на правата на човека и по отношение на нарушенията, които се извършват чрез приемането на закони във връзка с неправителствените организации. Трябва да се има предвид, че благодарение на този политически диалог ние доказваме, че Европейският съюз се радва на висок престиж в международен план.
<SPEAKER ID="443" NAME="Tobias Pflüger">
от името на групата GUE/NGL. - (DE) Г-н Председател, Африканският рог неотдавна отново влезе в центъра на вниманието на ЕС. Все пак военната мисия Atalanta се намира там от Коледа. С изпращането на тази мисия, ЕС направи грешката, която допуснаха НАТО, Съединените щати, Русия и други, които повърхностно противодействат на проблемите с военни средства, чрез военни кораби. Наистина, г-н Kouchner всъщност приветства възможността за действие, 10 години след декларацията от Сейнт Мало, с военноморска операция край бреговете на Сомалия. Истинските причини за проблема се крият в несправедливото разпределение на ресурсите, например експлоатацията на запасите от риба, включително от риболовни траулери на Европейския съюз. Сомалия е една от страните, чието несъществуващо правителство Западът защитава с всички възможни средства.
<P>
Окупационните сили на Етиопия вече напуснаха Сомалия, но повече от 16 000 души загубиха живота си от началото на инвазията на тези сили. Начинът, по който се действа в Африканския рог, се илюстрира от примера на Джибути, където има авторитарен режим и все пак всички възможни западни държави имат военни бази там. На хората от региона трябва да се помогне, но не чрез военни кораби, които служат единствено да пазят западните търговски маршрути, а с хуманитарна помощ, например.
<SPEAKER ID="444" NAME="Karl von Wogau" AFFILIATION="PPE-DE">
(DE) Гн Председател, госпожи и господа, Сомалия е една провалила се държава, с всички страшни последствия от това. Вие прекрасно изложихте какво трябва да се прави тук и моята приятелка гжа Gomes също посочи това съвсем ясно.
<P>
Пиратството е само част, макар и важна, от проблема, тъй като то вече е здраво вкоренено в региона. Вторият аспект е защитата на морските маршрути на ЕС, което е в собствените интереси на Европейския съюз и неговите граждани.
<P>
Ето защо ние прибягнахме към операцията на Европейската политика за сигурност и отбрана (ЕПСО) Atalanta, която се явява първата военноморска операция под ръководството на ЕПСО. Щабът на операцията е в Обединеното кралство, което е също нещо ново, и се оглавява от контраадмирал Jones.
<P>
Първата задача на операцията е да предпази доставките на помощи с храни и да гарантира, че тези помощи наистина ще стигнат до Сомалия и втората й задача е да противодейства на пиратството и да предприема необходимите действия.
<P>
Ние разговаряхме с щаба на операцията в Нортууд и те ясно посочиха, че не им достигат няколко неща, като например танкери, разузнавателни самолети (както с екипаж, така и безпилотни) и хеликоптери, тъй като наблюдението трябва да се извършва върху големи територии. Успешното завършване на операция Atalanta трябва да бъде в наш общ интерес. Това е важно за защитата, както на нашите морски маршрути, така и да имаме принос, макар може би твърде скромен, в решаването на проблема на провалилата се държава в Сомалия.
<SPEAKER ID="445" NAME="Corina Creţu" AFFILIATION="PSE">
(RO) Преди всичко бих искала да поздравя моите колеги за тази първа мисия за установяване на фактите до един от най-опасните региони в света и, без съмнение, един от най-изостаналите.
<P>
Аз също мисля, че Африканският рог е вероятно най-бедният регион в света. Етиопия преживя катастрофа в резултат на сушата през последните няколко години. Това е страна, в която милиони хора страдат от глад, дори през годините, когато има богата реколта.
<P>
Судан и, по специално, регионът на Дарфур са също трагични точки на световната карта поради хуманитарната катастрофа, която е описана от много експерти като истински геноцид в резултат на убийството на повече от два милиона души, докато четири милиона са бежанците от гражданската война.
<P>
Сомалия, Еритрея и Джибути са три от най-бедните страни, където конфликтите са непрекъснати и част от реалността, точно както беше подчертано от Вас, Комисар, и моите колеги преди това.
<P>
Постоянната нестабилност в региона е една от причините за проблемите, с които Африканският рог се сблъсква в процеса на социалното, икономическото и политическото си развитие. Успехът на мирния процес в региона е тясно свързан с участието на регионалните и общоафриканските структури като Междуправителствения орган за развитие и Африканския съюз.
<P>
Европейският съюз трябва да подкрепя консолидирането на тези организации, заедно с увеличаването на тяхната способност да предотвратяват и решават конфликти. По-добрата регионална интеграция също така би улеснила един по-отворен диалог между страните от Африканския рог по въпроси от взаимен интерес, като например миграцията, трафика на оръжия, енергията или природните ресурси и би осигурила база за диалог по спорни теми.
<P>
Европейският съюз трябва, разбира се, да участва по-активно, когато става въпрос за нарушаването на правата на човека. Съгласно Споразумението от Котону тези държави трябва да постигнат споразумение с Европейския съюз във връзка със спазването на принципа на правовата държава, правата на човека и демократичните принципи.
<SPEAKER ID="446" NAME="Olle Schmidt" AFFILIATION="ALDE">
(SV) Г-н Председател, Комисар, г-н Действащ председател на Съвета, в неделя сутринта на 23 септември 2001 г., шведският гражданин Dawit Isaak беше отведен от дома си в Еритрея от съответните държавни органи. Той беше хвърлен в затвора без процес и присъда и още дори няма официално обвинение. Неговото престъпление е формулирано като "съобщаване на независими новини". В тази резолюция, ние първо сме споменали Dawit Isaak. Това трябва да увеличи натиска върху Еритрея.
<P>
Недопустимо за гражданин на ЕС, шведски журналист, да бъде в затвора от години и да бъде тормозен от един престъпен режим като този в Асмара, режим, който получава помощи от ЕС и тези помощи са се увеличили значително. Сега е моментът, гн Комисар, Европейският съюз да действа и да постави условия за тези помощи. Времето на тихата дипломация отмина. Стига толкова. ЕС не може да приеме потъпкването на основните права на човека, убийството и хвърлянето в затвора на журналисти и недоволни от режима, докато хората са потискани и умиращи от глад.
<P>
Днес Европейският парламент настоява Dawit Isaak и другите журналисти, намиращи се в затвора в Еритрея, да бъдат незабавно освободени. Това е важна крачка в правилната посока. Сега Комисията и Съветът трябва също да дадат подкрепата си за тези думи. Ето защо е крайно време ЕС да започне преговори и да въведе санкции.
<SPEAKER ID="447" NAME="Eva-Britt Svensson" AFFILIATION="GUE/NGL">
(SV) Гн Председател, също като моя колега от групата на Алианса на демократите и либералите за Европа, бих искала да обърна внимание на въпроса за освобождаването на Dawit Isaak. От седем години шведският гражданин Dawit Isaak е държан в затворническа килия без съд и присъда от една ужасна диктатура. Аз се радвам, че ние включихме параграф за неговото незабавно освобождаване в резолюцията за Африканския рог. Ние настояваме за незабавното освобождаване на Dawit Isaak, както и на всички други намиращи се в затвора журналисти. Без съд, и какво е тяхното престъпление? То е работата им в подкрепа на демокрацията и свободата на словото.
<P>
Бъдещата помощ на ЕС за Еритрея трябва да бъде обвързана с категоричното настояване за освобождаването на Dawit Isaak и на другите журналисти. Оказване на помощ при определени условия, замразяване на активите на Еритрея в Европа и представяне на това нарушение на международното право пред Международния съд са мерките, които са нужни днес. Шведското правителство, както беше казано, работи по въпроса, като използва тихата дипломация, но след седем години още нищо не се е случило. Сега е моментът за действие.
<SPEAKER ID="448" NAME="Charles Tannock" AFFILIATION="PPE-DE">
(EN) Гн Председател, Африканският рог е пълна катастрофа. Регионът е опустошен от десетилетия на войни, глад, разрушаване на околната среда, корупция, лошо управление и политическо потисничество. Нарушаването на правата на човека е нещо обичайно. Гражданското общество е недоразвито. Обезпокоителното е, че ситуацията може лесно да се влоши още повече. Твърде е вероятно напрежението между Етиопия и Еритрея за спорните територии да пламне всеки момент. Провалилата се държава в Сомалия остава инфектирана от кланово насилие и ислямски есктремизъм, които ще се задълбочат след оттеглянето на етиопските войски и след оставката на бившия президент.
<P>
Ние също така разисквахме епидемията на пиратството край бреговете на Сомалия. Разбира се, винаги съществува изкушението за ЕС да предложи военните действия като панацея за хаоса в Африканския рог. Опитът от миналото показва, че това ще бъде ужасна грешка. Президентът Бил Клинтън изпрати военни части на САЩ, за да умиротвори Сомалия, но това също беше катастрофа.
<P>
Единственият оазис на оптимизъм, според мен, е регионът на Somaliland, която преди беше британски протекторат. Тя беше включена в Република Сомалия през 1960 г., след като съвсем необмислено се отказа доброволно от краткия си период на независимост, но отново се отдели по време на хаоса, настъпил след смъртта на Siad Barre през 1991 г. От тогава и досега Somaliland е единствената смислена и функционираща държавна структура в Сомалия. Хората в Somaliland се радват на сравнително доброжелателно правителство и прогресивни институции. Те също така имат държавни символи като собствена валута и национално знаме.
<P>
Като говоря от мое име, а не от името на моята партия или моята политическа група, мисля, че е време международната общност, водена от Африканския съюз, да започне по-сериозно да обмисля стремежа на Somaliland за независимост. Една независима Somaliland, подкрепена от Запада, би могла да бъде движеща сила на стабилността и прогреса в иначе безнадеждния и обхванат от хаос регион. Разбира се, хората от Somaliland справедливо биха попитали защо ние тук в ЕС не желаем да признаем тяхната фактическа независимост, а толкова бързо признахме независимостта на Косово.
<SPEAKER ID="449" NAME="Rareş-Lucian Niculescu" AFFILIATION="PPE-DE">
(RO) Европейският съюз наистина има основателни причини да бъде загрижен за ситуацията, създадена в Сомалия, където вакуумът във властта, който всъщност се е образувал, може да бъде запълнен от сомалийските ислямски милиции. Освен оттеглянето на трите хиляди етиопски войници, мисиите под егидата на Африканския съюз също биха могли да се оттеглят, ако не получат допълнителна помощ през на следващия период.
<P>
Не бих могъл да опиша Европейската мисия, която патрулира водите в региона, по друг начин, освен като невероятен успех, но тази задача включва само лечението на следствията от болестта, а не самата болест. Сомалия се нуждае от правителство, способно да действа като партньор за диалог с международните институции, Европейския съюз и всички други държави, които желаят да играят важна роля в установяването на стабилността в региона.
<SPEAKER ID="450" NAME="Alexandru Nazare" AFFILIATION="PPE-DE">
(RO) Европейският съюз има многобройни отговорности в Сомалия и в Африканския рог. Нестабилността, липсата на управление и сигурност са превърнали този регион в източник на безпокойство по много причини.
<P>
Преди всичко, безпрецедентното увеличение на пиратските акции, извършени от групи, които намират подслон в сомалийски части, засягат търговските пътища в региона, което е жизнено важно за европейската и световната търговия. Ние сме сериозно загрижени, като наблюдаваме как тези групи използват все по-модерна технология и са в състояние да атакуват кораби, които се намират на все по-голямо разстояние от брега.
<P>
Това положение на нещата очевидно се дължи на отчаяната ситуация, в която се намира Сомалия, и по-конкретно липсата на централно правителство, способно да контролира териториалните си води. Независимо от това, международната общност споделя отговорността по отношение на тези събития. Пиратството, без значение в кои води се извършва и безопасните пристанища, на които извършителите се радват, е нарушение на писаните и неписани закони на всяка една държава и интервенцията срещу това е оправдана, независимо от това, къде се извършва това престъпление.
<P>
Шансовете на Европейския съюз и международната общност да променят основната реалност в Сомалия са малки. Да се справим обаче с едно от следствията на тази ситуация - пиратството - е много повече по силите ни.
<SPEAKER ID="451" NAME="Alexandr Vondra">
действащ председател на Съвета. - (EN) Г-н Председател, първо, позволете ми да реагирам на две забележки, направени тук и след това да направя някои заключения. Г-н Olle Schmidt и г-жа Eva-Britt Svensson попитаха за журналиста г-н Dawit Isaak: да, ние се опитваме да направим нещо в Еритрея, за да го освободим.
<P>
Г-жа Anna-Maria Gomes попита за неотдавнашния арест на активистката на опозицията г-жа Bertukan. Съветът, естествено, знае за този случай, който датира от вълненията след изборите през 2005 г., когато тя беше арестувана, заедно с други активисти на опозицията, преди да бъде помилвана през 2007 г. Тя беше арестувана отново в края на миналата година. От този момент, ЕС следи случая отблизо и Съветът е готов да предприеме необходимите стъпки, ако сигуацията го наложи.
<P>
След това, бих изкал да споделя пет кратки заключителни бележки. Първо, позволете ми да кажа, че ние наистина оценяваме информацията на делегациите, които пътуваха до региона и по-специално на г-н Hutchinson, г-н Kaczmarek и гн Irujo Amezaga.
<P>
Първо, мисля, че мога да Ви уверя, че при чешкото председателство, ще има приемственост. Следователно ние със сигурност няма изцяло да предефинираме стратегията на ЕС по отношение на Африканския рог. Ние по-скоро ще се опитваме да следваме политиката, изработена от нашия предшественик по възможно най-добрия начин.
<P>
Една от най-важните задачи ще бъде овладяването на пиратството и, в този контекст, ние високо ценим усилията на френското председателство, което се справи с трудното начало на разгръщането на първата военноморска мисия на ЕС. Разбира се, ние, Чешката република, не сме морска сила, затова оценяваме сериозното ангажиране на ЕС.
<P>
Моята втора бележка е, че краткосрочната операция Atalanta вече е предотвратила няколко пиратски акции и е съдържала няколко пирати, така че след действие от един месец, ефективността на операцията вече е очевидна. Atalanta е краткосрочна мярка за обуздаване на пиратството. Тя обаче беше необходима краткосрочна мярка.
<P>
Третият момент е, че за да се намери дългосрочно решение в Сомалия, Съветът дава пълната си подкрепа на процеса от Джибути в рамките на преходното Федерално правителство и Алианса за ново освобождение на Сомалия и няма алтернатива на този процес.
<P>
Етиопия е започнала оттеглянето си от Сомалия; това е важна стъпка в осъществяването на процеса от Джибути. Съществува загриженост, че ще се създаде вакуум в сигурността, когато Етиопия напусне; затова ЕС продължава да оказва значителна помощ на мисията на Африканския съюз в Сомалия (AMISOM). 20 милиона EUR са отделени за периода от м. декември 2008 г. до м. май 2009 г.
<P>
Четвъртата ми бележка засяга преките контакти: ние предвиждаме възобновяване на политическия диалог с Междуправителствения орган за развитие на равнище министри. Органът за развитие доказа своите възможности по време на участието му в мирните преговори в Судан, които доведоха да подписването на всеобхватното мирно споразумение през 2005 г. Следователно този орган може да стане ключов партньор на ЕС в установяването на мир и стабилност в Сомалия.
<P>
И накрая, но не по важност, по отношение на въпроса за по-голямото ангажиране, бих искал да Ви информирам, че по време на нашето председателство ще бъде инициирано преразглеждане на стратегията на Комисията във връзка с Африканския рог, което не противоречи на моите думи по повод на приемствеността.
<SPEAKER ID="452" NAME="Benita Ferrero-Waldner">
член на Комисията. - (EN) Г-н Председател, позволете ми да направя някои коментари по повод на това кратко, но важно разискване. Първо, по отношение на Сомалия, аз изслушах с голям интерес всички Ваши коментари и предложения и се радвам, че сме на едно мнение не само по отношение на оценката на ситуацията, но също и по отношение на предприеманите действия. Ние се нуждаем от подкрепата на цялата международна общност, в това число и на новата администрация на Съединените щати, а също и на ключовите играчи в ислямския свят, за да се намери устойчиво политическо решение в Сомалия и найнакрая да се сложи край на неописуемите страдания на хората там. Тук, Комисията ще осигури пълна политическа, а също и сериозна финансова подкрепа на процеса от Джибути.
<P>
Съгласен съм с г-жа Ana Maria Gomes за това, че страните от Африканския рог имат сериозни проблеми със спазването на правата на човека и с доброто управление - много други колеги също споменаха това. Ние сме особено загрижени за тези предизвикателства. Смятаме обаче, че би било трудно да се правят такива обобщени преценки относно член 9 от Споразумението от Котону. Трябва да отстояваме твърдо позицията си във връзка с правата на човека и доброто управление, като използваме изцяло инструментите, с които разполагаме, в това число и политическия диалог с ясни критерии.
<P>
По повод на сигурността на помощите с храни и на снабдяването с храни, това е един от приоритетите на резолюцията на Европейския парламент. В този контекст, бих искал да подчертая, че в допълнение към специалния пакет на Европейския фонд за развитие (ЕФР) сега има средства по така наречения "инструмент за прехрана", които ще бъдат в рамките на 100 милиона EUR за периода от 2009 г. до 2011 г.
<P>
И накрая, ние сме напълно наясно със ситуацията с шведския гражданин г-н Dawit Isaak, който все още е под арест в Еритрея. Моят колега г-н Louis Michel разговаря с президента г-н Isaias за този случай по време на последната му визита през юни 2008 г. и в момента върви някаква тиха дипломация във връзка с този конкретен случай. Мога да Ви уверя, че ние продължаваме да бъдем силно ангажирани и да работим в посока на подобряването на ситуацията с правата на човека в Еритрея и това е от първостепенна важност за нас.
<SPEAKER ID="453" NAME="Председател">
Получих проекторезолюция, представена на основание на член 103, параграф 2 от Правилника за дейността.
<P>
Разискването приключи.
<P>
Гласуването ще се проведе в четвъртък, 15 януари 2009 г.

<CHAPTER ID="011">
Писмена декларация относно доброволна система за етикетиране в брайлов формат върху опаковките на промишлени продукти (писмена декларация)
<SPEAKER ID="142" NAME="Председател">
Писмена декларация 14/2011, внесена от Konstantinos Poupakis, Richard Howitt, Ádám Kósa, Eva Lichtenberger и Cecilia Wikström относно доброволна система за етикетиране в брайлов формат върху опаковките на промишлени продукти, е подписана от мнозинството от членовете, присъстващи в Парламента, и съгласно член 123 от Правилника за дейността, ще бъде предадена на своите адресати и публикувана в Приетите текстове от настоящата месечна сесия, а в протокола ще бъдат посочени имената на подписалите я лица.
<SPEAKER ID="143" NAME="Konstantinos Poupakis" AFFILIATION="PPE">
(EL) Г-жо Председател, искам от свое име и от името на моите колеги г-н Kósa, г-жа Wikström, г-н Howitt и г-жа Lichtenberger да благодаря на всички, които подкрепиха внесената от нас писмена декларация заради убеждението, че слепите и хората с увреден слух имат правото да живеят самостоятелно и да участват пълноценно в обществото. Надяваме се, че инициативата ще положи основите за по-нататъшни, незабавни действия в тази посока, и благодарим на всички Ви.

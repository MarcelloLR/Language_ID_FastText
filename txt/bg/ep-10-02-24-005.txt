<CHAPTER ID="005">
Транспорт на коне, предназначени за клане в Европейския съюз (писмена декларация) 
<SPEAKER ID="012" NAME="Председател">
Искам да ви информирам, че писмена декларация 0054/2009, внесена от г-жа Lynne, г-жа Jędrzejewska и г-н Schlyter, относно транспорта на коне, предназначени за клане в Европейския съюз, беше подписана днес, 24 февруари 2010 г., от мнозинството от членовете на Парламента. Следователно съгласно член 124, параграф 4 от Правилника за дейността тя ще бъде предадена на съответните адресати и ще бъде публикувана в Приетите текстове на заседанието от 25 февруари 2010 г., като се посочат имената на подписалите.
<P>
Искаме да благодарим на авторите за внасянето на декларацията.
<SPEAKER ID="013" NAME="Elizabeth Lynne" LANGUAGE="EN">
Г-н председател, за нас е чудесна новина, че сме получили достатъчен брой подписи. Благодарим на всички за подписването на декларацията.
<SPEAKER ID="014" NAME="Председател">
Бих искал да Ви уведомя, че аз нямах възможност да подпиша декларацията, но съм готов да го направя веднага.

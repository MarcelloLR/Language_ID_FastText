<CHAPTER ID="009-11">
11. Равенство между жените и мъжете - 2010 г. (
<SPEAKER ID="156" NAME="Sergio Paolo Francesco Silvestris" AFFILIATION="PPE">
(IT) Г-жо председател, госпожи и господа, в параграф 66 след "подчертава, че жените следва да могат да контролират своите сексуални и репродуктивни права, най-вече чрез лесен достъп до противозачатъчни средства и аборт", с това устно предложение за изменение предлагам след думата "аборт" да се добави следното: "като същевременно признава правото на живот на нероденото дете, призовава държавите-членки и Комисията да предприемат мерки и действия в подкрепа на запазването на бременността, като въведат специфични социални политики, които помагат на жените да преодолеят, когато е възможно, причините, които са ги накарали да изберат аборта".
<P>
Това устно предложение за изменение трябва да гарантира свободата на жените да имат безопасен достъп до прекратяване на бременността, но също така да утвърди принципа, че абортът не е закъснял метод на контрацепция, нито средство за контрол на раждаемостта.

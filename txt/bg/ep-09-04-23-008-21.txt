<CHAPTER ID="008-21">
21. Освобождаване от отговорност във връзка с изпълнението на бюджета на Европейския полицейски колеж за финансовата 2007 година (
<SPEAKER ID="193" NAME="Christofer Fjellner">
докладчик. - (SV) Г-н председател, тъй като Парламентът взе решение да предостави освобождаване от отговорност на Европейския полицейски колеж в разрез с препоръката, направена от мен и комисията, просто бих искал да призова колегите си в групата на Европейската народна партия (Християндемократи) и Европейските демократи да приемат измененията, внесени от групата на социалистите в Европейския парламент. Няма причина, с която да се оправдае изборът да не предоставим освобождаване от отговорност или да забавим освобождаването от отговорност сега, когато сме го предоставили. За да можем да осигурим последователност, предлагам нашата група да подкрепи предложенията на групата на социалистите и да гласува в подкрепа на следващите четири изменения.

<CHAPTER ID="006">
Време за гласуване
<SPEAKER ID="070" NAME="Председател">
Следващата точка е гласуването.
<P>
(За резултатите и други подробности относно гласуването: вж. протокола)
<P>
- Преди гласуването:
<SPEAKER ID="071" NAME="Sajjad Karim" AFFILIATION="ECR">
(EN) Г-н председател, днешното издание на вестник "Фигаро" съобщава, че миналата седмица журналист не само влязъл в Европейския парламент с фалшив пистолет, но успял да се доближи изключително близо до следващия британски държавен глава принц Чарлз.
<P>
Като се имат предвид опасенията във връзка със сигурността в залата, можете ли да ни уверите днес, че приемате тези въпроси сериозно и че т. нар. преглед, който се провежда тайно от Бюрото на Парламента, няма да бъде само козметична, а цялостна реформа на сигурността?
<SPEAKER ID="072" NAME="Председател">
Г-н Karim, уверявам Ви, че въпросът се приема много на сериозно. Според информация, с която разполагам, той се обсъжда на Председателския съвет, така че можете да сте сигурни, че Парламентът обръща голямо внимание на проблема. Въпросът е много сериозен.
<SPEAKER ID="073" NAME="Председател">
В светлината на последните събития текстът относно закона за медиите в Унгария, гласуването на който беше внесено за днес, ще трябва да бъде преразгледан. Затова предлагам отлагане на гласуването съгласно член 177, параграф 4. Решението за по-нататъшните действия по въпроса и за необходимите нови срокове ще бъде взето на заседанието на Председателския съвет в четвъртък, 3 март 2011 г.
<P>
Кой ще се изкаже за и кой против?
<SPEAKER ID="074" NAME="Renate Weber">
от името на групата ALDE. - (EN) Г-н председател, след последните събития, които се обсъждат в Комисията, но не и в Парламента, считам, че трябва да отложим гласуването на резолюцията, тъй като тя трябва да бъде изменена с оглед на новите събития.
<SPEAKER ID="075" NAME="Председател">
Така, това беше изказване в полза на предложението. Кой иска да се изкаже против? Никой? Тогава пристъпваме към гласуване. Кой е за отлагането? Против? Въздържали се? Предложението се приема. Гласуването се отлага.

<CHAPTER ID="009-06">
6. Новаторско финансиране на световно и европейско равнище (
<SPEAKER ID="141" NAME="Jean-Paul Gauzès" AFFILIATION="PPE">
(FR) Г-жо председател, съжалявам, че има известно объркване в доклада на г-жа Podimata, който повдига редица важни въпроси относно новаторското финансиране. Призовавам групата на Прогресивния алианс на социалистите и демократите в Европейския парламент да оттегли алтернативното предложение, което внесе, за да приключи свършената съвместна работа.
<P>
Второ, съжалявам, че се появи малко изкуствено противопоставяне по въпроса за данък върху финансовите операции и че има две много подобни изменения. Съжалявам, че в резултат на това Парламентът не може да изрази категорична подкрепа за този данък при условия, които са разумни по отношение на конкурентоспособността на Европа.
<SPEAKER ID="142" NAME="Martin Schulz" AFFILIATION="S&amp;D">
(DE) Г-жо председател, мога да кажа на г-н Gauzès следното: да, възнамеряваме да оттеглим проекта на алтернативна резолюция. Препоръчах го на моята група поради една много проста причина: следващото изменение, подписано от 120 колеги от всички групи, показва, че предложенията относно данък върху финансовите операции не са запазена марка на която и да е група, независимо дали социалистите, консерваторите, групата на Европейската народна партия (Християндемократи) или групата на Зелените/Европейски свободен алианс. Въпросът е, че правим институционално предложение и изпращаме институционално послание, че залата е в състояние да каже на междупартийна основа: "Искаме частният сектор да поеме своя дял в преодоляването на бремето от кризата". Това не е искане на социалистите или на групата на Европейската народна партия (Християндемократи), а нашето общо желание. Ако успеем да го изразим днес на институционална основа, това ще бъде голям успех за Европейския парламент. Ето защо оттегляме предложението.
<P>
(Ръкопляскания)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Г-жо председател, вчера групата на Европейската народна партия (Християндемократи) представи друго предложение, което би могло да представлява компромис. То беше следното: може ли да стане ясно, че средствата ще бъдат насочени към бюджета на ЕС и механизма за подкрепа? Внесохме темата за обсъждане вчера и очакваме отговор, за да можем да постигнем компромис и да изпратим положително послание към институциите на ЕС.

<CHAPTER ID="014">
Време за въпроси (въпроси към Съвета) 
<SPEAKER ID="316" NAME="Председател">
Следващата точка е време за въпроси (B6-0006/2009).
<P>
Бяха внесени следните въпроси към Съвета.
<P>

<P>
Относно: Малки и средни предприятия (МСП)
<P>
Като се има предвид, че икономиката е едно от "трите E-та" [от английското съкращение за икономика, енергетика и външни отношения, които на английски започват с буквата Е] на приоритетите на чешкото председателство, какви конкретни стъпки ще предприеме Съветът, за да засили доверието на малките и средни предприятия в пазарната икономика на фона на сегашната икономическа криза?
<SPEAKER ID="318" NAME="Alexandr Vondra">
Действащ председател на Съвета. - (EN) Нека да започна с това, че оценявам въпроса за МСП, тъй като през сегашната икономическа криза големите предприятия и големите компании все ще бъдат достатъчно силни, за да се опитват да получат различни облекчения, но за МСП е много по-трудно и със сигурност е нужен системен подход.
<P>
На 1 декември 2008 г., както знаете, Съветът подкрепи Европейския план за икономическо възстановяване, който беше представен от Комисията на 26 ноември 2008 г. В отговор на финансовата криза Съветът подкрепи стимул, който се равнява на близо 1,5 % от брутния вътрешен продукт на ЕС, за връщането на доверието на предприятията и потребителите. Освен това планът съдържа конкретни мерки за подкрепа на МСП, най-важните от които са тези, предназначени за подобряване на достъпа до финансиране за МСП и за намаляване на административната тежест.
<P>
Съветът също така постигна съгласие, че подобренията в рамковите условия за европейските предприятия, особено за малките и средни предприятия, са от съществено значение за избягването на ефекта от кризата върху конкурентоспособността и за подкрепа и засилване на създаването на заетост.
<P>
Съветът също така прие две серии от заключения, свързани с предоставянето на подкрепа за МСП в контекста на цялостната конкурентоспособност. Първо, заключенията, които подкрепят предложенията за подкрепа на МСП, представени в съобщението на Комисията, озаглавено, както вероятно знаете: "Мисли първо за малките: Small Business Act за Европа", т.нар. SBA, който включва план за действие с очертани приоритетни мерки, изискващи особено внимание.
<P>
Второ, заключенията от съобщението на Комисията, озаглавено "За клъстери на световно равнище в Европейския съюз - прилагане на широкообхватна иновационна стратегия". Въпреки че клъстерите не са изключително предназначени за МСП, те имат важно място в много клъстери, които са били създадени в целия ЕС.
<P>
На заседанието си в средата на декември 2008 г. Европейският съвет одобри този Европейски план за икономическо възстановяване и подкрепи цялостното прилагане на Плана за действие за "Small Business Act" (Законодателен акт за малкия бизнес). Той конкретно подкрепи увеличението на намесата на Европейската инвестиционна банка до размер от 30 милиарда EUR за периода 2009-2010 г., по-специално под формата на заеми за МСП, за които увеличението възлиза на над 10 милиона EUR от обичайното отпускане на заеми от ЕИБ в този сектор.
<P>
Съветът също така подкрепи временно освобождаване за две години отвъд de minimis прага за държавна помощ в размер на 50 000 EUR и адаптацията на рамката за държавната помощ, както се изисква за увеличаването на подкрепата за предприятията, по-специално за МСП.
<P>
Съветът също така прикани да се използват ускорените процедури за възлагане на обществени поръчки съгласно законодателството на ЕО, както и за намаляването на административната тежест върху предприятията.
<P>
Чешкото председателство ще продължи да полага усилия в тази посока, тъй като икономиката ни като цяло е базирана на МСП, така че имаме опит в тази област. Следователно и двата предстоящи Съвета по конкурентоспособност по време на чешкото председателство - единият от които ще се проведе много скоро в началото на март, и неформалният, който ще се проведе в Прага - ще засегнат въпроса за намаляване на административната тежест, тъй като ние считаме, че по-доброто регулиране е важен фактор за подобряването на конкурентоспособността, по-специално за МСП, и то играе още по-важна роля във време на икономическа криза.
<P>
Освен това председателството ще се опита да постигне напредък при прилагането на плана за действие и да покаже публично тази политика за МСП, както и да свърже прилагането на плана за действие с програмите за национална реформа на всички държави-членки.
<P>
Председателството също ще продължи да полага усилия в дискусиите за законодателни предложения, свързани с МСП, като регулирането на Статута на Европейското частно дружество, който ще предложи на МСП форма на предприятие, която ще им даде възможност да се възползват от потенциала си и да развият презгранични дейности.
<P>
Друго законодателно предложение, което следва да спомена, е предложената директива за намалена ставка на ДДС за услуги, които интензивно използват работна ръка, което ще бъде дискутирано на предстоящите Съвети ECOFIN.
<P>
В допълнение Съветът ще се занимава с прегледа на Директивата относно борбата със забавяне на плащане, който сега се подготвя и който ще трябва да гарантира, че малките и средни предприятия получават плащанията си навреме за всички сключени сделки. Ще повторя още веднъж, че това е много важно при сегашната ситуация.
<SPEAKER ID="319" NAME="Председател">
Тъй като вече сме доста назад с времето, предлагам Съветът да отговори на всички уточняващи въпроси заедно. Както знаете, мога да приема само два уточняващи въпроса към основния. И тъй като случаят е такъв, избрах два от петте внесени въпроса въз основа на критерия за избиране на различни политически групи и националности. Членовете, които избрах, са Philip Bushill-Matthews и Silvia-Adriana Ţicău.
<SPEAKER ID="320" NAME="Olle Schmidt" LANGUAGE="EN">
Обичайно говоря на собствения си език, но тъй като замествам гжа Marian Harkin, ще опитам на моя развален английски. Това е общоприет език тук, в Парламента.
<P>
Споменахте, гн Министър, административната тежест и целта за намаляването й с 25 % до 2012 г. Наистина ли мислите, че това е амбициозна цел? Не бихме ли могли да направим повече, вероятно бихте могли да внесете повече конкретност по отношение на това, което е било направено досега? Какви са вашите цели? Например, не бихте ли могли да кажете 25 % до 2010 г.? Това би било амбициозна цел.
<SPEAKER ID="321" NAME="Philip Bushill-Matthews" AFFILIATION="PPE-DE">
- (EN) Споменахте прегледа на Директивата относно борбата със забавяне на плащане, която смятам за изключително важна. Бях притеснен обаче, че периодът на консултиране по този въпрос приключи в края на август, точно преди да започне финансовата криза. Ако периодът на консултиране беше удължен, мисля, че щяхме да имаме много по-ясни отговори като база за по-добър преглед на директивата. Не си ли струва да помислим дали да не поставим началото на още един кратък период на консултиране, така че да получим възможно най-актуализирана информация, въз основа на която да може да се направи прегледът?
<SPEAKER ID="322" NAME="Silvia-Adriana Ţicău" AFFILIATION="PSE">
(RO) Бих искала да задам въпрос към Съвета за Европейския план за икономическо възстановяване. Този план предвижда сума от 30 милиарда EUR за малките и средни предприятия. Комисията ни посъветва отпускането да става на принципа "първи дошъл - първи обслужен".
<P>
Бих искала да попитам Съвета какви мерки предприема, така че всички държави-членки да разработят национални програми за подкрепа на малките и средни предприятия, за да могат същите да получат достъп до тези средства.
<SPEAKER ID="323" NAME="Alexandr Vondra" LANGUAGE="EN">
Ще опитам да отговоря. На първия въпрос, за целите на намаляването на административната тежест, моята страна, с някои други на същото мнение страни, започна с този процес донякъде предварително. Заедно с Нидерландия и някои други страни сме поставили национална цел от 20 % намаляване до 2010 г. Ще видим дали можем да постигнем повече до 2012 г.
<P>
Комисията оповести пътна карта за края на януари 2009 г., в която се указва как ще гарантира, че всички предложения, които трябва да постигнат 25 % намаляване на административната тежест на равнището на Общността, ще бъдат внесени преди края на 2009 г. Внесените предложения през първата половина от годината в тази област ще получат отговор от Съвета по време на сегашното председателство, така че със сигурност ще се занимаваме с това. Ще оценяваме процеса на пролетния Европейски съвет. Надявам се да можем да работим възможно най-всеобхватно. Поне това е, което председателството иска.
<P>
По отношение на Директивата относно борбата със забавяне на плащане, Комисията възнамерява да публикува предложението в края на февруари 2009 г. Председателството ще започне да обсъжда въпроса от подготвителните органи на Съвета.
<P>
Последният въпрос, който пропуснах, беше свързан с Европейския план за възстановяване. Отнасяше се до размера на възможното кредитиране от ЕИБ. Надявам се, че МСП ще могат да се конкурират с другите големи промишлености. Имахме значимо разискване за автомобилната промишленост само преди час, затова естествено, че смятам, че всички искат МСП да могат да се възползват от това.
<SPEAKER ID="324" NAME="Председател">

<P>
Относно: Основания за ново световно търговско споразумение
<P>
След забавянето на многостранните търговски преговори на кръга "Доха" миналото лято и постигнатото от Групата на двадесетте договорености на срещата на върха във Вашингтон през ноември миналата година, смята ли Съветът, че има основания Европейският съюз да направи нови предложения за търговия, които биха удовлетворили развиващите се държави?
<SPEAKER ID="325" NAME="Alexandr Vondra">
Действащ председател на Съвета. - (EN) В отговор на въпроса на гн Medina Ortega, свързан със СТО, считам това за важен проблем. Всички прочетохме докладите - а някои от нас дори взеха активно участие - на световния икономически форум в Давос, и чухме забележките на гн Pascal Lamy и другите. Няма съмнения, че има опасения от възникване на протекционизъм, така че всички добре си даваме сметка за предизвикателствата, пред които сме изправени.
<P>
Бих искал да подчертая, че на 15 ноември миналата година членовете на Г20 изтъкнаха значението на установяването на условия за споразумение до края на 2008 г., която вече измина. В този контекст делегациите на членовете на СТО, включително и Европейската комисия от името на ЕС, активизираха работата си в Женева, за да дадат политически тласък.
<P>
Свършена беше много работа и усилията доведоха до нов преглед на текстовете AGRI и NAMA (достъп до пазара за неселскостопански продукти). Освен това, предвид сегашното политическо и икономическо развитие, Европейският съвет от средата на декември миналата година заяви в заключенията си, че подкрепя целта за постигане тази година, в рамките на СТО, на споразумение за условията за приключването на кръга "Доха" с амбициозен световен и балансиран доклад и резултат.
<P>
Съветът и Комисията са готови за конструктивно участие на ЕС на министерските разговори, ако има такива и когато бъдат проведени. Въпреки това на 12 декември 2008 г. Генералният директор на СТО, гн Pascal Lamy, на неформално заседание на ръководителите на делегации посочи, че няма да свиква министрите да финализират условията до края на годината, защото условията все още не съществуват, за да бъде успешно министерското заседание, въпреки интензивните консултации.
<P>
Целта на програмата за развитие от Доха (DDA) е да се постигне прозрачна либерализация на многостранно равнище, която ще донесе дългосрочни предимства и сериозен импулс за световната икономика, особено за развиващите се държави, поради характера, ориентиран към развитие на този кръг.
<P>
Следователно въпреки факта, че дейностите не приключиха до края на 2008 г., Съветът продължава да е изцяло ангажиран с многостранната търговска система, както и с постигането на амбициозен, балансиран и всеобхватен изход от кръга "Доха" на СТО. Това е дори още по-важно предвид сегашната икономическа и финансова ситуация.
<P>
Въпреки че председателството добре осъзнава пречките, които съществуват пред успешното завършване на процеса, то непременно ще се опита да изпълни тези ангажименти, като работи за подновяване на дискусиите за DDA, веднага щом условията позволят. Също така ще подкрепим интензивната работа в рамките на програмата на СТО, особено в областта на услугите и споразуменията за търговски аспекти на правата върху интелектуална собственост (TRIPS).
<SPEAKER ID="326" NAME="Manuel Medina Ortega" AFFILIATION="PSE">
(ES) Благодаря ви, гн Действащ председател на Съвета, за вашия отговор, който считам за доста изчерпателен. Все пак, бих искал да напомня на действащия председател на Съвета, че през лятото на 2008 г. кръгът "Доха" беше на път, но не успя да сключи споразумение, тъй като някои страни от групата BRIC (Бразилия, Русия, Индия и Китай) не искаха да направят никакви отстъпки.
<P>
Предвид факта, че страните от групата BRIC имат важно място на заседанието във Вашингтон, е възможно нежеланието на тези страни да направят отстъпки да се е дължало на това, че на тях се гледа като на второстепенни по важност, докато на заседанието във Вашингтон им беше отредено приоритетно място. Има ли председателството на Съвета информация дали страните от групата BRIC, след поетите във Вашингтон ангажименти, могат да бъдат склонни да поемат по-активна роля и да допринесат за успешното завършване на кръга "Доха"?
<SPEAKER ID="327" NAME="Syed Kamall" AFFILIATION="PPE-DE">
- (EN) Питах се, като уточнение към този въпрос, ако като се погледнат новите предложения на Европейския съюз или ако Европейският съюз трябва да направи нови предложения, ще се съгласи тези предложения да включват стъпки към премахване на неравенствата пред общата селскостопанска политика, така че да можем започнем преговорите за NAMA и след това да започнем преговорите за услугите, които заемат 70 % от БВП на ЕС. Би ли се съгласил той, че е време за ЕС да покаже истински ангажимент към свободната търговия?
<SPEAKER ID="328" NAME="Gay Mitchell" AFFILIATION="PPE-DE">
(EN) Бих искал да попитам гн Министъра дали вниманието му е било привлечено от протекционистичните елементи в плана за възстановяване в САЩ, особено както е бил представен от членовете на Камарата на представителите и Сената, и дали той е изразил от името на Съвета тревогата на Европейския съюз към американската администрация по този повод.
<P>
Това не е добро предзнаменование за новия кръг "Доха". Би ли гарантирал, че нашите тревоги се съобщават преди необходимото законодателство да мине пред Конгреса на САЩ?
<SPEAKER ID="329" NAME="Alexandr Vondra" LANGUAGE="EN">
Мисля, че всички знаем къде е проблемът. Той не е в Европейския съюз. Мисля, че Европейският съюз силно желае завършването на кръга "Доха" и ние направихме всичко, което беше необходимо за тази цел през изминалата година и почти, почти успяхме.
<P>
Къде тогава е проблемът? Първо, ние трябва да чакаме американската администрация, и докато вече се осъществиха някои срещи, други все още предстоят; остава да видим дали сегашната американска администрация ще остане вярна на либерализацията на търговията. Може да имаме известни съмнения за ускорен подход при сегашните обстоятелства. Друга страна, с която това трябва да се дискутира, е Индия, в която през пролетта ще има избори.
<P>
Така че като представител на Съвета, който произхожда от малка или средно голяма страна с традиционно отворена икономика, бих искал да насърча това, и бих искал да ви кажа, че първата ни цел е да приключим разговорите успешно, възможно най-скоро, но се опасявам, че трябва да сме реалисти и не мога да ви обещая невъзможни неща.
<P>
Оптимистичният сценарий е следният: ясно положително послание от срещата на Г20, която ще се проведе в Лондон в началото на април, а след това изпълнението и прилагането на ангажимента, които могат да бъдат последвани от министерско заседание в Женева през юни или юли. Там могат да се сключат условията за NAMA (достъп до пазара за неселскостопански продукти). Така че всички се надяваме на това. Ще работим усърдно в тази насока, но ще видим кога ще се срещнем тук в края на председателството ни, за да видим дали е било успешно или не.
<SPEAKER ID="330" NAME="Председател">

<P>
Относно: Мерки за подобряване на енергийната ефективност на сградите
<P>
Съветът си постави за цел да постигне намаление от 20 % на емисиите на парникови газове и увеличение от 20 % на енергийната ефективност до 2020 г., като 20 % от използваната енергия се произвежда от възобновяеми източници. Четиридесет процента от общите емисии на парникови газове идват от сградите. Подобряването на енергийната ефективност на сградите може значително да намали емисиите на парникови газове. През ноември Комисията предложи преглед на директивата за енергийна ефективност на сградите.
<P>
Имайки предвид колко е важна енергийната ефективност на сградите за гражданите, с оглед потенциала за намаляване на сметките им за електричество и отопление, може ли Съветът да каже какъв приоритет ще даде на тази област през периода от януари до април 2009 г.?
<SPEAKER ID="331" NAME="Alexandr Vondra" LANGUAGE="EN">
Бих искал да благодаря на гжа Ţicău за въпроса й, който също е актуален. Трябва да се подходи сериозно към жилищния фонд, или въпроса за увеличаване на енергийната ефективност, и към задължението за повишаване на енергийната ефективност с 20 % до 2020 г.
<P>
Съветът споделя мнението, че проектът за преразгледана директива за енергийна ефективност на сградите е от фундаментално значение за постигане на целите на Общността за повишена енергийна ефективност, възобновяема енергия и намалени емисии на парникови газове. Неотдавнашната газова криза за пореден път разкри уязвимостта на ЕС по отношение на енергийната зависимост. За да успеем да постигнем амбициозната цел за намаляване, без същевременно да повишим рисковете за енергийната сигурност, трябва да приемем редица кратко, средно и дългосрочни мерки, които да намалят нашата енергийна зависимост.
<P>
Повишаването на енергийната ефективност на сградите определено е една от найважните сред тях. Затова председателството започва разглеждане на този проект на ниво работни групи. Целта на разглеждането е да проучи трудностите в предложението. Очакваме първо да бъде обсъден въпросът за обхвата на директивата. Този въпрос е найважен, не само предвид възможностите за енергоспестяване, но и с оглед на административната тежест за домакинствата. Затова чешкото председателство ще се погрижи работата да продължи с бързи темпове през идните месеци. Разговарям редовно по този въпрос с Martin Bursík, мой колега в правителството и министър на околната среда, който председателства съответния Съвет.
<P>
Съветът също така ще следи отблизо работата по този въпрос в Комисията по промишленост, изследвания и енергетика. За сведение, ще се срещна с председателя на комисията след приключване на времето за въпроси. Председателството е решено да постигне възможно найголям напредък с оглед бързото приемане на директивата. За тази цел то планира да представи доклад за напредъка на Съвета по транспорт, телекомуникации и енергетика в средата на юни. Приемането на заключенията на Съвета относно Втория стратегически енергиен преглед е планирано за първия Съвет по транспорт, телекомуникации и енергетика, който ще се проведе на 19 февруари и който ще формира предложенията, които да бъдат представени на заседанието на Европейския съвет през март.
<P>
Ще отдадем дължимото внимание и на неотдавнашния спор за газа между Украйна и Русия и неговите последици. Ще се проведе политически дебат за проекта за директива на Съвета за нефтените запаси. Така че като цяло Съветът счита за важно да даде приоритет на приключването на преговорите с Европейския парламент по третия законодателен пакет за вътрешния енергиен пазар през следващите месеци. Съветът също така припомня, че енергийната ефективност ще бъде разгледана в рамките на обширния въпрос за енергийната сигурност и защитата на околната среда, и в контекста на разглеждането на Втория стратегически енергиен преглед.
<SPEAKER ID="332" NAME="Silvia-Adriana Ţicău" AFFILIATION="PSE">
(RO) Бих искала да ви информирам, че в доклада си ще предложа създаването на европейски фонд за енергийна ефективност и възобновяема енергия, който да подпомогне събирането на държавни и частни средства за изпълнение на конкретни проекти за енергийна ефективност в Европейския съюз и бих искала да получа подкрепата на Съвета за тази важна инициатива.
<SPEAKER ID="333" NAME="Zita Pleštinská" AFFILIATION="PPE-DE">
(SK) Енергийната ефективност на сградите може директно да доведе до спестявания за европейските потребители. За мен решение е повсеместното въвеждане на автоматични измервателни уреди за интелигентно потребление и уреди, предоставящи незабавни данни за енергийното потребление, включително такива за домашна употреба.
<P>
Какво може да направи Съветът, за да приложи това решение? Какъв график смятате за реалистичен? Би ли могъл Съветът да насърчи Европейския технологичен институт в Будапеща да се заеме с проблема за енергийната ефективност на сградите?
<SPEAKER ID="334" NAME="Colm Burke" AFFILIATION="PPE-DE">
(EN) Съветът обсъждал ли възможността да убеди държавите-членки да предоставят финансови стимули за повишаване на енергийната ефективност, поконкретно за възрастни хора? От една страна това би повишило енергийната ефективност, а от друга - би осигурило работни места.
<SPEAKER ID="335" NAME="Alexandr Vondra">
Действащ председател на Съвета. - (EN) Напълно споделям мнението, че енергийната ефективност е важен инструмент както за справяне с проблемите на околната среда, така и за посрещане на потребностите на енергийната сигурност.
<P>
Всъщност ние точно обсъждахме този въпрос в Прага - сега ще изляза от ролята си на председател - и смятаме две мерки за наистина важни. Останалите също са важни, но или са дългосрочни, или нямат толкова голямо въздействие. Едната е енергийната ефективност на жилищния фонд. Втората е ядрената енергетика, но знам, че това е щекотлив въпрос за някои държави-членки. Тези мерки са найважни в борбата срещу изменението на климата и постигането на енергийна сигурност. Затова намирането на подходящи инструменти за насърчаване на енергийната ефективност на жилищния фонд е предизвикателството на нашето време.
<P>
Бих искал да разгледам въпроса за финансирането. Европейският фонд за регионално развитие, съгласно предложението на Комисията, може да бъде използван за намиране на ресурси за инвестиране в енергийна ефективност на жилищния фонд, така че това е един възможен инструмент, с който разполагаме в момента, също в рамките на плана за възстановяване.
<P>
Друга възможност за държави като Румъния - знам това от опита на собствената ми страна - е просто да използват схемата за търговия с емисии, която е включена в сегашния Протокол от Киото; така че те могат да използват приходите от тази схема.
<P>
Смятам, че разполагаме с необходимите инструменти. По отношение на тази нова директива за нас найважно ще бъде разискването на обхвата. Със сигурност ние от чешкото председателство, в сътрудничество с предстоящото шведско председателство - за тях това е приоритет - ще се опитаме да направим всичко по силите си и да не губим прекалено много време.
<SPEAKER ID="336" NAME="Председател">

<P>
Предмет: Енергетика, външни отношения и икономика по време на чешкото председателство
<P>
В светлината на заявените от председателството приоритети за неговия мандат, дали би могло да уточни как възнамерява да превърне тези три приоритета в конкретни инициативи? Поконкретно имам предвид разговорите с източни партньори за стратегически енергийни коридори, които биха могли да гарантират енергийната сигурност и икономическата конкурентоспособност на ЕС в бъдеще.
<SPEAKER ID="337" NAME="Alexandr Vondra" LANGUAGE="EN">
Искам да благодаря на гн Burke за неговия въпрос относно плановете за южни коридори и срещите по време на чешкото председателство. Ще се погрижим тези три приоритета - енергетика, външни отношения и икономика - да бъдат напълно интегрирани и взаимосвързани, и да се съсредоточат върху конкретни инициативи; това е една от тях. В частност тя ще се съсредоточи върху целта да се осигурят надеждни доставки на енергия посредством развиването на широк кръг от енергийни връзки с трети държави и региони, и чрез полагане на усилия за поголямо диверсифициране на енергийните ресурси, както и на пътищата за пренос.
<P>
Председателството възнамерява да придвижи този въпрос въз основа на елементите, съдържащи се в съобщението на Комисията за Втория стратегически енергиен преглед. Очаква се Съветът да приеме заключение относно това съобщение през февруари; върху енергийната сигурност ще бъде поставен специален акцент и на Европейския съвет през пролетта на 2009 г.
<P>
Като част от неговата работа са планирани голям брой срещи с трети държави или организации от трети държави. Тези срещи ще се занимаят или изключително със свързани с енергетиката въпроси или ще обсъдят енергетиката наред с други въпроси. Що се отнася до конкретните разговори за стратегически енергийни коридори, които спомена уважаемият член на Парламента, председателството ще организира следните срещи. Найважните сред тях са: първо, международната инвестиционна конференция за украинската мрежа за пренос на газ, която ще се проведе в Брюксел на 23 март 2009 г. Второ, така наречената среща на върха за южните коридори, която планираме да организираме заедно със срещата на Източното партньорство, която ще се проведе в Прага в началото на май. Целта на тази среща е да даде ход на взаимно полезен диалог между ЕС и транзитните държави и държавите производители от Каспийския регион. Това следва да доведе до поголямо диверсифициране на пътищата за доставка на енергия, доставчиците и източниците, с което да повиши енергийната сигурност на ЕС. Една от конкретните цели е да се подкрепи проектът Набуко.
<P>
Въпросът за стратегическия енергиен коридор вероятно ще бъде обсъден и на срещата на Постоянния съвет за партньорство ЕС-Русия по въпросите на енергетиката, която също ще бъде организирана по време на чешкото председателство, вероятно през май, като подготовка за срещата на върха между ЕС и Русия, която планираме за 22 май 2009 г. Важността на стратегическите енергийни коридори, споменати от уважаемите членове на Парламента, пролича ясно от украинско-руския спор за газа в началото на януари.
<P>
На извънредното си заседание на 12 януари 2009 г., което бе посветено на този въпрос, Съветът прие заключения, начертаващи редица мерки, които да бъдат предприети в краткосрочен, средносрочен и дългосрочен план. Председателството ще положи усилия да гарантира, че тези мерки ще бъдат подходящо и конкретно доразвити като част от приоритета, който то дава на енергийната сигурност.
<SPEAKER ID="338" NAME="Colm Burke" AFFILIATION="PPE-DE">
(EN) Благодаря на действащия председател за обстойния отговор. Всъщност този въпрос бе внесен, преди да се разрази спорът между Русия и Украйна. Аз имах предчувствието, че той може да разрази по времето, когато това наистина се случи. Бих искал да го попитам: в Договора от Лисабон се говори за обща енергийна политика; дали би могъл да изложи, в качеството си на действащ председател, мнението си за подобрения набор от инструменти, който Договорът от Лисабон предлага за справяне с тези предизвикателства в бъдеще, и за предимствата от приемането на цялостния подход в Договора от Лисабон?
<SPEAKER ID="339" NAME="Justas Vincas Paleckis" AFFILIATION="PSE">
- (LT) Благодаря за обяснението, което предоставихте по този много важен въпрос. Бих искал да попитам как Чешката република, която председателства Съвета, гледа на проекта "Северен поток", който има както положителни, така и отрицателни аспекти, а и знаем, че има сериозни опасения относно въздействието му върху околната среда. Така че, как оценявате този проект в началото на председателството си? Благодаря ви.
<SPEAKER ID="340" NAME="Paul Rübig" AFFILIATION="PPE-DE">
(DE) Бих искал да разбера дали Съветът на министрите на икономиката и финансите (ЕКОФИН) или членът на ЕК Kovács са дали ход на инициатива за прогресивно опрощаване на данъците за енергийни проекти, които предстоят да бъдат реализирани, като например газопровода Набуко или изграждането на нови електроцентрали, за да се създадат стимули, които да насърчат изпълнението на тези стратегически инициативи.
<SPEAKER ID="341" NAME="Alexandr Vondra" LANGUAGE="EN">
Всички тези въпроси се отнасят до проблеми, които обсъждаме почти ежедневно. Относно Договора от Лисабон, всички знаем, че той съдържа правила за солидарност, които да ни помогнат да приведем в действие законовата рамка за подобро сътрудничество в областта на енергетиката в ЕС. Това е едната страна на въпроса.
<P>
В същото време смятам, че си извадихме някои поуки от сегашната криза. Една от тях е солидарността като политически лозунг. Другата е необходимостта да се реагира бързо по време на криза в отговор на трудни ситуации, като например тази, която имахме в България или Словакия по време на кризата. Затова трябва да подобрим връзките, в частност в Централна и Източна Европа, в областта на газовите доставки. Трябва да разполагаме с компресор, който да може да сменя посоката на газовия поток по газопровода. Моята страна, например, разполага с такъв компресор, тъй като направи модернизации и инвестиции, но словаците - не.
<P>
Това ме връща към вашия въпрос дали има инвестиционна програма, която да обхваща краткосрочните или средносрочните потребности - има такава. Всъщност днес се срещнах с председателите на Комисията по бюджети, Комисията по промишленост, изследвания и енергетика, и Комисията по земеделие и развитие на селските райони, тъй като остават 5 милиарда EUR, които не бяха изразходвани миналата година, и бе договорено те да бъдат отпуснати за инфраструктурни проекти в рамките на Европейския план за икономическо възстановяване. Както предложи Комисията в края на миналия месец, 3,5 милиарда EUR от тези пет следва да бъдат отпуснати за проекти за изграждане на връзки, които могат да бъдат реализирани през следващите две години, от 2009 г. до 2010 г., в областта на газовите връзки, свързването на електрическите мрежи, както и свързването на газа с вятърни турбини край бреговете на Северна Европа.
<P>
Така че - да, има план и мнението ми за "Северен поток" е, че той се обсъжда, всички знаем това. Смятам, че поуката от сегашната криза между Москва и Киев е, че трябва да разполагаме със средства, които да ни дадат възможност да разрешаваме подобни проблеми, ако възникнат отново в бъдеще, както по отношение на Русия, така и на Украйна.
<P>
Съществува и проектът Набуко, за който се предвижда да пренася газ до Европа от други държави вместо Русия, а именно Каспийския басейн. Трябва обаче да можем и да диверсифицираме пътищата за пренос на газ към Европа, за да не разчитаме само на една държава. В това отношение, смятам, Украйна е единственият ни наземен доставчик.
<P>
Има някои опасения относно евентуалното въздействие върху околната среда. Някои държави-членки повдигат този въпрос, това не е тайна, но смятам, че в крайна сметка трябва да постигнем диверсифициране както на пътищата, така и на доставчиците.
<SPEAKER ID="342" NAME="Председател">

<P>
Предмет: Борба против тютюнопушенето
<P>
Рамковата конвенция за борба с тютюнопушенето (РКБТ) на Световната здравна организация (СЗО) е първото международно споразумение в областта на здравеопазването, което бе подписано и ратифицирано от Европейския съюз и всички държави-членки с изключение на една, Чешката република. Тъй като Чешката република ще води разискванията по РКБТ, самото чешкото председателство възнамерява ли да ратифицира този договор?
<SPEAKER ID="343" NAME="Alexandr Vondra" LANGUAGE="EN">
Гледам Avril Doyle и се питам дали този въпрос не визира мен: последния път, когато обсъждахме това, бяхме на единственото място в тази сграда, където аз, като заклет пушач, мога да пуша. Предполагам сте забелязали това, и това е една от причините, поради които сега съм задължен да отговоря на вашия въпрос. Майка ми винаги ме учеше да говоря открито и сега съм изправен пред дилемата дали да прочета отговора или да кажа каквото мисля.
<P>
Ще използвам тази възможност да отговоря първо в личен план. Аз съм член на едно 30процентно малцинство в Европа: заклет пушач съм и се чувствам ужасно дискриминиран в тази сграда. Призовавам ви от свое име, а не от името на Съвета, да ни осигурите подобри условия да задоволяваме навика си. Сега обаче трябва да отговоря на въпроса.
<P>
Въпросът се отнася до етапа, на който се намира процесът на ратифициране в Чешката република. Мога да ви уверя, че процесът на ратифициране на рамковата конвенция в Чешката република напредва. Той напредва от 2003 г. насам и в момента се правят нови опити да се осигури приемането му в чешкия парламент. Новият чешки министър на здравеопазването - който, подобно на своя предшественик, пуши - има новото предложение за подновяване на ратифицирането и ще даде ход на междуведомствения процес, така че то ще влезе в парламента много скоро.
<P>
Процесът на ратифициране следва да бъде приключен, ако осигурим достатъчно гласове в парламента. В Сената, мога да ви уверя, това не е никак лесно предвид факта, че нашите сенатори пътуват из Европа и се сблъскват със същите проблеми, както и аз в тази сграда. Смятам обаче, че е важно едно: законодателството да бъде изцяло приложено, така че всички закони да бъдат съобразени със задълженията, които са част от конвенцията.
<P>
Относно нашия подход в ролята ни на председателство: следващата официална среща в рамките на РКБТ ще бъде третата среща на международната група за преговори, посветена на протокола за незаконната търговия с тютюневи изделия. Тук моята страна, както и председателството, е изцяло ангажирана с борбата срещу незаконната търговия с тютюневи изделия. Тази среща ще се проведе от 28 юни до 5 юли в Женева, така че до известна степен ще я споделим с нашите приятели шведите, тъй като по това време ние, чехите, ще предадем председателството на нашите приятели в Стокхолм. Това по същество е моят отговор.
<SPEAKER ID="344" NAME="Avril Doyle" AFFILIATION="PPE-DE">
(EN) Благодаря на действащия председател. С въпроса си не целях да предизвикам у него параноя. В крайна сметка, въпросът беше внесен още миналия декември.
<P>
Аз съм против пушенето, а не против пушачите. Всички сме съгласни, че те се нуждаят от цялата възможна помощ, която могат да получат: никотинозаместващи терапии и прочие. Трябва обаче да признаем щетите, които пасивното тютюнопушене нанася на онези, които не обичат пушенето, така че, моля да не приемате, че това е насочено лично към вас.
<P>
Можете ли да ми гарантирате, че преди края на чешкото председателство ще сте ратифицирали рамковата конвенция - да или не? Ще е от голямо значение, ако можете да ми дадете гаранции за това. В крайна сметка, цигарите са единственият законен продукт в магазините ни, който, ако се използва от потребителите според предписанията, убива един от всеки двама потребители. Невероятно, наистина.
<SPEAKER ID="345" NAME="Mairead McGuinness" AFFILIATION="PPE-DE">
(EN) Благодаря ви, гн Действащ председател, за честността. Вие цитирахте майка си - е, като майка, мога ли да ви убедя да спрете да пушите, докато ви съчувствам за преживените от вас несгоди в тази сграда? Ако бяхте в Ирландия, щяхте да сте навън на студа.
<P>
Въпросът ми е: мислили ли сте някога да дадете личен пример, като се откажете от вредния навик и насърчите чешките сенатори да ви последват?
<SPEAKER ID="346" NAME="Alexandr Vondra" LANGUAGE="EN">
За да приключа тазвечерното доста необичайно разискване: майка ми е пушила по време на бременността, а сега съм тук, като заместник министър-председател на Чешката република; брат ми и сестра ми също са в отлична форма. Жена ми също пушеше, и все още пуши. Имаме три прекрасни, много интелигентни деца - така че това е личното ми мнение.
<P>
Забелязвам, че на този въпрос се обръща голямо внимание в Ирландия и знам, че сте приели мерките. Датата на ратифицирането е в ръцете на членовете на чешкия парламент и на Сената. Парламентът е независим.
<P>
Сега в моята страна се боря за възможно найскорошно ратифициране на Договора от Лисабон. По време на разискванията за Договора от Лисабон членове на Сената често ме питат дали с приемането му няма да изгубят свободата да пушат на някои обществени места.
<P>
Така че съм изправен пред дилема. Кое е поважно - Договорът от Лисабон или това? Мога да ви уверя обаче, че правителството ще положи всички възможни усилия да осигури ратифицирането и на двата договора. Ние подписахме и двата договора, и правителството има отговорността да направи всичко по силите си в това отношение.
<SPEAKER ID="347" NAME="Председател">
Въпросите, на които не беше отговорено поради липса на време, ще получат писмен отговор (вж. приложението).
<SPEAKER ID="979" NAME="Председател">
Времето за въпроси към Съвета приключи.
<P>
(Заседанието, прекъснато в 19,15 ч., бе възобновено в 21,00 ч.)

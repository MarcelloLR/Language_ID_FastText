<CHAPTER ID="006">
Одобряване на протокола от предишното заседание
<P>

<SPEAKER ID="099" NAME="Gary Titley" AFFILIATION="PSE">
(EN) Г-жо председател, отправям отново искането си, на основание член 28, параграф 2 от Правилника за дейността, който гласи, че всеки от членовете на ЕП има право да отправи въпрос до председателя на Парламента и да получи отговор в срок от 30 дни. Отправих въпрос до председателя на 19 март. Днес е 24 април и отговор не съм получил.
<P>
Отправих искането си вчера и ми беше обещано, че въпросът ще бъде разрешен - все още обаче не е. Много ми е трудно да разбера как председателят на Парламента показва такова незачитане на правилата на ЕП и на неговите членове, че е готов напълно да ги игнорира. Намирам за абсолютно недостоен начинът, по който се държи председателят.
<SPEAKER ID="100" NAME="Председател">
Г-н Titley, ще предам естествено Вашето искане.
<P>

<P>
(Протоколът от предишното заседание е одобрен)

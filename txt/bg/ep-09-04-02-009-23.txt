<CHAPTER ID="009-23">
23. Откриване на международни преговори с оглед сключването на международно споразумение за защита на Арктика (гласуване) 
<P>
- Преди гласуването:
<SPEAKER ID="129" NAME="Avril Doyle" AFFILIATION="PPE-DE">
(EN) Г-н председател, изправям се, за да помоля колегите да разгледат възможността това предложение за резолюция да се върне на комисия за ново разглеждане. Правя това на основание на казаното тук от членът на Комисията г-жа Фереро-Валднер по време на разискването снощи. И го правя съвсем сериозно, тъй като споделям загрижеността на всички колеги, изказали се по време на разискването, по-начина, по който е изразена и в настоящата резолюция.
<P>
Но бих искала да добавя, за да бъда справедлива към члена на Комисията, че нямаме намерение да й създаваме каквито и да е проблеми в този решаващ етап от преговорите й с Арктическия съвет. Тя изрично заяви, че "на този етап едно такова предложение би било" - цитирам от записа на думите й на пленарното заседание - "не само неефективно, но би било пагубно за доверието и ролята на ЕС в цялостното арктическо сътрудничество".
<P>
В заключението си членът на Комисията изрично спомена за момента на подаване на нашето предложение. Комисията е внесла заявление до норвежкия председател на Арктическия съвет за разширяване обхвата на международната Конвенция по морско право. Това следва да бъде прието единодушно, а гласуването е на 29 април - след три или четири седмици. Ето защо тя недвусмислено поиска отглагане, въпреки че напълно споделя нашите чувства. Въз основа на това мога ли да предложа да обсъдим възможността предложението да бъде върнато на комисия за ново разглеждане?
<SPEAKER ID="130" NAME="Diana Wallis" AFFILIATION="ALDE">
(EN) Г-н председател, мога ли да заявя от името на групата на Алианса на либералите и демократите за Европа, че ние ще подкрепим предложението на г-жа Doyle? Мисля, че то има много достойнства. Парламентът прие резолюция по този въпрос през октомври миналата година. До известна степен ние повтаряме това, което заявихме и тогава, но същевременно заявяваме и други много по-сериозни неща, и както спомена г-жа Doyle, това става в критичен момент, когато повечето от нас в този парламент искат ЕС да заеме място в Арктическия съвет, и не бихме искали да подложим това на риск.
<P>
Би било много по-добре предложението за резолюция да се върне на комисия за ново разглеждане и през новия мандат да имаме изчерпателен и мотивиран доклад.
<SPEAKER ID="131" NAME="Председател">
Госпожи и господа, пояснявам, че документът, който гласуваме сега, не може да бъде върнат на комисия за ново разглеждане, тъй като той не е разглеждан в комисия, но можем да отложим гласуването. Това предвижда Правилникът за дейността.
<SPEAKER ID="132" NAME="Véronique De Keyser" AFFILIATION="PSE">
(FR) Г-н председател, извинете ме, но не дадохте думата на опозицията по този въпрос.
<P>
Според мен е невероятно, че вчера разисквахме тази резолюция, а сега - точно обратното, в момента, в който я поставяме на масата и искаме 50-годишен мораториум върху използването на петролните ресурси, в момента, в който призоваваме за харта със задължителен характер, и когато знаем, че до края на април страните трябва да заявят пред ООН претенциите си за суверенитет над морското дъно, и оттам всъщност тази идея за суверенитет, съпроводен с разполагането на военни сили, всичко зависи от това, което ще направим точно сега.
<P>
Ако не успеем да покажем една различна гледна точка и да бъдем чути, това ще бъде крачка назад и няма да съумеем да действаме активно, а аз съм абсолютно против това.
<P>
(Ръкопляскания)

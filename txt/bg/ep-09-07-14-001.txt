<CHAPTER ID="001">
Откриване на заседанието (първо заседание на новоизбрания Парламент)
<SPEAKER ID="004" NAME="Председател">
Госпожи и господа, съгласно условията на Акта за избор на членове на Европейския парламент чрез всеобщи преки избори обявявам първото заседание на Европейския парламент след изборите за открито.
<P>
(Ръкопляскания)
<P>
Моля да се изправите, за да изслушаме европейския химн.
<P>

<P>
Госпожи и господа, сърдечно ви приветствам на първото заседание на новоизбрания Европейски парламент и поздравявам всички вас - преизбрани и новоизбрани членове на Парламента. Избрани за първи път в Европейския парламент са малко по-малко от половината от 736 членове. Особено окуражаващо е това, че 35% от членовете на ЕП са жени - процент, който никога преди това не бил толкова висок в Европейския парламент.
<P>
(Ръкопляскания)
<P>
170 милиона граждани гласуваха, а нашата работа обслужва велика цел - обединението на континента! В тази работа никога не трябва да забравяме, че Европейският съюз е основан на ценности. Човешко достойнство, права на човека, свобода, демокрация, принципите на правовата държава и мир - това са основите на нашите дейности. Ние сме обвързани взаимно чрез солидарност. Бих ви помолил да гарантирате, че взаимното уважение ще остане завинаги наш водещ принцип. Ако постигнем това, нашият успех е сигурен. Нека сега да започнем работа!

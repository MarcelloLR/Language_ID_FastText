<CHAPTER ID="005-23">
23. Европейски план за икономическо възстановяване (
<P>
Преди гласуването:
<SPEAKER ID="151" NAME="Gunnar Hökmark" AFFILIATION="PPE-DE">
(EN) Г-жо председател, бих искал да информирам нашата група, че има грешка в списъците за гласуване по отношение на изменение 113: следва да има плюс, а не минус в списъка за гласуване.
<SPEAKER ID="153" NAME="Elisa Ferreira" LANGUAGE="EN">
Г-жо председател, трябва само да се промени формулировката в параграф 93 относно стабилните държавни финанси на "възможно най-скорошно", вместо "когато икономическите условия позволяват", както бе съгласувано с докладчиците в сянка.
<SPEAKER ID="155" NAME="Alain Lipietz" AFFILIATION="Verts/ALE">
(FR) Г-жо председател, това е едно чисто техническо изменение. В нашето изменение има печатна грешка. Има един абзац, който е формулиран както следва: "ускоряване на премахването на пречките". Ние го заменихме с "премахване на необоснованите пречки", но, за съжаление, старият параграф и старият абзац са останали във формулировката на изменението. Затова леко променихме третия абзац, така че не е необходимо да запазваме стария вариант.
<SPEAKER ID="157" NAME="Martin Schulz" AFFILIATION="PSE">
(DE) Г-жо председател, по ентусиазирания отговор на групата на Европейската народна партия (Християндемократи) и Европейските демократи на моето изказване, можете да познаете колко добре вървяха нещата по време на гласуването ни.
<P>
Бих искал да благодаря на г-жа Ferreira, която свърши огромна работа, за да постигнем такъв резултат сега. Също така бих искал да благодаря по-специално на г-н Hökmark, г-жа Herczog, г-н Bullmann и г-н Lehne, които според мен работиха усилено върху подобната Лисабонска резолюция.
<P>
Все пак, можете да видите по реакцията на групата на Европейската народна партия (Християндемократи) и Европейските демократи, че имаше известно оживление. Бихме искали да ви благодарим, че гласувахте с нас относно затварянето на зоните на "данъчен рай" и солидарността с държавите-членки. Допреди няколко минути нещата изглеждаха съвсем различно. Ваша е заслугата, че насърчихте разпространението на социалната демокрация. Това е добре за Европейския парламент, който направи ход наляво.
<P>
(Ръкопляскания от левицата и протести от десницата)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Г-жо председател, бих искал само да припомня на групата на социалистите в Европейския парламент и на групата на Европейската народна партия (Християндемократи) и Европейските демократи, че в Парламента има и други групи, освен двете най-големи.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Г-жо председател, един въпрос, свързан с дневния ред. Вероятно бихте могли да обясните на Парламента съгласно кой член от Правилника за дейността беше разрешено на г-н Schulz да вземе думата.
<SPEAKER ID="160" NAME="Председател">
Госпожи и господа, естествено, ще кажа на г-н Nassauer, че е напълно прав. Понякога обаче, в името на демокрацията, човек трябва да може малко да престъпи нормите.
<P>
С това имам предвид, госпожи и господа, че дадох думата г-н Schulz в съответствие с член 141 от Правилника за дейността. Той имаше пълното право да се изкаже.
<SPEAKER ID="161" NAME="Joseph Daul" AFFILIATION="PPE-DE">
(FR) Г-жо председател, той от името на Комисията ли говори? Защото иска да стане член на Комисията? Или говори като председател на групата?
<SPEAKER ID="163" NAME="Vittorio Prodi" AFFILIATION="ALDE">
(IT) Г-жо председател, бих искал да получа някои разяснения. Доколкото ми е известно, не е проведено окончателно гласуване на доклада Reul. Бихте ли потвърдили дали това е вярно?
<SPEAKER ID="164" NAME="Председател">
Г-н Prodi, ние приехме изменение 3, което следователно замества цялата резолюция.

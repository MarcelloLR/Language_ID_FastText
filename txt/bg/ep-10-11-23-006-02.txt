<CHAPTER ID="006-02">
2. Мобилизиране на Европейския фонд за приспособяване към глобализацията: Noord Brabant и Zuid Holland, Раздел 18/Нидерландия (
<P>
- Преди гласуването:
<SPEAKER ID="083" NAME="Lucas Hartong" AFFILIATION="NI">
(NL) Г-н председател, въпросът относно помощта за Нидерландия от Европейския фонд "Солидарност" за щастие все още е в дневния ред, но ако зависеше от г-н Daul, колегата от групата на Европейската народна партия (Християндемократи), нямаше да го гласуваме днес и Нидерландия щеше да бъде наказана, че отхвърли увеличението от 6% в бюджета на ЕС и въвеждането на европейски данъци. Делегацията на нидерландската Партия на свободата (PVV) счита за напълно неприемливо г-н Daul дори да спомене подобна идея. Това е голяма обида за Нидерландия като държава-членка.
<SPEAKER ID="084" NAME="Председател">
Въпросът беше обсъден вчера и разискването приключи.
<SPEAKER ID="085" NAME="Joseph Daul" AFFILIATION="PPE">
(FR) Г-н председател, госпожи и господа, на последния Председателски съвет решихме да поставим доклада Matera в дневния ред за днес. Никой не е искал докладът да не бъде включен в дневния ред. Затова въпросът на председателя е: с подобна личност ще можем ли да водим откровени обсъждания както през последните пет години? Това ще попитам в четвъртък сутринта. Освен това ако Европейските консерватори и реформисти продължат да изпращат това лице в Председателския съвет, ние ще променим начина си на работа. Това е всичко, което имам да кажа.
<SPEAKER ID="086" NAME="Barbara Matera" LANGUAGE="IT">
Г-н председател, госпожи и господа, днес сме призовани да гласуваме помощ за Нидерландия, която поиска мобилизиране на Европейския фонд за приспособяване към глобализацията в размер на 10,5 млн. евро.
<P>
Това прехвърляне на средства към бюджета на Съюза все още може да се извърши в съответствие с обикновената процедура. Но бъдещите искания за помощ, чийто брой непрекъснато нараства, рискуват да бъдат блокирани, тъй като бюджетът за 2011 г. не е одобрен. Ако от януари влезе в сила системата с разделянето на сумите на дванадесет, на практика няма да са възможни трансферите и необходимите плащания.
<P>
При тези обстоятелства и предвид икономическите трудности за цяла Европа Парламентът се надява да бъде показана отговорност от страна на държавите-членки, които се противопоставят в Съвета на одобряването на строгия бюджет, който е в съответствие с Договора от Лисабон.

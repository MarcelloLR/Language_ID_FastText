<CHAPTER ID="005">
Тържествено заседание - Реч във връзка със средата на мандата на Jerzy Buzek, председател на Европейския парламент
<SPEAKER ID="121" NAME="Председател">
Колеги, подготвил съм кратка реч, както ви обещах преди една година.
<P>
В момента сме в средата на мандата на моето председателство. В самото начало ви обещах, че ще ви информирам за моите дейности.
<P>
Като председател на Европейския парламент, аз представлявам всички вас. Където и да ходя, каквото и да правя, винаги чувствам честта и отговорността да действам от името на тази престижна институция.
<P>
Тази реч обаче не е за мен: тя е за вас и вашата дейност. Тя е за всички нас, за онова, което постигнахме заедно в Европейския парламент през последните 15 месеца, и за онова, което ни предстои.

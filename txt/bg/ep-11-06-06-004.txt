<CHAPTER ID="004">
Съобщения на председателството
<SPEAKER ID="009" NAME="Председател">
Госпожи и господа, на 4 юни ние отбелязваме 22-ата годишнина от две важни събития. На този ден през 1989 г. органите на Народната република се справиха с протестиращите на площад Тянанмън така, че протестите приключиха с кръвопролития. Всички ние помним това.
<P>
Също така на същия този ден преди 22 години се състояха първите частично свободни парламентарни избори в Централна и Източна Европа, в Полша, които бяха спечелени от кандидатите на демократичната опозиция, които заеха почти всички отворени за свободно гласуване места. От отворените за свободно гласуване места представителите на демократичната опозиция спечелиха всички места в Сената, с изключение на едно. Те спечелиха всички останали места в Сейма (парламента) и в Сената.
<P>
Тези две годишнини ни припомнят колко много се е променила Европа и до каква степен ние, европейците, сме в състояние да направим промени с минимални загуби в Централна и Източна Европа, които са завършили с обединяването на Източна и Западна Европа.
<P>
° ° ° °
<P>
Госпожи и господа, сега ще ви представя много важна информация. По време на месечната сесия, която току-що беше открита, ще има противопожарна тренировка без предварително предупреждение. Подобно упражнение ще се проведе по време на юнската сесия в Брюксел. Изпратена ви е по-подробна информация по електронна поща. Получили сте електронно съобщение, в което се обяснява какво следва да направите, когато прозвучи сигналът за тревога. Ние не знам кога ще започне сигналът за тревога, но следва да се запознаем с указанията и да ги следваме, когато той прозвучи. След няколко минути аз ще ви изпратя друго съобщение за напомняне и подробни указания относно това, което следва да направите, когато прозвучи сигналът за тревога, и за какво по-същество става дума. Цялата информация ще се съдържа в електронното съобщение.
<P>
° ° ° °
<P>
Също така бих искал да ви информирам, че г-жа Koch-Mehrin ме информира за оттеглянето й от поста на заместник-председател на Европейския парламент, което влиза в сила на 11 май 2011 г. Съгласно член 18 от Правилника аз обявявам този пост за свободен.

<CHAPTER ID="007-03">
3. Отстояване на принципа на субсидиарност (гласуване) 
<SPEAKER ID="126" NAME="Martin Schulz" AFFILIATION="S&amp;D">
(DE) Г-жо председател, искам да повторя процедурния си въпрос:
<P>
(Оживление в залата)
<P>
Радвам се, че винаги мога да събудя колегите. Полезно е за разпространяването на информация.
<P>
Още веднъж, съгласно член 177, параграф 4 отправям искане за отлагане на гласуването и за проверка на легитимността на резолюцията и на гласуването през това време.
<SPEAKER ID="127" NAME="Manfred Weber" AFFILIATION="PPE">
(DE) Г-жо председател, госпожи и господа, първо за процедурния въпрос. Искам да напомня на всички, че току-що гласувахме доклада Cashman. Доклад, изготвен от Парламента съгласно съществуващата законодателна процедура. Нашата правна служба обяви, че не е позволено, но социалистите настояха за представянето му. Макар че обсъждахме свободата на печата в Италия и от Комисията обясниха, че Европейският съюз не разполага с правомощия в тази област, социалистите все пак счетоха, че си струва да нападнат Берлускони. Когато на социалистите им е угодно, липсват правомощия. Когато става въпрос за други хора, има такива. Затова не трябва да се предаваме пред тях.
<P>
Вторият въпрос обаче заслужава сериозно обсъждане. Отговорни ли сме за Конвенцията за правата на човека? Искам да напомня на уважаемите колеги, че след влизането в сила на Договора от Лисабон Европейският съюз ще се присъедини към Конвенцията за правата на човека. Това означава, че ако италианският парламент има законно право да обсъжда въпроса, защото Италия е страна по Конвенцията за правата на човека, то тогава и Европейският парламент има законно право да го обсъжда, тъй като в бъдеще също ще се присъедини към Конвенцията.
<P>
Третият и последен въпрос се отнася до факта, че ние не сме адвокати, а политици. Решението засяга милиони хора и затова трябва да го гласуваме днес.
<P>
(Ръкопляскания)

<CHAPTER ID="009">
Разни въпроси
<SPEAKER ID="130" NAME="Stavros Lambrinidis">
(EN) Както може би знаете, преди четири дни бях назначен за министър на външните работи на Гърция.
<P>
(Ръкопляскания)
<P>
Благодаря. Интересното беше, че в неделя и понеделник в Люксембург, когато официално се срещнах за първи път с останалите външни министри от всички държави, никой не каза "честито". Всеки ми каза "късмет".
<P>
(Смях и ръкопляскания)
<P>
Просто исках да се сбогувам набързо. Парламентът ще ми липсва изключително много. Ще ми липсват изключително много всички приятели тук. Не считам, че има по-добро място в Европа за страстта и състраданието, които Парламентът може да покаже. Искрено съм благодарен и тъй като не искам да кажа за последно довиждане на английски език, както и защото не искам да забравите гръцкия, който научихте през последната година и половина, ще Ви кажа какво предлагам да направим. Как казваме "за"?
<P>
(Членовете:"Υπέρ!")
<P>
Как казваме "против"?
<P>
(Членовете:"Κατά!")
<P>
Как казваме "въздържали се"?
<P>
(Членовете:"Αποχή!")
<P>
Много добре. Искам социалистите и Конфедеративна група на Европейската обединена левица да кажат "Υπέρ"; Европейската народна партия (Християндемократи) и Европейските консерватори и реформисти - "Κατά"; Зелените и Алианса на либералите и демократите за Европа - "Αποχή". Лесно е, хайде.
<P>
(S&D и GUE/NGL: "Υπέρ!"; PPE и ECR: 'Κατά!'; Verts/ALE и ALDE: "Αποχή!")
<P>
(Силни ръкопляскания)
<P>
Чудесно. Много благодаря.
<SPEAKER ID="131" NAME="Martin Schulz">
от името на групата S&D. - (DE) Г-н Председател, поисках думата, защото съм сигурен, че колегите ще ме разберат, когато заявя от името на моята група, а сигурен съм, и останалите групи ще се съгласят, че поемате трудна роля - Вие го знаете по-добре от нас - и че имате пълната ни солидарност на новата Ви длъжност, защото независимо от политическите ни възгледи всички имаме едно и също желание. Това желание е чудесната държава, на която сте министър на външните работи, да преодолее сериозната криза възможно най-бързо с наша помощ. Нуждаем се от Гърция. Стоим рамо до рамо с Вашата страна и с Вас. Г-н Заместник-председател, г-н Външен министър, Stavros, това, което искам да Ви кажа на лично ниво, е: не само бяхте добър приятел и страхотен колега, но и обогатихте живота ни по всякакъв възможен начин. Благодаря Ви за дългите години на съвместна работа и късмет, Stavros.
<P>
(Ръкопляскания)

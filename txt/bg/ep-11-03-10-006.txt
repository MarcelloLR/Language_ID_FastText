<CHAPTER ID="006">
Изявление на председателството
<SPEAKER ID="099" NAME="Председател">
Колеги, госпожи и господа, уважаеми гости, утре, на 11 март, ще отбележим седмия Европейски ден на жертвите на тероризма. Този ден е посветен на повече от 5 000 жертви на тероризма в Европа. Терористите обявяват война на цивилни граждани. Удрят на места, където обикновените хора следва да се чувстват сигурни в своите страни. Това е позорно, измамно и страхливо. Ето защо тероризмът никога не може да бъде оправдан. Европейците сме силни и обединени. Никоя терористична или престъпна организация не е в състояние да отслаби вярата ни в ценностите, на които се основава нашата обединена Европа.
<P>
Госпожи и господа, нека се изправим и запазим едноминутно мълчание в памет на жертвите на тероризма.
<P>
(Парламентът запазва едноминутно мълчание със ставане на крака)

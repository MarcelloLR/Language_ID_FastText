<CHAPTER ID="005-03">
3. Проект за изменение на общ бюджет на Европейския съюз за финансовата 2010 г., както е изменен от Съвета (гласуване) 
<P>
Преди гласуването:
<SPEAKER ID="106" NAME="László Surján" LANGUAGE="EN">
Г-н председател, предстои ни вероятно най-краткото гласуване на бюджета съгласно Договора от Ница и то ще е последното гласуване съгласно този Договор.
<P>
Питате се как е възможно списъкът за гласуване да е толкова кратък? Дължи се на отличното сътрудничество между групите. Като докладчик искам да благодаря на всички групи, които участваха в подготовката за гласуването. Освен това искам да благодаря и на Секретариата. Без него също щеше да е невъзможно да бъдем тук само с две страници. Благодаря на всички ви.
<P>
(Ръкопляскания)
<P>
Считам, че краткостта е оправдана, защото по време на криза трябва да работим за справяне с нея, а не да губим време за продължителни гласувания.
<SPEAKER ID="107" NAME="Vladimír Maňka" LANGUAGE="SK">
Г-н председател, предлагам едно гласуване за целия раздел "Други институции", тъй като не очаквам проблеми. Благодаря.
<SPEAKER ID="108" NAME="Председател">
Гласуваме относно различни институции и съгласно Правилника сме длъжни да гласуваме отделно за всяка институция. Не можем да ги комбинираме в едно. Това би било в противоречие с процедурата.
<SPEAKER ID="109" NAME="Ханс Линдблад" LANGUAGE="SV">
Г-н председател, Съветът отбелязва със задоволство, че Парламентът потвърждава споразумението, което постигнахме по време на нашето заседание по съгласуване от 18 ноември. Считаме, че второто четене в Парламента, заедно с резултата от второто четене в Съвета, могат да бъдат считани като съставляващи един общ текст на двете направления на бюджетния орган, в съответствие с новия член 314 от Договора от Лисабон.
<P>
Съветът приема този общ текст. Сега предстои председателят на Европейския парламент да обяви бюджета за окончателно приет. Бих искал да посоча при все това, че веднага след като Вие, г-н Председател, обявите бюджета за окончателно приет, последният следва да бъде подписан - така счита Съветът - и от двете страни, Съвета и Парламента, в съответствие с новия Договор.
<P>
Съветът изразява съжаление относно факта, че тази позиция не е взета под внимание. Въпреки това ние не поставяме по никакъв начин под въпрос резултата от нашето споразумение. Надяваме се при все това, че ще е възможно въпросът да бъде разгледан до началото на следващата бюджетна процедура.
<P>
Бих желал да благодаря на председателя на комисията по бюджети Alain Lamassoure, както и на докладчиците László Surján, Vladimír Maňka и Jutta Haug за тяхното конструктивно поведение по време на процедурата, което е знак за много доброто сътрудничество, до което достигнахме в съвместната си работа.
<P>
В заключение искам да споделя нещо лично. Действащ председател на Съвета вероятно е най-престижната длъжност, която някога ще заемам. За мен беше голяма чест да служа на Европа и искам да изкажа благодарността си за тази възможност. Наистина много благодаря.
<P>
(Ръкопляскания)
<SPEAKER ID="110" NAME="Председател">
Госпожи и господа, в края на тази част от гласуването аз също искам искрено да благодаря и да поздравя нашите докладчици, г-н Surján и г-н Maňka - а и г-н Böge с неговия доклад преди това - както и всички, участвали в работата по бюджета, която беше извънредно тежка. Освен това искам да поздравя колегите и целия Парламент, защото взехме решението заедно. Резултатът е наистина чудесен. Поздравления на всички!
<P>
(Ръкопляскания)
<P>
Сега трябва да изчета някои важни неща по отношение на извънредния начин, по който приехме бюджета. Много е важно, защото преминахме от Договора от Ница към Договора от Лисабон. А това беше много трудно. Започнахме с Договора от Ница, а приключваме с Договора от Лисабон и затова изявлението е необходимо. Трябва да го чуете.
<P>
"Бюджетната процедура за 2010 г. е с изключителен характер. Тя започна по член 272 от Договора за ЕО и завърши след влизането в сила на Договора от Лисабон. На 18 ноември 2009 г. Парламентът, Съветът и Комисията се споразумяха да продължат бюджетната процедура в съответствие с ДЕО, но също така постигнаха споразумение относно завършека на процедурата, включително вота на Парламента, който протече в пълно съответствие с многогодишната финансова рамка. Съветът потвърди преди малко своето съгласие относно бюджета, по който ние гласувахме. Следователно Парламентът и Съветът достигнаха до споразумение по общ текст, в съответствие с целта на член 314 от Договора за функционирането на Европейския съюз. Предвид горепосоченото констатирам, че бюджетната процедура, открита в съответствие с член 272 от Договора за ЕО и продължила в съответствие с член 314 от Договора за функционирането на Европейския съюз, завърши в съответствие с член 314 от Договора за функционирането на Европейския съюз и многогодишната финансова рамка. С това бюджетната процедура може да се счита за приключила, а бюджетът е обявен за окончателно приет."
<P>
Изявлението е много важно. Следващия път няма да има подобни усложнения, защото Договорът от Лисабон ще е в сила. Сега официално ще подпиша документа.
<P>

<P>
Госпожи и господа, позволете да добавя, че председател на комисията по бюджети е г-н Lamassoure, който вложи много усилия в работата си. Бих искал специално да го спомена, защото той работи много активно по въпроса.

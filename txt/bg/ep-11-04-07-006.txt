<CHAPTER ID="006">
Време за гласуване
<SPEAKER ID="095" NAME="Председател">
Следващата точка е гласуването.
<P>
(За резултатите и други подробности относно гласуването: вж. протокола)
<P>
*
<SPEAKER ID="096" NAME="Nigel Farage" AFFILIATION="EFD">
(EN) Г-жо председател, съгласно член 110 от нашия Правилник за дейността Комисията може по всяко време да поиска разрешение да направи изявление по спешен въпрос. Снощи дойде икономически пагубната, но не и изненадваща новина, че още една държава е разорена и че Португалия ще трябва да се спасява. Може ли да попитам дали получихте искане от Комисията да направи изявление относно Португалия днес? Ако не, членът на Комисията ще ни каже ли защо? Дали той счита, че спасяването на Португалия не е достатъчно важно, за да се обсъди от Парламента, или просто заравя главата си в пясъка?
<SPEAKER ID="097" NAME="Председател">
Г-н Farage, разбрахме Ви и съм сигурна, че г-н Шевчович Ви чу. Право на всяка институция е да реагира. Чухме Ви и ще видим какво ще последва.
<SPEAKER ID="098" NAME="Nigel Farage" AFFILIATION="EFD">
(EN) Г-жо председател, питам: дали отговорът е "да" или "не"? Получихте ли искане от Комисията да направи спешно изявление относно положението в Португалия или не?
<SPEAKER ID="099" NAME="Председател">
Г-н Farage, това е право на Комисията и имахте възможност да се изкажете. Сега пристъпваме към гласуване.

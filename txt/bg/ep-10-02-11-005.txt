<CHAPTER ID="005">
Изявление на председателството
<P>

<SPEAKER ID="078" NAME="Elizabeth Lynne" AFFILIATION="ALDE">
(EN) Г-н председател, само да съобщя, че Писмена декларация 0054/2009 относно транспорта на коне, предназначени за клане в ЕС, събра необходимия брой подписи. Позволете ми да благодаря на всички подписали се. Това е чудесна новина за нас.
<P>

<SPEAKER ID="079" NAME="Председател">
Уважаеми колеги, на днешния ден се навършват 20 години от освобождаването на Нелсън Мандела от затвора в Южна Африка след изтърпяване на 27-годишна доживотна присъда, наложена му от режима през 1984 г.
<P>
(Ръкопляскания)
<P>
Както вероятно знаете, г-н Мандела беше първият лауреат на наградата "Сахаров" след учредяването й от Парламента през 1988 г.
<P>
Отбелязвайки 20-годишнината от освобождаването на Нелсън Мандела от затвора, председателят на ЕП Jerzy Buzek каза: "Нелсън Мандела е вдъхновение и продължава да живее в сърцата и съзнанието на много хора в Европа, Африка и целия свят. Името на Нелсън Мандела ще остане завинаги свързано с борбата за свобода, справедливост и демокрация. Силата на духа на Нелсън Мандела в търсенето на висока нравственост в демократичния живот, правата на човека и помирението с противниците в миналото ни даде най-възвишен пример, който да следваме и към който да се стремим.
<P>
(Ръкопляскания)
<P>
Последователната борба и благотворителната дейност за борба с ХИВ/СПИН на Нелсън Мандела означава, че той продължава да бъде лъчът надежда за милиони хора по света.
<P>
Двадесет години по-късно ние подкрепяме посланието на Нелсън Мандела: "Това е в нашите ръце"."
<SPEAKER ID="080" NAME="Michael Cashman (S&amp;D">
), председател на делегацията за връзки с Южна Африка. - (EN) Г-н председател, ще бъда съвсем кратък, за да не възпрепятствам работата на Парламента.
<P>
Както правилно казахте, преди 20 години Нелсън Мандела беше освободен от затвора след прекарани там 27 години като политически затворник. Светът наблюдаваше как той измина последната права от пътя си към свободата. Това беше денят, който промени Южна Африка, а вероятно и целия свят. Той сложи началото на една нова, модерна Южна Африка. Направи го без гняв, обида или горчивина, с което показа, че е далновиден деец, далеч превъзхождащ много други. Вярвам, че той е живият пример за това, че ние сме или в плен на нашата история, или сме свободни от нея. С освобождаването си той освободи цяла една страна, запрати политиката на апартейд в кошчето за смет на историята и поведе Южна Африка към многорасова демокрация. Ние го приветстваме.
<P>
(Ръкопляскания)

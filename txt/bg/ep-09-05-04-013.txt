<CHAPTER ID="013">
Ред на работа
<SPEAKER ID="020" NAME="Председател">
Окончателният проект на дневен ред за настоящото заседание, изготвен от Председателския съвет на неговото заседание от 30 април 2009 г., четвъртък, съгласно член 132 от Правилника за дейността, е раздаден. Предложени са следните изменения:
<P>
Сряда:
<P>
Групата GUE/NGL поиска да се извади от дневния ред съвместното изявление относно докладите Leinen, Dehaene, Brok, Guy-Quint и Kaufmann относно Договора от Лисабон.
<SPEAKER ID="021" NAME="Mary Lou McDonald">
от името на групата GUE/NGL. - (EN) Г-н председател, от името на моята група отправям искане този пакет доклади да бъде изваден от дневния ред на настоящата сесия. Считам, че Парламентът трябва да показва известно приличие и зачитане на демократичния процес. Всички знаем, че Ирландия отхвърли Договора от Лисабон и затова много ме учудва, че Парламентът продължава да разисква този въпрос.
<P>
Не е уместно от демократична гледна точка Парламентът да пренебрегва решението на Ирландия или да бъде използван за постоянно увеличаване на натиска върху Ирландия през идните месеци, за да приеме договор, който очевидно не е в наш интерес или в интерес на хората в Европа. Припомням на членовете на Парламента, че Ирландия, и само Ирландия, ще гласува демократично по този договор и че на единственото място, където той беше предложен за демократично решение, хората го отхвърлиха.
<P>
Сега, когато само седмици ни делят от европейските избори, на които въпросът за качеството на нашата демокрация е от такава важност, отправям искане тези доклади да бъдат извадени от дневния ред и да насочим вниманието си по-скоро към икономически въпроси и към проблема с безработицата - въпроси, които действително засягат нашите граждани.
<SPEAKER ID="022" NAME="Daniel Cohn-Bendit">
от името на групата Verts/ALE. - (DE) Г-н председател, намирам тази аргументация за направо невероятна. Не става въпрос да бъде ратифициран Договорът от Лисабон тук и сега. Искаме само да бъдем подготвени за него, когато бъде ратифициран. Ако не бъде ратифициран, то всичките ни решения ще са били напразни. Ако обаче бъде ратифициран, което би станало през октомври, Парламентът ще трябва да работи по различен начин от ноември нататък. Би било действително безотговорно от наша страна да останем неподготвени. Ето защо този дебат е необходим и ето защо трябва да бъде взето решение.
<P>
Освен това, г-жо McDonald, намирам за много неетично спрямо Вашата колега г-жа Kaufmann, която за съжаление напуска Парламента, че дори не й дадохте възможност в края на нейната работа тук да види един толкова важен доклад приет в Европейския парламент. От името на Вашата колега г-жа Kaufmann трябва да изразя несъгласието си с Вас.
<P>
(Ръкопляскания)
<SPEAKER ID="024" NAME="Pedro Guerreiro" LANGUAGE="PT">
Г-н председател, предлагаме в дневния ред да бъде включено разискване относно реформата на общата политика в областта на рибарството, като имаме предвид представената от Европейската комисия на 22 април Зелена книга относно реформата на тази важна обща политика, както и дълбоките последици за този стратегически сектор и за рибарите от някои от предложенията, които се съдържат в Зелената книга. Във връзка с това парламентарната комисия по рибно стопанство вече направи предложение за включване на този въпрос в дневния ред, като се има предвид политическата значимост и актуалност на това разискване. Настоящата месечна сесия е последната възможност за този Парламент да изложи становището си по въпроса.
<SPEAKER ID="025" NAME="Philippe Morillon" LANGUAGE="FR">
Г-н председател, проблемът е, че просто няма да ни стигне времето. Не е практично да започваме разискване днес, в малкото оставащи часове, по въпрос, който ще бъде приключен през 2012 или 2013 г.
<P>
Обсъждахме го в комисия на заседанието от 30 април. Мнението на всичките ми колеги е, че трябва да изчакаме до следващия парламентарен мандат, за да започнем да анализираме въпросите.

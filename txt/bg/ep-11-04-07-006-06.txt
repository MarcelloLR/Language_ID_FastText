<CHAPTER ID="006-06">
6. Доклад относно осъществения напредък от страна на бивша югославска република Македония през 2010 г. (
<P>
Преди гласуването:
<SPEAKER ID="122" NAME="Nikolaos Salavrakos" AFFILIATION="EFD">
(EL) Г-жо председател, искам да предложа отлагане на разискването в съответствие с член 177, защото г-н Zoran Thaler, който беше докладчик по доклада, вече не е с нас след сериозните обвинения, публикувани в "Съндей таймс". Според мен той се ползва от презумпцията за невинност, но предвид обвиненията срещу него настоящият доклад относно БЮРМ не се ползва с доверие. В най-добрия случай докладът ще посее съмнение. Затова предлагам да се отложи разискването, да се назначи нов докладчик и точката да се внесе в дневния ред след три месеца, за да се запази репутацията на Парламента.
<SPEAKER ID="123" NAME="Председател">
Всъщност имаме нов докладчик, който ще отговаря за доклада. Г-н Вигенин, ако желаете да се изкажете, мога да Ви дам думата, за да го направите накратко.
<SPEAKER ID="124" NAME="Кристиан Вигенин" AFFILIATION="S&amp;D">
(EN) Г-жо председател, не следва да се занимаваме с подобна пропаганда. Докладът беше обсъден.
<P>
(Ръкопляскания)
<P>
Докладът получи широко съгласие сред всички политически групи. Той беше приет от комисията по външни работи с огромно мнозинство. Вчера проведохме добро разискване; сега бих помолил да продължим с гласуването.
<SPEAKER ID="126" NAME="Eduard Kukan" AFFILIATION="PPE">
(EN) Г-жо председател, искам да предложа окончателното гласуване на резолюцията да бъде поименно.
<SPEAKER ID="127" NAME="Председател">
Нека стигнем до окончателното гласуване и ще видим дали залата е съгласна.
<SPEAKER ID="130" NAME="Gerard Batten" AFFILIATION="EFD">
(EN) Г-жо председател, поименно гласуване може да се поиска с 24-часово предизвестие. Ако има друг член, който заменя този и гласи, че Парламентът може да взема решение за поименно гласуване, моля да ни кажете кой е той. В такъв случай всички ще можем да искаме поименно гласуваме, когато ни хрумне.
<SPEAKER ID="131" NAME="Председател">
Като заместник-председател аз имам правото да реша дали да проведем поименно гласуване или не. Имам това правомощие съгласно член 20, но все пак ще попитам залата. Да гласуваме с вдигане на ръка. Искате ли да се гласува поименно? Очевидно залата иска поименно гласуване, което е в съответствие и с моето желание, така че обявявам гласуването на окончателното предложение за резолюция.
<P>
(Парламентът приема искането за поименно гласуване)

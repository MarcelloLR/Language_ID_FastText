<CHAPTER ID="007">
Борба срещу корупцията в европейския спорт - Действия на комисията във връзка с лица, изчезнали в Кипър (писмени декларации)
<SPEAKER ID="138" NAME="Marina Yannakoudakis" AFFILIATION="ECR">
(EN) Г-н председател, през последните три месеца службата ми изпраща електронни писма, провежда телефонни разговори и изготвя списъци, за да се повиши осведомеността относно декларацията за лицата, изчезнали в Кипър. Резултатът е голям успех. Днешната писмена декларация 10 е приета със силно и позитивно мнозинство. Искам да благодаря на съавторите и да изказа специални благодарности на Charles Tannock, който заедно с мен събира подкрепа по време на всяка сесия в Страсбург. Искам да благодаря също на митническата служба и на моя екип, чиито усилия улесниха нашата работа толкова много.
<P>
В залата с нас са група млади хора от NEPOMAK, Световната организация на младите кипърци в Обединеното кралство, за да присъстват на обявяването на декларацията. Те са днешната младеж, от която зависи бъдещето. Подкрепата за декларацията показва подкрепата на Парламента за бъдещето. Благодаря за вашата подкрепа.
<P>
(Ръкопляскания)
<SPEAKER ID="139" NAME="Председател">
Г-жо Yannakoudakis, приветстваме делегацията и заради принципа на равен достъп даваме думата на г-н Papastamkos.
<SPEAKER ID="140" NAME="Georgios Papastamkos" AFFILIATION="PPE">
(EL) Г-н председател, освен на г-н Zwiefka, г-н Susta и г-н Bennahmias искам да благодаря на колегите, които подписаха декларация 7. Надявам се, че решителното послание на Парламента ще мотивира Комисията да упражнява по-ефективно своите правомощия за координиране за борба с корупцията в спорта.

<CHAPTER ID="005-20">
20. Годишен доклад от Съвета до Европейския парламент относно главните аспекти и основните решения в областта на ОВППС за 2009 г. (
<SPEAKER ID="151" NAME="Giles Chichester" AFFILIATION="ECR">
(EN) Г-н председател, докато се забавлявате с шеговития си и необичаен подход към исканията от залата относно гласуването, може ли да спомена, че ако обявявате точките малко по-бавно, преводът няма да изостава и ще можем да гласуваме по-своевременно. Бързате и има известно закъснение.
<SPEAKER ID="152" NAME="Председател">
Г-н Chichester, това, което ще запомня от забележката Ви, е, че, доколкото разбирам, одобрявате моя необичаен подход.
<P>
Преди гласуването на параграф 33, първоначален текст:
<SPEAKER ID="154" NAME="Gabriele Albertini" LANGUAGE="IT">
Г-н председател, няма смисъл да го цитирам. Включено е в обяснението на вот: започва с "приветства" и завършва с "начин". Можете да го прочетете.
<SPEAKER ID="156" NAME="Gabriele Albertini" LANGUAGE="IT">
Г-н председател, и тук текстът е включен в списъка за гласуване. Искам да направя само един коментар: предметът е протест срещу осъждането на демонстранти в Бахрейн и критика на това поведение.
<SPEAKER ID="157" NAME="Председател">
Г-н Albertini, не, устното предложение за изменение на изменение 7, след параграф 45.
<SPEAKER ID="158" NAME="Gabriele Albertini" LANGUAGE="IT">
Г-н председател, сбърках при четенето на текста. Премахнахме името "Македония", за да не погазим чувствата на някои хора, включително, според мен, и на председателя.
<P>
Затова е използван само изразът "бивша югославска република Македония". Премахнахме името "Македония".
<SPEAKER ID="160" NAME="Nick Griffin" AFFILIATION="NI">
(EN) Г-н председател, ще трябва да повторя забележката на г-н Chichester. Преводачите ни казват, че можем да гласуваме "против", след като Вие сте обявил "Εγκρίνεται" ("приема се"). Не знам да се изисква от членовете на ЕП да говорят гръцки. Ако ще трябва, кажете ни. Ако не, забавете малко.
<SPEAKER ID="161" NAME="Председател">
Отговорът е, че се изисква от членовете на ЕП да говорят гръцки.
<P>
(Ръкопляскания и смях)
<P>
Вижте, мога да го правя изключително бавно, но така е всеки път, уважаеми колеги, не съм променил начина, по който обявявам гласуването. Както знаете, всички преводачи разполагат със списъка за гласуване пред себе си. Ако го нямат, трябва да го имат. Няма значение колко бързо или бавно председателят обявява на който и да е език цифрите; преводачите разполагат със списъка. Във всеки случай ще опитам малко по-бавно, ако ще бъде по-добре.
<SPEAKER ID="162" NAME="William" AFFILIATION="The Earl of) Dartmouth  (EFD">
(EN) Г-н председател, говорите много добре английски, както сте показали съвсем ясно. Защо тогава упорствате с тази шарада, с тази пантомима да говорите излишно на гръцки?
<P>
(Продължителен шум)
<SPEAKER ID="164" NAME="Gabriele Albertini" LANGUAGE="IT">
Г-н председател, извинете. Може и да греша, но не си спомням да гласувахме устното предложение за изменение на параграф 68.
<P>
Ако не се лъжа, пропуснахме устното предложение за изменение, което споменах по-рано, относно осъждането на отношението на правителството на Бахрейн. Затова следва да пристъпим към гласуване.
<SPEAKER ID="165" NAME="Председател">
Г-н Albertini, приехме изменения 13 и 18 и така първоначалният параграф, за който се отнасяше устното Ви предложение за изменение, отпадна.
<P>
Преди окончателното гласуване:
<SPEAKER ID="166" NAME="Robert Goebbels" AFFILIATION="S&amp;D">
(EN) Г-н председател, искам да подкрепя г-н Albertini. Считам, че бихме могли да гласуваме неговото устно предложение за изменение като допълнение към параграфа, който гласувахме, защото ще е добре залата да осъди това, което се случва в Бахрейн, особено смъртните присъди.
<P>
(Ръкопляскания)
<SPEAKER ID="167" NAME="Hannes Swoboda" AFFILIATION="S&amp;D">
(EN) Г-н председател, подкрепям го, защото трябва да има грешка или в списъците ни за гласуване, или в процедурата ни за гласуване, но се ползва с толкова единодушна подкрепа, че е много странно да не е включено.
<P>
Считам, че всички в залата ще се съгласят с предложението на г-н Goebbels и г-н Albertini да го гласуваме като допълнение или като отделен параграф.

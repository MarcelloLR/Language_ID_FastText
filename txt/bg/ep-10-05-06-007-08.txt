<CHAPTER ID="007-08">
8. Доклад относно Бялата книга на Комисията: "Адаптиране спрямо изменението на климата - към европейска рамка за действие" (
<SPEAKER ID="093" NAME="Vittorio Prodi" LANGUAGE="IT">
Г-н председател, госпожи и господа, изменението на климата е реална заплаха, срещу която трябва сме готови да се изправим, въпреки различните последици, които тя ще има за нашите страни. Влошаването на екосистемите ще доведе до негативно въздействие върху състоянието на нашите икономки и здравето на европейските граждани. В миналото вече сме отправяли призив за дипломация и справедливост по въпросите на климата: сега трябва да ги създадем, говорейки с един глас.
<P>
Убеден съм, че Европейският съюз трябва да запази водещата си роля в борбата с изменението на климата и всяко забавяне в прилагането на тези действия ще увеличи неимоверно екологичните, социалните и икономическите разходи. На първо място, трябва да признаем централната роля на местните и регионалните органи и необходимостта да работим съвместно с тях, за да координираме екологичните и икономическите нововъведения, създадени благодарение на технологичния напредък.
<P>
С приемането на Бялата книга, призоваваме Комисията и държавите-членки да насърчават публично-частните партньорства, чрез които да се подпомогне финансирането на всички инициативи, свързани с политиките на адаптация. За всеки квадратен метър от нашата територия трябва да бъдат положени грижи, за да бъде опазена почвата и водата с цел да се предотврати ерозията и да се осигури пълненето на водните слоеве, включително посредством пряко реинжектиране на повърхностни води. За да бъде осъществена адаптацията, е необходим систематичен подход, който предвижда възобновяеми енергийни източници.
<P>
Бих искал искрено да благодаря на всички колеги, които дадоха своя принос за успеха на доклада.
<P>
(Ръкопляскания)

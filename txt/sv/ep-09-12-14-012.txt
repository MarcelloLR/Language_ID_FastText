<CHAPTER ID="012">
Arbetsplan
<SPEAKER ID="021" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet den 10 december (artikel 137 i arbetsordningen) har delats ut. Följande ändringar har föreslagits:
<P>
Måndag - inga ändringar
<P>
Tisdag
<P>
Jag har mottagit en begäran från gruppen Frihet och demokrati i Europa om att ta med en muntlig fråga till kommissionen angående subsidiaritetsprincipen. Detta är en skriftlig begäran som har lämnats in till Europaparlamentets presidium. Jag vill be en företrädare för EFD-gruppen att säga något om detta.
<SPEAKER ID="022" NAME="Francesco Enrico Speroni" LANGUAGE="IT">
Herr talman, mina damer och herrar! Vi har begärt att denna muntliga fråga ska tas med i föredragningslistan eftersom vi anser att parlamentet borde få ett riktigt svar i ett sådant viktigt ärende, och därför begär vi om denna ändring av föredragningslistan.
<P>
(Parlamentet godkände denna begäran.)
<SPEAKER ID="023" NAME="Talmannen">
Mina damer och herrar! Vänligen uppmärksamma att denna punkt kommer att tas med som sista punkt på föredragningslistan för tisdag kväll. Tidsfristen för att inge resolutionsförslag är tisdagen den 15 december kl. 10.00 och tidsfristen för gemensamma resolutionsförslag och ändringsförslag är onsdagen den 16 december kl. 10.00. Omröstningen kommer att äga rum på torsdag. Det är alltså den sista punkten i morgon, resolutionsförslag på onsdag och omröstning på torsdag.
<SPEAKER ID="024" NAME="Hannes Swoboda" LANGUAGE="DE">
Herr talman! Om vi har förstått det rätt syftade ni på en resolution med anledning av det förslag som tidigare har ingetts. Vi har dock inte uttryckligen kommit överens om det ska bli en resolution eller inte.
<SPEAKER ID="025" NAME="Talmannen">
Detta är faktiskt alldeles riktigt. Begäran lämnades in tillsammans med resolutionen.
<P>
Onsdag - inga ändringar
<P>
Torsdag
<P>
Finns det några synpunkter i fråga om torsdag?
<SPEAKER ID="026" NAME="Fiorello Provera" LANGUAGE="IT">
Herr talman, mina damer och herrar! Många brådskande frågor ska tas upp nästa torsdag. Den tredje av dessa viktiga frågor som vi ska diskutera är situationen i Azerbajdzjan. Media, inbegripet västerländsk media, har rapporterat om ett handgemäng som uppstod mellan två unga bloggare och två andra personer på offentlig plats. Ett gripande gjordes och en dom avkunnades, och jag anser att det inte är mer än rätt att gå till botten med detta och förvissa sig om att allt har gått till i enlighet med gällande lagstiftning.
<P>
Samtidigt har dock extremt allvarliga händelser ägt rum i Filippinerna de senaste dagarna: 57 personer som deltog i en konvoj för att ge sitt stöd till en presidentkandidat massakrerades av en beväpnad styrka som utnyttjade den revolutionära situationen för att ta till vapen mot regeringen. Detta har lett till sådana konsekvenser att undantagstillstånd har utfärdats i Filippinerna.
<P>
Jag ber därför er, mina damer och herrar, om att situationen i Filippinerna tas upp som tredje punkt på torsdag i stället för Azerbajdzjan-frågan. Det som har hänt i Azerbajdzjan är inte alls lika allvarligt som ...
<P>
(Talmannen avbröt talaren.)

<CHAPTER ID="014-03">
3. Utvisning av icke-statliga organisationer ur Darfur (omröstning)
<P>
- Före omröstningen om punkt 1:
<SPEAKER ID="360" NAME="Martine Roure">
för PSE-gruppen. - (FR) Fru talman! Jag föreslår ett muntligt ändringsförslag som ska införas efter punkt 1: ”Europaparlamentet kräver att alla biståndsarbetare knutna till den belgiska avdelningen av Läkare utan gränser som kidnappades i går ur organisationens lokaler i Saraf-Umra, 200 km väster om El-Fasher, huvudstaden i norra Darfur, omedelbart och villkorslöst ska släppas fria.”
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Fru talman! Ordet ”i går” bör strykas eftersom resolutionen måste gälla mer än en dag.
<SPEAKER ID="362" NAME="Martine Roure" AFFILIATION="PSE">
- (FR) Fru talman! Ursäkta mig, men jag förstår inte varför det ska finnas en tidsbegränsning. Det finns ingen tidsbegränsning.
<P>
Jag upprepar: ”Europaparlamentet kräver att alla biståndsarbetare omedelbart och villkorslöst ska släppas fria.” Är det ordet ”omedelbart” som stör er?
<SPEAKER ID="363" NAME="Talmannen">
Det är ordet ”i går”, fru Roure. Ni sa ”i går”.
<SPEAKER ID="364" NAME="Martine Roure" AFFILIATION="PSE">
- (FR) Fru talman! Jag instämmer. Ursäkta mig. Stryk ordet ”i går”. Ni har helt rätt.
<SPEAKER ID="366" NAME="Charles Tannock">
författare. - (EN) Fru talman! Min grupp förslår att vi tar bort punkterna 2 och 6. Det handlar inte om att vi inte stöder innehållet, utan om att vi anser att det inte är nödvändigt i denna resolution och att det i denna känsliga situation kan hjälpa Omar Al-Bashir att upphäva sitt beslut och tillåta de icke-statliga organisationerna att återvända. Vi kräver därför att punkterna 2 och 6 stryks. Jag vet att den socialdemokratiska gruppen kommer att begära en liknande strykning och att de även kommer att begära att vi stryker punkt 5, och det stöder vi av samma skäl.
<SPEAKER ID="368" NAME="Martine Roure" LANGUAGE="FR">
Jag bekräftar vad Charles Tannock just sagt och av samma skäl begär vi att punkt 5 stryks.
<SPEAKER ID="370" NAME="Paul Rübig" AFFILIATION="PPE-DE">
(DE) Fru talman! Jag har ett önskemål. Eftersom vi har val den 7 juni och just nu har en mycket stor tillströmning av besökare, undrar jag om vi skulle kunna undersöka om vi under sammanträdesperioderna i april och maj här i Strasbourg skulle kunna ha alla rum, inklusive plenisalen, öppna för besökare fram till midnatt, så att vi kan ta hand om alla besökare ordentligt.
<SPEAKER ID="371" NAME="Talmannen">
Jag förklarar Europaparlamentets session avbruten.

<CHAPTER ID="009-06">
6. Innovativ finansiering på global nivå och på EU-nivå (
<SPEAKER ID="141" NAME="Jean-Paul Gauzès" AFFILIATION="PPE">
(FR) Fru talman! Jag beklagar att det råder en viss förvirring i detta betänkande av Anni Podimata, vilket ger anledning till en rad viktiga frågor när det gäller innovativ finansiering. Jag vill be gruppen Progressiva alliansen av socialister och demokrater i Europaparlamentet att dra tillbaka det alternativa förslag som gruppen har lagt fram så att det gemensamma förberedelsearbetet kan slutföras.
<P>
För det andra beklagar jag att det har framkommit ett något artificiellt motstånd i frågan om skatt på finansiella transaktioner och att det finns två mycket likartade ändringsförslag. Jag beklagar att parlamentet därigenom inte kan uttrycka sitt överväldigande stöd för denna skatt på ett sätt som är rimligt med hänsyn till EU:s konkurrenskraft.
<SPEAKER ID="142" NAME="Martin Schulz" AFFILIATION="S&amp;D">
(DE) Fru talman! Jag kan säga följande till Jean-Paul Gauzès: ja, vi tänker dra tillbaka detta förslag till alternativ resolution. Jag rekommenderade min grupp att göra så av en mycket enkel anledning: Följande ändringsförslag, som har undertecknats av 120 ledamöter från alla grupper, visar att förslagen om en skatt på finansiella transaktioner inte är något som bara intresserar en enda grupp, vare sig det gäller socialister, konservativa, Europeiska folkpartiets grupp (kristdemokrater) eller gruppen De gröna/Europeiska fria alliansen. Poängen är att vi lägger fram ett institutionellt förslag och sänder en institutionell signal om att parlamentet över partigränserna kan säga: "Vi vill att den privata sektorn ska betala sin andel av bördorna på grund av krisen”. Detta är inte något socialistiskt krav, inte något krav från PPE-gruppen, utan det är vår gemensamma önskan. Om vi lyckas uttrycka detta i dag på en institutionell grundval kommer detta att vara en mycket stor famgång för Europaparlamentet. Detta är anledningen till att vi drar tillbaka detta förslag.
<P>
(Applåder)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Fru talman! Under plenarsammanträdet igår lade Europeiska folkpartiets grupp (kristdemokrater) fram ett annat förslag som skulle kunna utgöra en kompromiss. Det var följande förslag: skulle man kunna förtydliga att resurser kommer att kanaliseras till EU-budgteten och stödmekanismen? Vi framförde ämnet för debatt igår, och vi väntar på ett svar så att vi kan komma fram till en kompromiss och sända ett positivt budskap till EU:s institutioner.

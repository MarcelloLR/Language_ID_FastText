<CHAPTER ID="016">
Arbetsplan: se protokollet
<SPEAKER ID="022" NAME="Jean-Pierre Audy" AFFILIATION="PPE">
(FR) Herr talman! Jag skulle vilja få ordet mot bakgrund av artikel 16 i fördraget om Europeiska unionen. Den här veckan föreslogs på initiativ av den franska statschefen Nicolas Sarkozy, som visade sitt stora sinne för gemenskap, att ett extra ordinarie möte i Europeiska rådet skulle hållas på fredag.
<P>
I enlighet med fördragen är det vanligtvis rådet (allmänna frågor) som förbereder Europeiska rådets möten. Men på den här veckans dagordning har jag inte sett något möte i rådet (allmänna frågor) för att förbereda detta extra ordinarie möte i Europeiska rådet. I tider med stora demokratiska förändringar anser jag att EU-medborgarna tillsammans med sina statschefer bör delta i de beslut som EU fattar om dessa stora frågor.
<SPEAKER ID="023" NAME="Talmannen">
Tack för din kommentar. Jag skickar dig ett skriftligt svar.

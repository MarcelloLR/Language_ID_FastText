<CHAPTER ID="004">
Det andra europeiska toppmötet om romer (ingivna resolutionsförslag): se protokollet
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Herr talman! Genom en dom av den 19 mars har EG-domstolen just förklarat att en majoritet i parlamentet har brutit mot en tydlig rättspraxis genom att vägra försvara min immunitet på grundval av artikel 10 i det internationella protokollet, vilket begärdes av mina utländska kolleger under ledning av Luca Romagnoli.
<P>
Denna begäran gjordes när jag drabbades av våldsam politisk, yrkesmässig och rättslig förföljelse för brottet att ha sagt till journalister som intervjuade mig om revisionism och andra världskrigets historia att dessa frågor var en sak för historiker att debattera. Detta står i punkt 108 i domen.
<P>
Domstolen anger att eftersom syftet med protokollet är att ge Europaparlamentets ledamöter rättigheter har parlamentet genom att underlåta att avge ett utslag på grundval av artikel 10 överträtt rättspraxis på ett tillräckligt tydligt sätt.
<P>
Det är riktigt att domstolen har avslagit mitt yrkande om skadestånd, eftersom den anser att den franska appellationsdomstolen och dess 11 domare har funnit mig helt och definitivt oskyldig. Följaktligen anser den att jag inte längre kan hävda att jag lidit skada. Faktum kvarstår att domstolen beordrar parlamentet att betala två tredjedelar av rättegångskostnaderna. Domen utgör därför ett svidande fördömande av den partisanteknik som berövat mig min parlamentariska immunitet.
<P>
Under press har föredraganden tagit till ett fult processtrick. Detta beslut blir ett prejudikat som Europaparlamentets ledamöter från den nationella högern, vilkas yttrandefrihet ständigt attackeras, kommer att kunna dra fördel av i framtiden.

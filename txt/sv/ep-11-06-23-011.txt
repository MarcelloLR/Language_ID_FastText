<CHAPTER ID="011">
Frivilligt märkningssystem i punktskrift på förpackningar för industriprodukter (skriftlig förklaring)
<SPEAKER ID="142" NAME="Talmannen">
Skriftlig förklaring nr 0014/2011 ingiven av Konstantinos Poupakis, Richard Howitt, Ádám Kósa, Eva Lichtenberger och Cecilia Wikström om ett frivilligt märkningssystem i punktskrift på förpackningar för industriprodukter har undertecknats av en majoritet av parlamentets ledamöter och ska därför, i enlighet med artikel 123 i arbetsordningen, översändas till mottagarna och offentliggöras i Antagna texter för sammanträdet tillsammans med uppgifterna i protokollet om namnet på undertecknarna.
<SPEAKER ID="143" NAME="Konstantinos Poupakis" AFFILIATION="PPE">
(EL) Fru talman! Jag vill, både personligen och för mina kolleger Ádám Kósa, Cecilia Wikström, Richard Howitt och Eva Lichtenberger, tacka alla som stött den skriftliga förklaring vi lade fram, i övertygelsen att blinda och hörselskadade har rätt att leva ett oberoende liv och att delta till fullo i samhället. Vi hoppas att detta initiativ kommer att lägga grunden för ytterligare omedelbara åtgärder i detta avseende, och vi tackar er alla.

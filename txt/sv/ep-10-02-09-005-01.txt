<CHAPTER ID="005-01">
1. Ramavtal om förbindelserna mellan Europaparlamentet och kommissionen (
<P>
- Före omröstningen:
<SPEAKER ID="086" NAME="José Manuel Barroso" LANGUAGE="EN">
Herr talman! För några månader sedan förslog jag i mina politiska riktlinjer och här i plenum att vi skulle ta detta särskilda partnerskap mellan parlamentet och kommissionen till en ny nivå. Jag föreslog att vi skulle förstärka och utveckla våra förbindelser ytterligare på ett positivt sätt för att avspegla det nya fördraget och vårt delade engagemang för att forma EU tillsammans.
<P>
Under de senaste veckorna har jag fört detaljerade diskussioner med förhandlingsgruppen för översynen av ramavtalet, som leddes av Klaus-Heiner Lehne, som ni utnämnde. Jag vill ta detta tillfälle i akt att tacka dem alla för de mycket intensiva diskussionerna, men även för deras konstruktiva inställning.
<P>
Jag är djupt tillfredsställd över att vi nu har nått en gemensam förståelse för de principer som kommer att styra våra förbindelser under de kommande åren. De kommer att förstärka vårt samarbete, helt i enlighet med den institutionella balans som fastställs i fördragen.
<P>
Som ordförande för Europeiska kommissionen kommer jag att följa de principer som stakas ut i den resolution som ni just har antagit. De kommer att vägleda mig när vi fastställer det nya kommissionskollegiets ståndpunkt om översynen av det fullständiga ramavtalet.
<P>
Eftersom resolutionen har antagits av en så imponerande majoritet av ledamöterna i parlamentet är jag säker på att vi har en utmärkt grund för att förstärka våra förbindelser. När det gäller de frågor som inte bara rör våra två institutioner utan även rådet, hoppas jag verkligen att rådet kommer att ansluta sig till oss i denna gemensamma insats för att förbättra samtliga institutioners arbete för EU:s bästa.
<P>
Om ni godkänner det nya kommissionskollegiet senare i dag kommer jag att be den nominerade vice ordföranden Maroš Šefčovič att leda förhandlingarna om översynen av ramavtalet från kommissionens sida. Jag kan försäkra er om att han är lika engagerad som jag är - och jag är övertygad om att detta gäller hela kollegiet - när det gäller att se till att förhandlingarna blir effektiva och snabba.
<SPEAKER ID="087" NAME="Talmannen">
Ordförande Barroso! Tack så mycket för er mycket positiva inställning till våra förhandlingar. Jag vill på allas vägnar tacka vår förhandlingsgrupp, som leddes av Klaus-Heiner Lehne, och alla kolleger som engagerade sig så starkt i förhandlingarna.
<P>
(Applåder)
<P>
Vi har inte ett lagstiftningsinitiativ grundat på Lissabonfördraget ännu, men vi har lovats ett svar på våra förväntningar från kommissionen. Vi har inte bara frågetimmen med kommissionens ordförande, utan även frågetimmen med kommissionsledamöterna, en inbjudan från kommissionens ordförande till Europaparlamentets talman och kommissionskollegiet, och vårt gemensamma samarbete med de nationella parlamenten, som är mycket viktigt.
<P>
Vi tänker på subsidiaritetsregeln och behöver en konsekvensanalys för att förbättra den så långt det går. Vi hoppas att den kommer att bli mycket starkare i det avseendet än den ursprungligen var i vårt avtal, men det finns fortfarande mycket hopp för oss alla att vi kan göra allt som behövs för våra medborgare i framtiden.
<P>
(Sammanträdet avbröts kl. 12.10 och återupptogs kl. 13.30.)

<CHAPTER ID="006-02">
2. Förslaget till Europeiska unionens allmänna budget för budgetåret 2011 (omröstning)
<SPEAKER ID="129" NAME="Sidonia Elżbieta Jędrzejewska" LANGUAGE="EN">
Herr talman! Vi röstade om fler än 1 600 ändringsförslag till 2011 års budgetförslag i budgetutskottet. Det finns oundvikligen ett antal tekniska justeringar som vi måste rösta om i parlamentet. När det gäller införande av ändringsskrivelse nr 1/2011 i parlamentets behandling måste vissa tekniska justeringar göras i både det nya avsnittet om den europeiska avdelningen för yttre åtgärder och i avsnittet om kommissionen, med anledning av förslag till anslagsöverföringar mellan avsnitten.
<P>
I avsnittet om den europeiska avdelningen för yttre åtgärder gäller detta främst införandet i budgeten av en lönejustering på 1,85 procent för den nya tjänsten, i likhet med övriga institutioner. De belopp som berörs av ändringsskrivelsen i avsnittet om kommissionen måste också justeras i enlighet med detta. Detta gäller även vissa ändringar från parlamentet för administrativa budgetposter som måste anpassas till de slutliga belopp som förts in i budgetposterna för avsnitt III.
<P>
Anmärkningarna avseende budgetposter för vissa av de decentraliserade organen kommer att anpassas tekniskt för att de ska överensstämma med de belopp som slutligen antagits. I budgetpost 02 01 04 04 ska anmärkningarna för 996 läggas till i likhet med ändringsförslag 1010 för driftsbudgetpost 02 02 01 (som en del i av paketet för pilotprojekt och förberedande åtgärder). I budgetpost 19 05 01 ska orden ”andra än Förenta staterna” utgå ur titeln och anmärkningarna i enlighet med budgetutskottets beslut. I budgetpost 19 09 01 ska ett muntligt ändringsförslag som antogs av budgetutskottet läggas till anmärkningarna. Orden ”Detta anslag syftar till del att stödja, bland annat, initiativ som Stiftelsen EU-Latinamerika/Västindien (beslut från toppmötet mellan stats- och regeringscheferna från EU och Latinamerika/Västindien, och Biarritzforumet” ska läggas till.
<P>
För att undvika motsägelser i numreringen av vissa inrättade budgetposter, och för att följa kontoplanen, kommer en omnumrering av budgetposterna att göras. Detta kommer varken att påverka kapitlet för den fleråriga budgetramen eller budgetkapitlet för ändringar som antagits av budgetutskottet, utan avser endast ändringarna 386, 389, 521, 833, 997, 998, 999, 1016, 1018, 1021, 1022, 1023 och 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Herr talman! Jag är ledsen, men det är omöjligt att följa omröstningen när ni läser upp ändringsförslagen så snabbt.
<SPEAKER ID="132" NAME="Talmannen">
Jag är mer än villig att ta det lite långsammare... Vi får försöka förena kravet på snabbhet med alla parlamentsledamöters rätt att fullgöra sitt uppdrag och rösta.
<P>
Före omröstningen om block 3:
<SPEAKER ID="133" NAME="József Szájer" AFFILIATION="PPE">
(EN) Herr talman! Jag ber parlamentet om ursäkt, men det står fel i PPE-gruppens voteringsanvisningar beträffande ändringsförslag 967. Rätt röst ska vara ”ja”.
<SPEAKER ID="134" NAME="Talmannen">
Detta gäller en senare omröstning. Nåväl, det här gäller intern information för gruppen.
<P>
- Före omröstningen om ändringsförslag 987:
<SPEAKER ID="135" NAME="Göran Färm" AFFILIATION="S&amp;D">
(EN) Herr talman! Precis som min kollega från PPE-gruppen gjorde för en stund sedan måste även jag påpeka ett fel i våra voteringsanvisningar. S&D-gruppens voteringsanvisningar ska lyda: minus, plus, plus, och inget annat.
<SPEAKER ID="136" NAME="Talmannen">
Även detta är intern information för gruppen.
<P>
- Efter omröstningen om budgeten:
<SPEAKER ID="137" NAME="Olivier Chastel" LANGUAGE="FR">
Herr talman, mina damer och herrar! Denna tillfredsställelse beror på att ni just har godkänt ändringar av rådets ståndpunkt när det gäller förslaget till ändringsbudget nr 3/2010 och förslaget till budget för budgetåret 2011.
<P>
Jag har följaktligen noterat skillnaderna mellan våra två institutioner och samtycker naturligtvis till att Europaparlamentets talman i enlighet med artikel 314.4 c i fördraget om Europeiska unionens funktionssätt sammankallar förlikningskommittén.
<SPEAKER ID="138" NAME="Talmannen">
Det är inte fråga om välvilja från rådets sida, utan om att följa fördragets bestämmelser. Parlamentet kommer naturligtvis att fullgöra sin roll.

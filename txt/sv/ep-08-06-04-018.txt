<CHAPTER ID="018">
Välkomsthälsning
<SPEAKER ID="057" NAME="Talmannen">
Mina damer och herrar! Det är med glädje som jag kan upplysa er om att en delegation från det japanska parlamentet har anlänt till åhörarläktaren. Vi skulle vilja hälsa dem varmt välkomna. De deltar i det 29:e interparlamentariska mötet mellan EU och Japan, som hålls i Bryssel och Wien den 2-6 juni.
<P>
Den japanska delegationen leds av Taro Nakayama, en stor vän av EU, och består av sju ledamöter från underhuset och två ledamöter från överhuset.
<P>
Det interparlamentariska mötet har inriktats på klimatförändringar i syfte att främja en gemensam strategi grundad på tillämpningen av Kyotoprotokollet och vad som följer efter detta.
<P>
Vi är mycket glada över detta fruktbara, stabila och fortsatta samarbete med Japan, ett land med vilket vi delar de grundläggande demokratiska värderingarna, respekten för mänskliga rättigheter och principen om multilateralt samarbete. Därför hälsar jag våra japanska vänner välkomna!
<P>
(Applåder)

<CHAPTER ID="006">
Omröstning
<SPEAKER ID="070" NAME="Talmannen">
Nästa punkt är omröstningen.
<P>
(För omröstningsresultat och andra uppgifter som rör omröstningen: se protokollet.)
<P>
- Före omröstningen:
<SPEAKER ID="071" NAME="Sajjad Karim" AFFILIATION="ECR">
(EN) Herr talman! I morse rapporterade tidningen Figaro att en journalist i förra veckan lyckades ta sig in i Europaparlamentet med en låtsaspistol och dessutom kunde komma mycket nära prins Charles, Storbritanniens nästa statsöverhuvud.
<P>
Kan du i dag, med tanke på den rådande oron kring säkerheten i parlamentet, försäkra oss om att ni tar de här frågorna på allvar, och att den så kallade översyn som parlamentets presidium i hemlighet genomför inte bara blir ett lappverk utan en genomgripande säkerhetsreform?
<SPEAKER ID="072" NAME="Talmannen">
Herr Karim! Jag kan försäkra dig om att frågan tas på största allvar. Enligt de uppgifter jag har diskuteras frågan i talmanskonferensen, så du kan vara säker på att parlamentet fäster stor vikt vid problemet. Det är en mycket allvarlig fråga.
<SPEAKER ID="073" NAME="Talmannen">
I ljuset av den senaste tidens utveckling måste texten om Ungerns nya medielag, som vi skulle rösta om i dag, ses över. Jag föreslår därför att omröstningen skjuts upp i enlighet med artikel 177.4. Beslutet om ytterligare åtgärder i denna fråga och om de nödvändiga nya tidsfristerna kommer att fattas vid talmanskonferensens sammanträde torsdagen den 3 mars 2011.
<P>
Vem vill uttala sig för detta förslag? Vem vill uttala sig mot detta förslag?
<SPEAKER ID="074" NAME="Renate Weber">
för ALDE-gruppen. - (EN) Herr talman! Efter den senaste tidens utveckling, som har tagits upp i kommissionen men inte i parlamentet, anser jag att vi måste skjuta upp omröstningen om resolutionen, eftersom den måste anpassas till denna nya utveckling.
<SPEAKER ID="075" NAME="Talmannen">
Det var alltså ett förslag om att skjuta upp omröstningen. Vem vill uttala sig mot detta? Ingen? Då går vi vidare med omröstningen. Vem är för att omröstningen skjuts upp? Emot? Nedlagda röster? Förslaget antas. Omröstningen om denna punkt skjuts upp.

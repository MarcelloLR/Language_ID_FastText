<CHAPTER ID="005">
Omröstning
<SPEAKER ID="101" NAME="Talmannen">
Först och främst har jag nöjet att meddela kammaren att Litauens parlament ratificerade fördraget i morse.
<P>
(Applåder)
<P>
Nästa punkt på föredragningslistan är omröstningen.
<P>
(För resultatet av omröstningen och andra detaljer: se protokollet.)
<P>
- Före omröstningen:
<SPEAKER ID="102" NAME="Jens-Peter Bonde" AFFILIATION="IND/DEM">
(EN) Fru talman, i dag lägger jag för sista gången min röst i parlamentet. Från och med i morgon företräder Hanne Dahl den danska junirörelsen. Jag vill tacka er alla för många fina duster om konstitutionen och folkomröstningar, och för ett gott samarbete då vi gemensamt kämpade för större öppenhet.
<P>
Vi har lyckats öppna kommissionens hemliga telefonkatalog. Vi har lagt ut dess dagordningar och protokoll på internet. Snart får vi insyn i vilka kommissionens rådgivare är och vilka som mottar dess stöd. Bara genom att samarbeta över partilinjerna kunde vi uppnå sådana segrar.
<P>
Vid konventet fick vi stöd genom underskrifter från 23 regeringar, samtliga parlamentsledamöter och, med ett enda undantag, samtliga europaparlamentariker för ett mycket enkelt förslag att vända upp och ned på öppenhetsprncipen. Öppenhet och insyn ska alltid råda, såvida inte ett undantag beviljas.
<P>
Vidare vill jag tacka er för det stöd jag fått för ett antal ändringsförslag som avsett fluorerade gaser, klimatåtgärder, bekämpningsmedel och dricksvatten, transportsektorn och nitrater i ekologisk korv.
<P>
Min andra önskan är att lagar inte längre ska stiftas av tjänstemän bakom stängda dörrar. Jag uppmanar er att se till att all EU-lagstiftning måste genomgå en offentlig omröstning i Europaparlamentet.
<P>
Tack ska ni ha, kollegor, för 29 år tillsammans i parlamentet ...
<P>
... och tack till alla danska väljare som gjorde det möjligt!

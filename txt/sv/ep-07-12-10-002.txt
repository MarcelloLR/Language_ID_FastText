<CHAPTER ID="002">
Uttalande av talmannen
<SPEAKER ID="006" NAME="Talmannen">
Den 1 december blev två medlemmar av den spanska säkerhetsstyrkan skjutna av terroristorganisationen ETA i Capbreton i Frankrike. En ung, 24-årig spansk polis, Raúl Centeno, dog omedelbart och en annan polis, Fernando Trapero, 23 år gammal, blev allvarligt skadad och dog i onsdags.
<P>
På allas vägnar skulle jag vilja framföra vårt djupa deltagande till offrens familjemedlemmar.
<P>
Jag skulle även vilja sända ett budskap om vår solidaritet till det spanska folket, de spanska myndigheterna, landets demokratiska institutioner och i synnerhet till säkerhetsstyrkorna. Europaparlamentet kritiserar skarpt varje form av våld som används som ett medel för att nå målet. Terrorism är ett angrepp mot frihet och demokrati. Terrorism måste bekämpas och utplånas genom alla lagliga medel som finns att tillgå. Terror kan aldrig rättfärdigas. Vi får inte visa någon svaghet när det gäller att bekämpa terrorismen. Terroristhotet kommer därför aldrig att lyckas få demokratin på knä!
<P>
Jag är säker på att vi alla är överens om dessa principer. Tack.
<P>
(Applåder)

<CHAPTER ID="006-01">
1. Den inre marknaden för el (
<P>
-Före omröstningen:
<SPEAKER ID="112" NAME="Eluned Morgan">
föredragande. - (EN) Herr talman! Det här betänkandet är det första i ett paket med åtgärder för att hantera energimarknaderna inom EU. Samarbetet med alla föredragande och skuggföredragande om detta har varit omfattande och vi vill sända ett budskap till rådet om att vi har för avsikt att förhandla om detta som ett paket, inte som en rad enskilda betänkanden.
<P>
Det finns en aspekt av direktivet om el som har orsakat stora splitringar inom parlamentet. Splittringarna fanns för ovanlighetens skull på det nationella planet, inte på det partipolitiska planet. Jag vill dock uppmana kollegerna att överväga betänkandet som en helhet. Det handlar bland annat om att ta itu med energifattigheten, ökade rättigheter för konsumenterna och åtgärder för att se till att marknaden fungerar bättre.
<P>
- Före omröstningen om ändringsförslag 169:
<SPEAKER ID="114" NAME="Anni Podimata" AFFILIATION="PSE">
(EL) Herr talman! Jag vill begära att ändringsförslaget ska stå kvar på omröstningslistan enligt artikel 150.5 i arbetsordningen, eftersom det har stötts av 40 ledamöter.
<SPEAKER ID="115" NAME="Talmannen">
Ni skulle ha helt rätt om inte ändringsförslaget hade fallit bort som ett resultat av den föregående omröstningen. Ni kunde ha flyttat på det själva, men eftersom det har bortfallit till följd av den föregående omröstningen kan ni tyvärr inte lägga fram det själv.

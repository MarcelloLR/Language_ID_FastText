<CHAPTER ID="007-13">
13. Femte världsforumet för vatten, Istanbul, 16-22 mars 2009 (omröstning)
<P>
- Efter omröstningen om ändringsförslag 5:
<SPEAKER ID="136" NAME="Inés Ayala Sender" LANGUAGE="ES">
Herr talman! Internationella utställningen i Zaragoza 2008 avslutades den 14 september 2008. Det var den första utställning som ägnats enbart åt vatten och hållbar utveckling, och den första utställning som Europaparlamentet har deltagit i på jämlik fot med kommissionen.
<P>
Tre månader av ihållande debatt med mer än 2 000 experter och icke-statliga organisationer resulterade i Zaragoza-stadgan, som exakt återspeglar debatten mellan Mexiko 2006 och Istanbul. Vi föreslår därför följande skäl:
<P>
(EN) ”med beaktande av Zaragoza-stadgan från 2008 'En ny övergripande vision för vatten' och de rekommendationer som vattentribunen antog den 14 september 2008, den dag internationella utställningen i Zaragoza avslutades, och som översänts till FN:s generalsekreterare”.

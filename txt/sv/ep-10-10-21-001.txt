<CHAPTER ID="001">
Öppnande av sammanträdet
<P>
(Sammanträdet öppnades kl. 9.00.)
<SPEAKER ID="005" NAME="Mario Pirillo" AFFILIATION="S&amp;D">
(IT) Herr talman, mina damer och herrar! Natten mot den 18 oktober drabbades staden Paola, Sankt Franciskus födelseplats, av ett häftigt regn som berörde hela Kalabrien. Regnet orsakade omfattande skador på offentliga byggnader, bostäder, vatten- och avloppsnät, samt el- och telenät, för att inte nämna jordskred. Flera familjer har varit tvungna att överge sina hem, och skolorna har hållits stängda.
<P>
Liknande händelser har inträffat i Kalabrien under en lång tid nu, möjligtvis som ett resultat av klimatförändringen. Ett naturkatastroftillstånd kommer att utfärdas inom kort, och vi hoppas att Europeiska solidaritetsfonden kan aktiveras. Jag vill uttrycka min solidaritet - som jag hoppas att parlamentet delar - med hela befolkningen, däribland befolkningen i de grannorter som har lidit skada.
<SPEAKER ID="006" NAME="Talmannen">
Givetvis noterar vi den information som ni har tillhandahållit oss. Vi vill uttrycka vår solidaritet och oro för den katastrof som har drabbat Kalabrien, och alla ledamöter stöder givetvis de som har drabbats i denna vackra italienska och europeiska region.

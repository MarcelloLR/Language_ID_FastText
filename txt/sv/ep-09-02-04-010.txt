<CHAPTER ID="010">
Justering av protokollet från föregående sammanträde
<P>
(Protokollet från föregående sammanträde justerades.)
<SPEAKER ID="212" NAME="Nils Lundgren" AFFILIATION="IND/DEM">
(EN) Fru talman! En ordningsfråga: jag hänvisar till artikel 142.2 a och b om fördelning av talartid. I går när vi diskuterade Guantánamofängelset här i kammaren blev jag och många andra talare avbrutna utan pardon när vi överskred vår talartid med några sekunder. Det var Hans-Gert Pöttering och Marek Siwiec, den vice talman som ersatte honom senare på eftermiddagen, som stod för denna bryska behandling.
<P>
Å andra sidan tillät Hans-Gert Pöttering den socialdemokratiska gruppens ledare Martin Schulz att överskrida sin tidsgräns med långt över en minut. Jag skulle förstås aldrig drömma om att insinuera att detta berodde på att Hans-Gert Pöttering och Martin Schulz är kompisar - alte Kameraden skulle man kunna säga på tyska - men jag tycker att det finns ett återkommande mönster här. Kolleger från de stora grupperna som för ut det politiska budskap som presidiet vill höra behandlas mycket generöst. Kolleger från mindre grupper som för ut det politiska budskap som presidiet inte vill höra behandlas mycket styvmoderligt. Detta är ett brott mot arbetsordningen, där det klart står hur talartiden ska fördelas.
<P>
Jag vill påminna Hans-Gert Pöttering och alla hans vice talmän ...
<P>
(Talmannen informerade talaren om att han hade överskridit sin talartid.)
<P>
Jag skickades hit för att försvara subsidiaritet och medlemsländernas suveränitet, och parlamentets talman och vice talmän har ingen som helst rätt att försöka tysta de som för 15 procent av de svenska väljarnas talan.
<SPEAKER ID="213" NAME="Talmannen">
Herr Lundgren! Jag avbryter er nu. Ni har överskridit er talartid med mer än hälften. Jag har noterat vad ni säger, och jag anser att det är tydligt för alla.
<SPEAKER ID="214" NAME="Nils Lundgren" AFFILIATION="IND/DEM">
(EN) Fru talman! Får jag påminna er om att detta inte skulle ha hänt Martin Schulz. Ni skulle inte ha avbrutit honom. Det är det som är den stora skillnaden. Men ni bevisar att jag har rätt - tack så mycket.
<SPEAKER ID="215" NAME="Talmannen">
- Jag är säker på att ni misstar er, herr Lundgren. Jag ska notera vad ni har sagt, och det kommer att finnas med i protokollet. Det skulle säkert också vara lämpligt att i presidiet diskutera frågan om avvikande beteende som delvis beror på den tid som finns tillgänglig.

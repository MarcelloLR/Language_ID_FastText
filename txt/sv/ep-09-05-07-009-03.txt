<CHAPTER ID="009-03">
3. De finansiella aspekterna av Lissabonfördraget (
<P>
- Före omröstningen:
<SPEAKER ID="098" NAME="Catherine Guy-Quint" LANGUAGE="FR">
Herr talman, mina damer och herrar! Ni kommer att bli besvikna. Ni kommer att bli besvikna över hur kort mitt anförande är. För det första skulle jag vilja att vi gjorde en teknisk korrigering i fotnot 2 i punkt 16. Den sista siffran ska vara ”2021”, inte ”2022”. Det är en fråga om räkning.
<P>
Jag vill även säga några ord för att, för det första, tacka alla dem som har gett sitt stöd i utarbetandet av detta betänkande - det kan verka som ett extremt tekniskt betänkande men det är i högsta grad politiskt. Det är väldigt viktigt att Europaparlamentet röstar för detta betänkande, eftersom det klargör Europaparlamentets framtida budgetmässiga befogenheter i dess egenskap av budgetmyndighet.
<P>
Ofta röstar ni om budgeten som ett förvaltningsverktyg när det i själva verket är själva politikens innersta väsen, och Europaparlamentets roll är beroende av dess genomförande. Det är vad vi ville täcka med detta betänkande. Jag hoppas att ni kommer att läsa det en dag. Låt mig dock säga att de nya parlamentsledamöterna kommer att behöva ta tag i det och inse att det krävs budgetmässigt mod för att skapa en europeisk politik och att det är på detta mod - som jag hoppas att de alla kommer att ha och att vi alla kommer att ha - som Europeiska unionens framtid beror.
<P>
(Applåder)

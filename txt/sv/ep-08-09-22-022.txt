<CHAPTER ID="022">
Anpassning av vissa rättsakter till det föreskrivande förfarandet med kontroll, ”omnibusförordningen”, del 2 - Anpassning av rättsakter till det nya kommittébeslutet (kortfattad redogörelse)
<SPEAKER ID="159" NAME="Talmannen">
Nästa punkt är en gemensam debatt om
<P>
betänkandet av József Szájer, för utskottet för rättsliga frågor, om förslaget till Europaparlamentets och rådets beslut 1999/468/EG, ändrat genom beslut 2006/512/EG, av vissa rättsakter som omfattas av det förfarande som anges i artikel 251 i fördraget med avseende på det föreskrivna förfarandet med kontroll - Del 2 - C6-0476/2007 -, och
<P>
betänkandet av József Szájer, för utskottet för rättsliga frågor, med rekommendationer till kommissionen om anpassning av rättsakter till det nya kommittébeslutet.
<SPEAKER ID="160" NAME="József Szájer">
föredragande. - (HU) Mänskligheten har sedan länge känt till att en beslutsfattande myndighet, och speciellt myndigheter som ska genomföra beslut, inte klarar sig utan parlamentarisk kontroll. I dag, särskilt i samband med förberedelserna av Lissabonfördraget, hör vi ofta talas om Europeiska unionens s.k. demokratiska underskott och vi hör ofta talas om byråkratin i Bryssel.
<P>
Det intressanta är att Lissabonfördraget i dag inte stöds av just de personer som skulle ha mest nytta av denna förändring eller av de personer som fortfarande måste övertygas om att Lissabonfördraget just garanterar en ännu effektivare kontroll av den verkställande myndigheten, kommissionen, och den så kallade EU-byråkratin. Jag vill att alla som anser att Lissabonfördraget inte behövs tänker på detta.
<P>
Jag är övertygad om att vi kommer att uppnå detta genom att ge Europaparlamentet som är direktvalt av medborgarna utökade befogenheter. Det är särskilt när parlamentet och rådet, eller den lagstiftande myndigheten, ger alltmer makt åt den verkställande myndigheten i EU som kommissionen får förtroendet att i alltfler sammanhang fastställa detaljerade föreskrifter.
<P>
Eftersom vi ofta måste agera snabbt när EU:s komplicerade lagstiftningsmekanism inte fungerar eller när rådet och parlamentet inte kan enas finns det inget annat alternativ än att lämna över sådana ärenden till kommissionen för att få en snabb, effektiv åtgärd.
<P>
Detta sker fortfarande. Dessa två betänkanden handlar om att Europaparlamentets inflytelsesfär och befogenheter kommer att utökas inom ramen för den överenskommelse som nåddes mellan Europaparlamentet och kommissionen för att övervaka kommissionens åtgärder inom områden som genomförande och lagstiftning. Hittills har bara en lagstiftande församling, rådet, haft den möjligheten.
<P>
Kommissionen har utarbetat fyra paket, varav två antogs under vår sammanträdesperiod under sommaren. Det tredje kommer nu och mitt initiativbetänkande handlar om under vilka principerna den här processen ska genomföras och om hur kontrollen ska registreras.
<P>
Samtidigt vill jag påpeka att diskussionerna ledde till en bra kompromiss men på parlamentets vägnar vill jag tydligt klargöra att vi inte ser detta som ett prejudikat, vare sig för de nu pågående utskottsförfarandena, eller för framtiden.
<P>
Dessa kontrollbefogenheter kommer att ligga hos parlamentet oavsett Lissabonfördraget. Med andra ord har Lissabonfördraget där liknande befogenheter garanteras kommit en bit längre på väg och vi förverkligar redan dessa befogenheter inom fördragets ramar.
<P>
Detta är ett gigantiskt arbete för parlamentet och parlamentet måste ges nödvändiga verktyg för detta. Av just den anledningen har jag även vidtagit åtgärder med hänsyn till budgeten så att vi genom att ta bort byråkratin kan ge parlamentet de möjligheter det behöver för att genomföra den nya arbetsuppgiften. Med andra ord måste också parlamentet förbereda sig på denna arbetsuppgift, och jag anser att med detta steg kommer Europeiska unionen också att bli mer öppen och demokratisk. Vi kommer alltså att ta ett betydelsefullt steg mot ett verkställande organ som kontrolleras av en lagstiftande församling, och således med suveränitet, inom EU-institutionerna. Tack för er uppmärksamhet.
<SPEAKER ID="161" NAME="Ján Figeľ">
ledamot av kommissionen. - (EN) Herr talman! Jag välkomnar på kommissionens vägnar József Szájers båda betänkanden och tackar föredraganden för hans arbete. Köszönöm szépen Jóska.
<P>
När vi har enats i första behandlingen om det så kallade andra omnibusförslaget kommer ett ytterligare antal lagstiftningsinstrument att läggas fram i linje med det reviderade kommittébeslutet. Detta innebär att ni i parlamentet får en starkare roll och kan utöva närmare demokratisk kontroll. Kommissionen är verkligen glad över att arbetet har gått framåt i relativt snabb takt och att de tre institutionerna - rådet, parlamentet och kommissionen - har kommit fram till rimliga lösningar.
<P>
Med det andra betänkandet bjöd parlamentet faktiskt in kommissionen att presentera nya förslag för att anta ett ytterligare begränsat antal rättsakter. Jag kan försäkra er om att kommissionen noggrant kommer att granska rekommendationerna i ert betänkande. När denna utvärdering är klar kommer vi att kunna bestämma hur vi på bästa sätt bemöter parlamentets rekommendationer.
<P>
Låt mig till sist också uttrycka min förhoppning om att rådets och parlaments undersökning av nästa paketförslag kommer att gå snabbt och smidigt.
<SPEAKER ID="162" NAME="Talmannen">
Debatten är härmed avslutad.
<P>
Omröstningen kommer att äga rum i morgon.

<CHAPTER ID="006">
Välkomsthälsning
<SPEAKER ID="039" NAME="Talmannen">
Mina damer och herrar! Det är med stort nöje jag informerar er om att en delegation från Republiken Koreas nationalförsamling har tagit plats på den officiella åhörarläktaren.
<P>
Jag välkomnar varmt den koreanska delegationen, som är här för att delta i det tionde interparlamentariska mötet mellan Europaparlamentet och Korea. Lee Sang-Deuk leder den koreanska delegationen, som består av sex ledamöter av nationalförsamlingen.
<P>
Vår dialog har blivit djupare och mer regelbunden under de senaste åren. Den har nu blivit helt politisk, och omfattar en lång rad olika frågor, från regional och internationell säkerhet till våra medborgares vardagsproblem, parallellt med EU:s och Sydkoreas allt viktigare roll i världssamfundet.
<P>
Vi är mycket glada över att ha dessa givande, stabila och allt djupare samarbetsförbindelser med Republiken Korea.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Talman">
<SPEAKER ID="2" LANGUAGE="" NAME="Talmannen." AFFILIATION="">
<P>
   –Jag förklarar Europaparlamentets session återupptagen efter avbrottet torsdagen den 28 oktober 2004. 
<SPEAKER ID="3" LANGUAGE="" NAME="Talmannen." AFFILIATION="">
<P>
   – Jag vill informera er om att, i enlighet med andra punkten i artikel 127.4 i arbetsordningen, kommer ett plenarsammanträde att hållas tisdagen den 21 december i Bryssel för att gå igenom rådsordförande Jan Peter Balkenendes rapport. 
<SPEAKER ID="4" LANGUAGE="DE" NAME="Nassauer (PPE-DE )." AFFILIATION="(Applåder)">
<P>
   – Herr talman! Med extrasammanträdet den 21 december har ni gett oss något av en tidig julklapp. Anser ni att det vi lägger ned på detta sammanträde kan rättfärdigas av det vi får ut av det? Kommer vi att få mer information från sammanträdet än vad vi kan få från media?
<SPEAKER ID="5" LANGUAGE="" NAME="Talmannen." AFFILIATION="">
<P>
   – Detta är en bra fråga att ställa till Jan Peter Balkenende. Det vore lämpligt att ställa den frågan till rådets ordförande, eftersom det är för hans skull vi skall sammanträda.
<P>
Jag anser att det är lämpligt att rådets ordförande vid slutet av varje ordförandeskap kommer till parlamentet för att ge oss en slutlig utvärdering av ordförandeskapet. Om vi inte gör det nu, måste vi göra det i slutet av januari och det skulle störa verksamheten för nästa ordförandeskap. Jan Peter Balkenende är beredd att komma strax före jul den 21 december och jag tycker inte att det vore hövligt av oss att säga till honom att vi har bättre saker för oss och att vi inte vill att han skall komma. Jag hoppas att sammanträdet den 21 december kommer att vara tillräckligt intressant för att uppväga arbetet och utgifterna för att ordna det. 
<SPEAKER ID="6" LANGUAGE="" NAME="Talmannen." AFFILIATION="(Applåder)">
<P>
   – Början av november för tankarna till händelser i vår historia som vi européer aldrig bör glömma, därför att de i viss mån hänger ihop med en del företeelser vi upplever just nu.
<P>
För en vecka sedan, den 9 november, firade vi femtonårsdagen av Berlinmurens fall och därmed också slutet på det sovjetiska väldet, något som har lett till enandet av länderna inom EU. Så i dag är vi för första gången tillsammans här, i alla EU-medborgares parlament, för att fira denna årsdag. 
<P>
Berlinmurens fall var den sista geopolitiska händelsen som härrör från första världskriget. Den 11 november firade vi också vapenstilleståndet som satte punkt för detta stora inbördeskrig mellan européer. 
<P>
Den 9 november firade vi också den internationella dagen mot fascism och antisemitism till minne av natten som var början på den institutionaliserade förföljelsen av ett folk på grund av ras.
<P>
Mina damer och herrar! Vi kan aldrig lätta på vårt försvar av mänskliga rättigheter som EU har kämpat så hårt för. Även om det kanske inte alltid är uppenbart, hotas dessa rättigheter ständigt. 
<P>
Vår fred, freden mellan européer som vi är så stolta över, har under de senaste dagarna hotats av nya faror som hotar våra värderingar och vår samlevnad. Jag förmodar att jag på allas vägnar kan säga att vi med sorg och oro följer händelseutvecklingen i Nederländerna – upptrappningen av etniska och religiösa spänningar och konfrontationer–. Jag anser att detta är ett bra tillfälle att sända ett solidaritetsbudskap till den nederländska regeringen och hela det nederländska samhället, oavsett ursprung eller tro.
<P>
Vi står helhjärtat bakom alla dem som av egen personlig ansvarskänsla har åtagit sig att förhindra den meningslösa våldsspiralen. Parlamentet är medvetet om att extremism och främlingshat, varifrån det än kommer, i slutändan kommer från en mycket liten del av det landets befolkning och det får under inga omständigheter kasta någon skugga över hela det nederländska samhället, som är ett av de mest toleranta och integrationsvänliga samhällena i Europa.
<P>
Under november månad har dessutom Yassir Arafat, det palestinska lagstiftande rådets ordförande, gått bort och jag har skickat ett kondoleansbrev till detta råd. Vår vice talman, Edward McMillan-Scott, företrädde oss på begravningen i Kairo i fredags. Under 40 år var Arafat symbolen för sitt folks kamp för självbestämmande. I dag ger hans bortgång en ny möjlighet till hopp om fred mellan israeler och palestinier.
<P>
Jag vill säga att jag håller med Javier Solana, som på rådets vägnar har sagt att EU måste bereda sig på att delta i en ny fas av fredsförhandlingar om de återupptas. Jag är säker på att alla EU-medborgare vill utnyttja denna möjlighet att främja en effektiv tillämpning av tidsplanen.
<SPEAKER ID="7" LANGUAGE="" NAME="Talmannen." AFFILIATION="">
<P>
   – Nästa punkt på föredragningslistan är anföranden om ämnen av politisk vikt. 
<SPEAKER ID="8" LANGUAGE="EN" NAME="Nicholson (PPE-DE )." AFFILIATION="">
<P>
   – Herr talman! Den 28 oktober kidnappades tre av FN:s hjälparbetare i Afghanistan. En av de kidnappade är från Filippinerna, en är från Kosovo och en, Annetta Flanigan, är från min valkrets i Nordirland. De hålls fortfarande i fångenskap. Man kan bara föreställa sig det trauma som gisslan och deras familjer har gått igenom och fortfarande upplever.
<P>
Jag vill be er, herr talman, och kammaren, om ert fulla stöd för att gisslan skall friges och att ni omedelbart tar upp detta med rådet och kommissionen för att få deras stöd.
<P>
Jag hörde nu på eftermiddagen att kidnapparna har sagt att de inte kommer att göra några ytterligare försök att ta kontakt efter klockan 19.30 vår tid. Herr talman! Jag ber er att ge detta högsta prioritet, för som Annetta Flanigan sade åkte de dit endast för att hjälpa folket i Afghanistan. 
<SPEAKER ID="9" LANGUAGE="FR" NAME="De Keyser (PSE )." AFFILIATION="">
<P>
   – Herr talman! Som ni sade måste vi vara på vår vakt när det gäller mänskliga rättigheter.
<P>
Under förra sammanträdet antog vi en resolution om problem med mänskliga rättigheter i Iran. Sedan dess har situationen förvärrats. 
<P>
Jag vill göra er uppmärksamma på att människor fortfarande grips, däribland människorättsaktivisterna Dr Mabobeh Abbasgholizadeh och Fereshteh Qâzi. Detta är en oacceptabel situation och jag anser att ni måste be rådets ordförande att ta hjälp av våra ambassadörer i Teheran för att se till att de mänskliga rättigheterna respekteras.
<P>
Vi må ha slutit ett avtal om kärnenergi men vi får inte blunda för det som händer dagligen i Iran. 
<SPEAKER ID="10" LANGUAGE="EL" NAME="Papadimoulis (GUE/NGL )." AFFILIATION="">
<P>
   – Herr talman! EU-medborgarna står inför två nya livsmedelsskandaler: å ena sidan nederländska dioxiner och å andra sidan, efter utvisat resultat av hittills tagna prover, med största sannolikhet de första tecknen på galna kosjukan hos får och getter.
<P>
Till följd av dioxinskandalen har redan över 200 uppfödningsanläggningar stängts i Nederländerna, och likaså många anläggningar i Belgien och Tyskland.
<P>
Jag protesterar för att ingen information ges av myndigheterna i Nederländerna, som också är ordförandeland, eller av kommissionen om vilka produkter som har skickats till andra medlemsstater, så att konsumenterna kan skyddas.
<P>
Jag kräver större insyn, omedelbar information och fullt offentliggörande av analyserna av båda fallen. EU måste värna om folkhälsan, liksom marknaden, för att förhindra att misstänkta produkter förs in i livsmedelskedjorna. 
<SPEAKER ID="11" LANGUAGE="EN" NAME="Farage (IND/DEM )." AFFILIATION="">
<P>
   – Herr talman! Jag vill ta upp något som är en källa till stor oro för alla som tror på demokratin. Högsta domstolen i Belgien har fastställt en tidigare dom enligt vilken det politiska partiet Vlaams Blok anses vara en kriminell och därmed förbjuden organisation. Ingen i min grupp stöder Vlaams Bloks ideologi eller verksamhet, men i en demokrati är det inte det som är huvudsaken. Det är väljarnas och inte domstolarnas sak att fatta politiska beslut, och åtgärder som denna kan bara leda till ökad politisk extremism och kanske till och med våldsyttringar. 
<P>
I dag har detta inträffat i Belgien, men nästa gång kan det vara Europeiska unionen. Vi har redan en europeisk arresteringsorder. Vi har EU-finansiering av politiska grupper, och jag tror att det mycket snart kommer att anses vara främlingsfientligt att framföra kritik mot EU som sådant och att åtgärder kan komma att vidtas mot grupper som min. Alla demokrater bland oss borde därför fördöma dessa handlingar. 
<SPEAKER ID="12" LANGUAGE="EL" NAME="Pafilis (GUE/NGL )." AFFILIATION="">
<P>
   – Herr talman! Under en veckas tid har nu de amerikanska ockupationsstyrkorna begått ett avskyvärt brott i staden Falluja i Irak. De har urskillningslöst bombat hem, dödat civila och förstört hela staden. Stadens tiotusentals invånare är i fara, inte bara på grund av bomberna utan även på grund av elavbrott och vattenbrist.
<P>
Ockupationsstyrkorna och deras medarbetare hindrar invånarna från att lämna staden och de ger knappt ut någon information om civila, och än mindre om de döda.
<P>
Er motsvarighet, Iyad Alawi, förbjuder offentliggörandet av namnen på de döda i staden Falluja. Röda halvmånen och Röda korset tillåts inte ge någon form av hjälp.
<P>
Ett enormt politiskt ansvar för denna brutalitet vilar på både EU, som godkände kriget och dess ockupationsstyrkor, och de politiska grupperna som godkände den senaste resolutionen om Irak och därmed uppmuntrade ett amerikanskt ingripande.
<P>
Brotten mot de irakiska invånarna måste upphöra och det kommer endast att ske om ockupationsstyrkorna lämnar landet. Varför har ni som talar om mänskliga rättigheter ingenting att säga nu när ni ställs inför detta brott? 
<SPEAKER ID="13" LANGUAGE="EN" NAME="Villiers (PPE-DE )." AFFILIATION="">
<P>
   – Herr talman! För två veckor sedan besökte jag Israel och Västbanken. För nästan exakt två veckor sedan i dag stod jag på Carmel-marknaden i Tel Aviv och bevittnade de tragiska följderna av en självmordsbomb. Det var djupt rörande och upprörande att med egna ögon se den skräck som de israeliska medborgarna måste leva med varje dag. Den prosaiska och alldagliga synen av livliga köpare och marknadsstånd stod i brutal kontrast mot den uppstädning som pågick, med mänskliga kvarlevor som skrapades bort från marknadsståndens baldakiner. 
<P>
Jag hoppas att alla parlamentsledamöter tillsammans med mig kommer att fördöma dem som skickar 16-åriga barn med sprängmedel fästa runt sina kroppar att spränga sig själva i luften tillsammans med oskyldiga personer som bara har gått ut för att köpa något från ostaffären runt hörnet. Jag hoppas också att alla i kammaren tillsammans med mig vill uttrycka sin starka förhoppning att vi har nått en vändpunkt i Mellanöstern och att vi har nått en punkt där freden och dialogen kommer att börja ersätta bomben och gevärskulan. 
<SPEAKER ID="14" LANGUAGE="FR" NAME="Tabajdi (PSE )." AFFILIATION="">
<P>
   – Herr talman, mina damer och herrar! Jag vill uppmärksamma parlamentet på en brist, ett problem. Den 16 september antog vi en resolution om trakasserier av minoriteter i Vojvodina. Parlamentet beslutade att delegationen för förbindelserna med Serbien och Montenegro skulle skicka en undersökningsdelegation till Vojvodina i Serbien. Två månader har redan gått sedan dess. Jag förstår inte. Det finns en fara – som nämns i vår resolution – att incidenterna kommer att mångdubblas och att trakasserierna av minoriteter kommer att spåra ur totalt. Delegationen för förbindelserna med Serbien har inte hittat fem ledamöter att skicka på undersökningsuppdraget. Det är helt osannolikt. Parlamentets goda rykte står på spel. Detta är ett fall av bristande uppfyllelse av parlamentets resolution. Herr talman! Jag ber er att titta närmare på varför delegationen för förbindelserna med Serbien har saboterat parlamentets resolution. 
<SPEAKER ID="15" LANGUAGE="PL" NAME="Pęk (IND/DEM )." AFFILIATION="">
<P>
   – Herr talman, mina damer och herrar! Jag vill återgå till ett ämne jag anser är mycket viktigt. Som vi ser det, och i enlighet med de rättsliga yttranden vi har tillgång till, har parlamentet tillåtit en situation att uppstå varigenom kommissionen har agerat utan rättslig befogenhet sedan den 1 november. Med andra ord har kommissionen agerat lagstridigt. Det betyder att alla rättsliga, formella och andra administrativa beslut som kommissionen fattat kan överklagas och upphävas. Sådana sakförhållanden kan inte tillåtas fortsätta. Herr talman! Jag anser att det är nödvändigt att upprätta provisoriska rättsliga förfaranden som kan tjäna som en rättslig definition av de åtgärder som parlamentet skall vidta när det inte kan utnämna en kommission. 
<SPEAKER ID="16" LANGUAGE="EN" NAME="Allister (NI )." AFFILIATION="">
<P>
   – Herr talman! Jag vill tala om två saker. För det första skulle jag vilja instämma helt med min kollega från Nordirland, James Nicholson, och hans yttrande om den förfärliga situation som har inträffat för Annetta Flanigan, en kvinna som osjälviskt har hjälpt Afghanistan. Utan tvekan är alla våra tankar hos hennes familj i denna mycket svåra stund.
<P>
För det andra vill jag ta avstånd från alla lovtal till den så kallade president Arafat. Han var en förhärdad terrorist som gav världen den fasansfulla självmordsbombaren. Han gjorde gemensam sak med andra terroristorganisationer världen över, däribland provisoriska IRA från mitt eget hemland, en organisation som i åratal har upprätthållit broderliga förbindelser med mördarkollegerna i PLO. Därför tar jag, på mina drabbade landsmäns vägnar, avstånd från lovtalet till denne världsterrorist. 
<SPEAKER ID="17" LANGUAGE="EL" NAME="Papastamkos (PPE-DE )." AFFILIATION="">
<P>
   – Herr talman! Som ni vet har Europeiska kommissionen föreslagit att en förordning om upprättande av ett instrument för stöd inför anslutningen (IPA) skall antas. Detta är ett bra förslag, på så vis att man i förslaget grupperar och förenklar förvaltningen av de befintliga programmen för anslutningsländerna och de potentiella kandidatländerna i sydöstra Europa.
<P>
Med tanke på att IPA bland annat kommer att omfatta sektorer som förstärkande av institutioner och regionalt och gränsöverskridande samarbete, måste utbetalningen av det planerade stödet kopplas till stränga bestämmelser för politiska villkor, nämligen de bestämmelser som utgör gemenskapens politiska regelverk.
<P>
Vårt budskap måste vara tydligt. Utmaningen med EU:s inriktning förutsätter att meningsskiljaktigheter kan lösas genom dialog, ömsesidig förståelse och enighet. 
<SPEAKER ID="18" LANGUAGE="EN" NAME="Ludford (ALDE )." AFFILIATION="">
<P>
   – Herr talman! Den 14 november är Världsdiabetesdagen. För att uppmärksamma detta skulle jag vilja be mina kolleger i parlamentet att i sina egna hemländer följa upp frågan om arbetsdiskriminering mot diabetiker. Alla EU-länder utestänger på generella grunder diabetiker från vissa yrken, men vilka yrken det gäller varierar mycket. Till exempel tillåter inte Belgien och Förenade kungariket att diabetiker blir poliser, medan Ungern och Portugal gör det. I Italien är det förbjudet för diabetiker att bli ambulansförare, men inte i Förenade kungariket, Portugal och Grekland. I Förenade kungariket får de inte bli flygledare, däremot får de det i Grekland och Portugal.
<P>
Detta är helt obegripligt i ett EU med en gemensam marknad och fri rörlighet för arbetstagare. Jag kommer att ställa frågor till kommissionen om detta, men jag måste påpeka för mina kolleger hur ologisk situationen är. Några av dessa bestämmelser går omkring 40 år tillbaka i tiden och tar inte hänsyn till moderna behandlingsformer. Denna form av generell diskriminering måste avskaffas. 
<SPEAKER ID="19" LANGUAGE="NL" NAME="Corbey (PSE )." AFFILIATION="">
<P>
   – Herr talman! Jag vill återigen varmt tacka er för att ni mottagit den blomsterlåda som symboliserar EU:s natur och biologiska mångfald. Blomsterlådan är en gåva från European habitat forum, som företräder miljoner européer. Genom er vill vi också göra ledamöterna medvetna om att vi nu har ett attraktivt grönområde i Bryssel, nämligen i markplanet mycket nära postkontoret. Avsikten är att vi skall sköta detta område tillsammans, men också att se till att Natura 2000-nätverket får tillräckliga ekonomiska resurser för att skydda den europeiska biologiska mångfalden, eftersom det finns ett oerhört stort behov av det. Jag vill uppmana alla parlamentsledamöter att gå förbi blomsterlådan och fundera över vikten av naturen och Natura 2000. 
<SPEAKER ID="20" LANGUAGE="EN" NAME="Mitchell (PPE-DE )." AFFILIATION="">
<P>
   – Herr talman! Jag vill rikta uppmärksamheten mot den förvärrade situationen i Darfur. Enligt de senaste siffrorna från Världshälsoorganisationen dör upp till 450 människor där varje dag. Rebellgrupper attackerar hjälporganisationer allt oftare, vilket tvingar dem att lämna området. Antalet fördrivna personer ökar, och FN rapporterar att ytterligare 150 000 personer har förlorat sina hem bara den senaste månaden. Reaktionen på en sådan tragisk situation bör vara snabb och effektiv.
<P>
För det första bör Europeiska rådet ge denna fråga högsta prioritet vid sitt toppmöte senare denna månad. För det andra bör Europeiska unionen använda hela sitt inflytande för att sätta fokus på denna kris när FN:s säkerhetsråd sammanträder i Nairobi. Situationen i Sudan kommer att diskuteras och ett resolutionsförslag kommer att övervägas. Säkerhetsrådet måste sända ett tydligt budskap till alla berörda parter för att se till att de håller de avtal som redan ingåtts och att de genast upphör med våldet. För det tredje måste Sudans regering pekas ut särskilt som ansvarig för att skydda landets medborgare och att avväpna Janjaweed-milisen. Slutligen måste Afrikanska unionens trupper stärkas och dess mandat utvidgas så att den kan handskas mer effektivt med säkerhetssituationen.
<P>
Det är dags att Europeiska unionen insisterar på att denna resolution skall ge verkliga och hållbara resultat. 
<SPEAKER ID="21" LANGUAGE="PL" NAME="Rogalski (IND/DEM )." AFFILIATION="">
<P>
   – Herr talman! Den 8 oktober höll ”Landsmannschaft Ostpreußen”, som är en regional sammanslutning i Ostpreussen, sitt årsmöte. Det finns 21 verksamma regionala sammanslutningar i Tyskland, och de visar öppet sitt motstånd mot Polen och Tjeckien. Enligt en lag som antogs i Tyskland 1953 skall alla tyskar som fördrevs från territorier som tillhörde riket eller Habsburgmonarkin före 1914 betraktas som fördrivna personer, vars status som fördrivna personer skall gå i arv. De regionala sammanslutningarna kräver att de rättsakter som undertecknades i slutet av andra världskriget skall upphävas. Detta är exakt vad nazisterna gjorde när de inte erkände Versaillesfördraget. I stadgarna för den regionala ostpreussiska sammanslutningen ”Landsmannschaft Ostpreußen”kräver man att en del av Polens territorium skall tas i besittning, och att den polska regeringen skall betraktas som en interimsregering. Ändå beviljar den tyska regeringen stöd till dessa sammanslutningar, och kansler Gerhard Schröder och Bayerns regeringschef Edmund Stoiber har närvarat vid deras möten, där inspelningar av Waffen SS-marscher säljs. Hur kan Tyskland, som är en EU-medlemsstat, stödja revisionistiska organisationer och tillåta dem att verka lagligt, samtidigt som dessa organisationer uppmanar till krig? Det tyska odjuret har vaknat igen, och Hitlers ande svävar över Europa. Jag vädjar till Europaparlamentet att undersöka den här frågan. 
<SPEAKER ID="22" LANGUAGE="FR" NAME="Isler Béguin (Verts/ALE )." AFFILIATION="">
<P>
   – Herr talman, mina damer och herrar! Söndagen den 7 november omkom Sébastien Briard när han kördes på av ett tåg som fraktade högaktivt kärnavfall. Denna tragedi har skapat stor förstämning hos alla miljövänner och kärnkraftsmotståndare. Mina tankar går i dag till hans familj och hans kära, hans vänner och de som arbetar för att skydda vår planet. Han trodde på en bättre värld.
<P>
Denna fruktansvärda olycka skedde inte av en slump. Olyckan är en direkt följd av att den demokratiska debatten har kvävts och av kärnkraftsförespråkarnas makt, särskilt i mitt hemland. Olyckan visar också att transporter av radioaktiva ämnen, på järnväg eller väg, sannerligen inte är förskonade från olyckor som kan leda till stora katastrofer. Det var när Sébastien demonstrerade denna fara som han omkom på en järnvägslinje i Lorraine, där hundratals godsvagnar av det här slaget transporteras. Låt oss hedra hans minne och hans fredliga protest i kammaren. Låt oss ägna honom en tanke. 
<SPEAKER ID="23" LANGUAGE="ES" NAME="López-Istúriz White (PPE-DE )." AFFILIATION="">
<P>
   – Herr talman! Jag vill uppmärksamma kammaren på de brittiska och spanska regeringarnas agerande i det fördolda, som ger näring åt Fidel Castros blodtörstiga kommunistregim på Kuba.
<P>
Berlinmuren har fallit, liksom ni påminde oss om, men mordlystna dinosaurier fortsätter tyvärr att hota våra demokrati- och frihetsideal. Jag talar om Castroregimen. Jag kommer att följa ert råd, herr talman, och inte sluta att försvara de mänskliga rättigheterna. Jag vädjar också till er att inte tillåta Europaparlamentets ledamöter att återigen företa en resa med syftet att ge Castroregimen publicitet på bekostnad av vår budget, utan i stället stödja framtida ledamotsbesök som syftar till att belysa och ge oss information om situationen för de politiska fångarna och samvetsfångarna på Kuba.
<P>
Europeiska unionens Kubapolitik får inte ändras. Vi måste försvara denna politik till minne av de tusentals människor som torterats och mördats, och särskilt komma ihåg vad som hände förra året då flera oskyldiga människor summariskt avrättades. Det får inte bli fler politiska fångar på Kuba.
<P>
Vi kräver frihet för det kubanska folket, så att de kan genomföra en fredlig politisk övergång och visa sin storhetspotential. Det kubanska folket behöver inte urmodiga pajaser eller medbrottslingar som skrattar med. 
<SPEAKER ID="24" LANGUAGE="EN" NAME="Evans, Robert (PSE )." AFFILIATION="">
<P>
   – Herr talman! I ert inledande anförande talade ni om årsdagar. Innan vi samlas igen i Strasbourg kommer en annan årsdag att infalla. Den 3 december kommer det att vara 20 år sedan Bhopalkatastrofen i Indien inträffade. Antalet döda efter denna tragedi – fler än 20 000 – ökar fortfarande med en person varje dag. Över 120 000 människor skadades, och de överlevande och de barn som har fötts sedan dess lider fortfarande av otäcka skador, symtom och funktionshinder.
<P>
Trots detta har Dow Chemicals – de amerikanska ägarna till Union Carbide-fabriken – i 13 år ignorerat en kallelse att försvara sig mot mordanklagelserna vid de indiska domstolarna. Kompensationen har varit usel, och man har tagit på sig ett minimalt ansvar. Jag hoppas att ni, herr talman, och mina kolleger här i parlamentet kommer att stödja alla åtgärder som syftar till att ge rättvisa och riktig hjälp åt offren. 
<SPEAKER ID="25" LANGUAGE="PL" NAME="Tomczak (IND/DEM )." AFFILIATION="">
<P>
   – Mina damer och herrar! Våra varningar om den farliga väg som EU har slagit in på håller på att besannas. Vi bevittnar bildandet av ett nytt totalitärt system, där naturliga rättigheter, nationers rättigheter, familjers rättigheter och alla individers rätt till liv föraktas. Drömmarna om ett Europa med solidaritet, demokrati, frihet och stöd till de svaga dör ut. Mina damer och herrar! Ert EU har inte varit en framgång. Verkligheten uppvisar kaos och moralisk relativism, ekonomisk kris, arbetslöshet, ett växande socialt missnöje, djungelns lag bakom en demokratisk front och en uppdelning i överlägsna och underlägsna stater. En ny superstat håller på att inrättas på grundval av lögner och befängda ideologier, vars ursprung kan hänföras till tidigare totalitära system. Detta var dömt att ske, så snart Gud förkastades och hans plats togs i besittning. Vi polacker vill inte ha ett sådant EU, och därför vädjar vi till alla andra nationer: Vakna upp, alla ni människor av god tro, särskilt ni som säger er vara kristna! De spottar er i ansiktet och ni underordnar er i tysthet korrupta kompromisser. Ni offrade professor Buttiglione och ni samtyckte till en diktatorisk konstitution. Vi samtycker inte till ett sådant diktat och en sådan barbarism. Vi vill hjälpa minoriteter som är vilsna och som har sårats, men vi kommer inte att underordna oss deras förödande dominans. EU:s nationer har rätt till frihet, sanning, Gud och korset. Så ser vårt Europa ut! 
<SPEAKER ID="26" LANGUAGE="PL" NAME="Czarnecki, Ryszard (NI )." AFFILIATION="">
<P>
   – Herr talman! Rekordhöjningen nyligen av eurons och dollarns växelkurser har orsakat oro i den minoritet av EU:s medlemsstater som har infört euron, eller med andra ord i de 12 av de 25 medlemsstaterna som är belägna i euroområdet. I viss grad gynnar situationen naturligtvis exportföretagen i vissa av den ”nya” unionens länder. Situationen är dock mindre gynnsam för länderna i den ”gamla” unionen, och visar Europeiska centralbankens hjälplöshet och oförmåga att vidta åtgärder. Den Frankfurtbaserade Europeiska centralbankens reaktion på vad som sker med euron har i princip alltid varit densamma, nämligen en total avsaknad av reaktion. Jag föreslår därför att parlamentet skall hålla en debatt om ECB:s roll. ECB:s ordförande, Jean-Claude Trichet, talade nyligen i ett av parlamentets utskott, och jag hoppas att en debatt om ECB:s praktiska roll också kommer att äga rum i kammaren. 
<SPEAKER ID="27" LANGUAGE="HU" NAME="Gál (PPE-DE )." AFFILIATION="">
<P>
   – Som jurist specialiserad på minoriteters rättigheter och förespråkare för Rumäniens anslutning vill jag uppmärksamma er på ett växande demokratiskt underskott. Allmänna val kommer att hållas i Rumänien den 28 november. Den 25 oktober berövades en av de ungerska minoritetsorganisationerna sin rätt att ställa upp i valen genom en diskriminerande valrättsakt, polisens inblandning och hotelser mot vissa personer. Alla de metoder som användes är oförenliga med tanken om den europeiska mångfalden och demokratin. Samma organisation, Hungarian Civic Union, uteslöts på ett diskriminerande sätt till och med från de kommunala valen i juli. Europeiska kommissionen kritiserade detta i sin årsrapport, och vid den tidpunkten inrättade gruppen för Europeiska folkpartiet (kristdemokrater) och Europademokrater en kommitté för att undersöka saken. De diskriminerande bestämmelserna i valrättsakten, myndigheternas diskriminerande handlingar och uteslutandet från valen är en grov överträdelse av EU:s normer för demokrati och mångfald och av Köpenhamnskriterierna, där grunden för en stabil konstitutionell stat och en fungerande demokrati läggs. En fungerande demokrati är en klar förutsättning för unionsmedlemskap.
<SPEAKER ID="28" LANGUAGE="NL" NAME="Mastenbroek (PSE )." AFFILIATION="">
<P>
   – Herr talman! Jag vill särskilt tacka er för era stödjande ord och er solidaritet med Nederländerna för en stund sedan på Europaparlamentets vägnar. Som ni vet mördades den nederländske regissören och kritiske kolumnisten Theo Van Gogh den 2 november brutalt av en islamisk extremist. Till följd av detta har flera angrepp mot moskéer och islamiska skolor skett i Nederländerna. Än så länge har Europeiska unionen inte uttryckligen fördömt dessa terrorhandlingar som något som påverkar hela EU. Det spekuleras mycket i skälen till detta. Rådet har tydligen inte modet att debattera islamisk extremism för tillfället, eller så betraktas händelserna som en uteslutande nederländsk fråga. Jag vet inte om dessa spekulationer är sanna, men ett fördömande från hela EU skulle verkligen vara mycket välkommet. Vi borde inte undvika en debatt om islam i Europa, även om det skulle förena alla moderata krafter, religiösa eller av annat slag, för att isolera och bekämpa extremism och rasism. Händelserna i Nederländerna skulle trots allt kunna inträffa var som helst i EU, och Nederländerna och dess medborgare skulle verkligen behöva EU:s solidaritet och stöd. 
<SPEAKER ID="29" LANGUAGE="ES" NAME="Iturgaiz Angulo (PPE-DE )." AFFILIATION="">
<P>
   – Herr talman! Jag vill fördöma det faktum att Batasuna, en politisk grupp som är förbjuden eftersom den ingår i ETA:s nätverk, i går anordnade ett evenemang på Europeiska unionens territorium, närmare bestämt i den spanska staden San Sebastián, där man hyllade och ursäktade terrorism. Jag vill också framföra mitt beklagande över att varken den baskiska autonoma regeringen eller den centrala regeringen vidtog några åtgärder för att förhindra att denna olagliga handling ägde rum.
<P>
De baskiska medborgarna och medborgarna i resten av Spanien är i dag fortfarande förbluffade, förbryllade och framför allt indignerade över att inga åtgärder vidtas mot denna förbjudna grupp, med rättsstatens hela demokratiska kraft.
<P>
Jag vill därför uppmana parlamentet och EU:s institutioner att varken sluta att bekämpa terrorismen eller terroristernas medbrottslingar, och jag vill uppmana dem att fördöma terroristerna och jaga dem överallt i Europeiska unionen. 
<SPEAKER ID="30" LANGUAGE="EN" NAME="Whitehead (PSE )." AFFILIATION="">
<P>
   – Herr talman! Jag skulle i all korthet vilja ta upp två frågor som har att göra med yttrandefrihet. Den första frågan gäller att Mordechai Vanunu har arresterats på nytt i Israel. Han släpptes ur fängelset efter att ha avtjänat ett artonårigt straff – varav en stor del i isoleringscell – men har nu arresterats på nytt på grund av att han umgåtts med utlänningar. Eftersom han söker en fristad i katedralen i Jerusalem är det svårt för honom att göra på annat sätt.
<P>
Den andra frågan jag skulle vilja ta upp handlar om raden av razzior som FBI-agenter har genomfört mot 21 oberoende nyhetsförmedlingar, de flesta av dem inom Europeiska unionen. De flesta har stängts.
<P>
Ingen tydlig förklaring har givits till någon av dessa handlingar. Jag skulle vilja påminna kammaren om att vi i svåra tider måste ägna oss mer och inte mindre åt frihet och frågor om yttrandefrihet. Jag hoppas att myndigheterna här kan hitta någon förklaring till dessa handlingar. 
<SPEAKER ID="31" LANGUAGE="IT" NAME="Borghezio (IND/DEM )." AFFILIATION="">
<P>
   – Herr talman, mina damer och herrar! Under de senaste veckorna har regeringen i Folkrepubliken Kina inbjudit Europaparlamentets grupper att sända delegationer för att föra samtal med dem. Jag vill påminna er om att det förra parlamentet vid ett högtidligt möte lyssnade till ett anförande av Dalai Lama, med uppmärksamhet och djup sinnesrörelse. Han talade till oss om den tragedi och det kulturella folkmord som drabbat hans folk.
<P>
Jag uppmanar alla gruppers företrädare att göra det till ett villkor när man sänder en delegation från sin egen grupp till Folkrepubliken Kina att varje delegation skall kunna bilda sig en uppfattning om situationen för det tibetanska folkets kulturella, politiska och religiösa frihet. 
<SPEAKER ID="32" LANGUAGE="PT" NAME="Ribeiro e Castro (PPE-DE )." AFFILIATION="">
<P>
   – Herr talman, mina damer och herrar! Jag vill tala om Oswaldo Paya. Som ni vet tilldelades han Sacharovpriset 2002, och så sent som förra året hindrade Fidel Castros regim honom fyra gånger från att komma hit för att delta i en debatt med oss om den förfärliga människorättssituationen i hans hemland Kuba.
<P>
Jag har hört att Oswaldo Paya skrev till er förra fredagen, herr talman, och också sände en kopia av detta brev till ordförande Prodi, kommissionärerna Nielson och Patten och till kommissionens tillträdande ordförande Barroso. Såvitt jag förstår var avsikten att detta brev skulle delas ut till alla ledamöter i kammaren, vilket vore oerhört användbart, eftersom vi skall diskutera situationen på Kuba i morgon. Jag har också hört att rådet skall hålla en debatt om situationen på Kuba under de kommande dagarna. Det finns en konspiration bland vissa regeringar mot de mänskliga rättigheterna på Kuba och mot förhoppningarna om demokrati i detta det vänligaste av länder. Det är förfärligt att denna konspiration fortsätter, även om vi inte har hört de kubanska demokraternas syn på saken.
<P>
Jag vill därför veta om ni har mottagit brevet, herr talman, och om ni kommer att dela ut det. Jag skulle också vilja be er att vidarebefordra brevet till det nederländska ordförandeskapet och till rådet. Tack så mycket. 
<SPEAKER ID="33" LANGUAGE="PL" NAME="Sonik (PPE-DE )." AFFILIATION="">
<P>
   – Herr talman! Jag vill uppmärksamma er på överträdelsen av EU-medborgarnas konsumenträttigheter i Slovakien och Tjeckien, och be er att åtgärder vidtas i detta ärende. Faktum är att slovakiska och tjeckiska affärsrörelser och företag tillämpar ett system med dubbel prissättning för turister som besöker deras länder. Både polska medborgare och andra EU-medlemsstaters medborgare diskrimineras på restauranger, hotell och museer. Samma tjänster som används av lokala medborgare erbjuds till utländska medborgare till ett pris som är två eller tre gånger så högt. Detta sker i praktiken genom att man anger ett högre pris för inträde till ett museum på den engelskspråkiga prislistan än på prislistan på det lokala språket. Användningen av olika prislistor för lokala medborgare och utländska medborgare är en överträdelse av de grundläggande konsumenträttigheter som garanteras inom EU, eftersom alla medborgare i de 25 medlemsstaterna är EU-medborgare, tillsammans med tjeckerna och slovakerna, och är berättigade till samma rättigheter och skyldigheter inom EU. Jag uppmanar därför er, herr talman, liksom utskottet för den inre marknaden och konsumentskydd och de slovakiska och tjeckiska regeringarna, att vidta åtgärder i frågan. Vi har ingen tid att förlora. Vinterturistsäsongen närmar sig snabbt, då tiotusentals turister kommer att besöka Slovakien och Tjeckien. 
<SPEAKER ID="34" LANGUAGE="EL" NAME="Toussas (GUE/NGL )." AFFILIATION="(Talmannen avbröt talaren..)">
<P>
   – Herr talman! Upptäckten av dioxiner, cancerframkallande ämnen, i mjölkprodukter och animaliska produkter som produceras i Europeiska unionens medlemsstater är ett hot mot konsumenterna.
<P>
Den nya livsmedelsskandalen visar att problemet är politiskt, och att vi måste gå till roten med problemet innan några lagstiftningsåtgärder vidtas.
<P>
De lagar för stora vinster och spekulation som tillämpas för förvaltningen av livsmedelskedjan är den viktigaste orsaken till den försämrade livsmedelskvaliteten. Så länge produktionen ökar och så länge livsmedelskedjan styrs och kontrolleras av de stora multinationella företagen inom sektorn, vilka fastställer produktionsmetoderna och livsmedelskvaliteten utifrån lönsamhetsaspekten, kommer vi aldrig att få några effektiva garantier för konsumenthälsan.
<P>
Att anta förordningar ändrar inte produktionens karaktär. Såvida inte produktionsprocessen förändras så att användningen av olagliga och farliga metoder för produktion, bearbetning och transporter av livsmedel förhindras, kommer denna brottsliga verksamhet att fortsätta, till skada för folkhälsan.
<P>
De livsmedelsrisker som påvisats den senaste tiden …
<SPEAKER ID="35" LANGUAGE="PL" NAME="Krupa (IND/DEM )." AFFILIATION="">
<P>
   – Herr talman! Jag vill protestera mot Europaparlamentets förolämpningar av medlemsstaternas regeringar. Polen har haft direkta erfarenheter av två av de senaste totalitära regimerna, nämligen den nazistiska fascismen och kommunismen. Min nation och mitt hemland fick ingen tid alls att återhämta sig. Det förstördes inte bara materiellt, utan också intellektuellt och andligt. Med tanke på hotet om att en sådan totalitarism kan återkomma, skulle jag vilja protestera mot vissa kommentarer från ledamöter i kammaren, särskilt de från Martin Schulz om medlemsstaternas regeringar, som han kallade för tjänare. Vår nation och vårt hemland är det som är mest heligt för oss, efter Gud och familjen. Där finns våra viktigaste värden. Den nuvarande utvecklingen inom Europeiska unionen leder till en värld där människor lever utan hemländer och utan religion, och där patriotism, kultur och språk nästan helt har förlorat sitt värde. Allt detta främjas till förmån för något slags själlös gemensam stat med en enda regering. EU kommer bara att kunna utvecklas om det är ett hemländernas EU. Följaktligen borde medlemsstaternas demokratiskt valda regeringar respekteras, särskilt av Europaparlamentet. Ett EU utan kristna rötter, utan religion och utan hemländer, som bara grundar sig på Mammon, är inte en plats där människor kan utvecklas. Det är enbart en väg mot destruktiv totalitarism. 
<SPEAKER ID="36" LANGUAGE="EN" NAME="Tannock (PPE-DE )." AFFILIATION="">
<P>
   – Herr talman! Jag kommer att ingå i parlamentets delegation som skall observera nästa söndags avgörande omgång av presidentvalet i Ukraina. Men om inte EU accepterar den långsiktiga möjligheten av ett eventuellt EU-medlemskap för detta fantastiska land är det oundvikligt att vem som än vinner bara har ett ekonomiskt val: att vända sig österut till Moskva. Ukraina kommer då att tvingas att fullt ut genomföra det gemensamma ekonomiska samarbetet med Ryssland, Vitryssland och Kazakstan, och möjligen även med Uzbekistan. När Ukraina väl ingår nära frihandelsavtal med länder som har en djupt beklaglig bakgrund när det gäller mänskliga rättigheter, till exempel Vitryssland och Uzbekistan, och särskilt om dessa avtal utvecklas till en tullunion, då stängs för alltid dörren till en eventuell EU-integration.
<P>
Möjligen med undantag av Silvio Berlusconi finns det ingen EU-ledare som är djärv nog att uppmuntra Ukraina till euroatlantisk integration. Det kan inte vara moraliskt hållbart att inleda förhandlingar med Turkiet och länder på västra Balkan och samtidigt förvägra Ukraina denna rättighet. Detta val måste förutom att vara fritt, rättvist och öppet dessutom tillåta att ett inträde i EU på lång sikt blir en valmöjlighet för det ukrainska folket. 
<SPEAKER ID="37" LANGUAGE="EN" NAME="Mote (NI )." AFFILIATION="">
<P>
   – Herr talman! Under vår senaste session och efter att ha lämnat in handlingar till Serious Fraud Office i London, underrättade jag kammaren om att jag hade uppmanat den brittiska regeringen att upphöra med all finansiering av Europeiska unionen eftersom det brittiska parlamentet aldrig har röstat för att offentliga medel skall gå till en tredje part som inte är pålitlig när det gäller redovisningen.
<P>
Ni sade senare att en sådan handling skulle strida mot Europeiska unionens lagstiftning. Ert påstående väcker ett antal frågor. Menar ni att medlemsstaterna måste betala sina avgifter till Europeiska unionen oavsett hur bristfälliga de ekonomiska kontrollerna är? Menar ni att Europeiska unionen inte kan tvingas att redovisa ordentligt inför sina finansiärer?
<P>
Enligt fördragen skall medlemsstaterna ”vidta samma åtgärder för att bekämpa bedrägerier som riktar sig mot gemenskapens ekonomiska intressen, som de vidtar för att bekämpa bedrägerier som riktar sig mot deras egna ekonomiska intressen”. Menar ni att dessa ord i själva verket saknar innebörd och att man inte kan se till att de efterlevs? 
<SPEAKER ID="38" LANGUAGE="PL" NAME="Geringer de Oedenberg (PSE )." AFFILIATION="">
<P>
   –Herr talman! Jag vill uppmärksamma er på frågan om behovet av ytterligare medel till följd av EU:s aktuella utvidgning. Det politiska beslutet om utvidgningen har uppenbara ekonomiska följder, eftersom det måste finnas en garanti om ytterligare medel för att effektivt kunna integrera de nya medlemsstaterna.
<P>
Vi kan inte godkänna förslaget om att begränsa EU:s budget vid en tidpunkt då EU precis har genomgått en utvidgning för att införliva tio nya och huvudsakligen fattiga länder. Vi borde prioritera att se till att vi har en tillräcklig budget för att stärka EU:s sammanhållning i dess nuvarande utformning. Först då borde vi planera finansieringen av vidare utvidgningar, eftersom det kommer att kräva ytterligare resurser. 
<SPEAKER ID="39" LANGUAGE="" NAME="" AFFILIATION="Sammanträdet avslutades kl. 17.59.)">

<CHAPTER ID="004-03">
3. (
<P>
(EN) - Före omröstningen:
<SPEAKER ID="105" NAME="Francesco Enrico Speroni" AFFILIATION="UEN">
(IT) Fru talman, mina damer och herrar! Jag vill ta upp en ordningsfråga. Utan att vilja störa förfarandet skulle jag vilja veta om det finns någon regel som säger att det är obligatoriskt att varje gång meddela både resultatet, antalet röstande, antalet nedlagda röster osv., eller om ni själv väljer att göra det.
<SPEAKER ID="106" NAME="Talmannen">
Om ni inte vill att jag ska läsa upp detta för er ska jag inte göra det, men det är onekligen bra att vara säker.
<P>
- Efter omröstningen om punkt 60:
<SPEAKER ID="107" NAME="Thomas Wise" AFFILIATION="IND/DEM">
(EN) Fru talman! Skulle ni åtminstone kunna visa resultaten på skärmarna framför oss om ni inte tänker läsa upp dem?
<SPEAKER ID="108" NAME="Talmannen">
Ni behöver bara höja blicken om ni vill se resultatet.
<P>
- Efter omröstningen:
<SPEAKER ID="109" NAME="Robert Evans" AFFILIATION="PSE">
(EN) Fru talman! Jag har fått veta av tjänsteenheterna att varje extra omröstning med namnupprop kostar 400 euro, vilket gör att gårdagens utsvävningar uppgick till 25 000 euro.
<P>
Därför vill jag fråga dem som hela tiden begär omröstning med namnupprop om de tror att det är ett bra sätt att använda skattebetalarnas pengar på.
<SPEAKER ID="110" NAME="Daniel Hannan" AFFILIATION="PPE-DE">
(EN) Fru talman! Om kostnaden för varje omröstning med namnupprop verkligen är 400 euro anser jag att kammaren bedriver sin verksamhet med all den effektivitet som den också tillämpar för den gemensamma jordbrukspolitiken, strukturstödet, den internationella utvecklingen och EU:s övriga budget. Billigare än så måste vi kunna göra det!
<SPEAKER ID="111" NAME="Kathy Sinnott" AFFILIATION="IND/DEM">
(EN) Fru talman! Jag har ett praktiskt förslag. En av kostnaderna uppstår när vi översätter omröstningsresultaten, men detta är bara siffror, så vi behöver bara en version av dem. Vi behöver inte återge dem på alla språk, eftersom det rör sig om siffror, och namnen är samma på alla språk. Så där kan vi skära ned på kostnaderna. Jag tänker på allt papper som vi producerar i parlamentet. Det viktigaste för medborgarna är att veta hur vi röstar.
<P>
(Applåder)

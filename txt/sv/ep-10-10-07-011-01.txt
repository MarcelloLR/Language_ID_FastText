<CHAPTER ID="011-01">
1. Konferensen om biologisk mångfald - Nagoya 2010 (omröstning)
<P>
- Före omröstningen:
<SPEAKER ID="153" NAME="Bruno Gollnisch" AFFILIATION="NI">
(FR) Herr talman! Jag ska fatta mig mycket kort. Jag vill genom denna korta procedurfråga både uttrycka min beundran för den store kompositören Beethoven och mitt ogillande för att vi regelbundet påtvingas en Europahymn som har försvunnit i ...
<P>
(Protester)
<P>
(Talmannen avbröt talaren.)
<SPEAKER ID="154" NAME="Joseph Daul" AFFILIATION="PPE">
(FR) Herr talman! Ett sådant uttalande gör mig upprörd.
<P>
(Applåder)
<P>
Av respekt för friheten, freden och de prövningar som våra medborgare har fått utstå ber jag helt enkelt dessa herrar om att avstå från att ta emot lön från EU som parlamentsledamöter, om de vill bete sig anständigt och jag ska kunna respektera dem.
<P>
(Applåder)
<SPEAKER ID="155" NAME="Talmannen">
Bruno Gollnisch! Jag är en mycket snäll och tålmodig man. Du har inte ordet. Detta är ingen procedurfråga. Om du fortsätter att skrika kommer du att vänligt visas ut härifrån.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Herr talman, mina damer och herrar! Jag vill be er att tänka på att den exakta och ursprungliga formuleringen av punkt 35 i resolutionen, som läggs fram för omröstning och där det betonas att företagens sociala ansvar även måste omfatta den biologiska mångfalden, är den franska versionen och att det ska vara den som gäller. Ordet ”social” som har försvunnit från den engelska versionen bör dessutom sättas in igen och versionen rättas.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Herr talman! Du lade fram den ursprungliga texten i punkt 16 för omröstning. Det var emellertid en separat omröstning tidigare då punkt 16 ändrades. Vi har två separata omröstningar. Därför har vi röstat om den ursprungliga texten men inte om ändringsförslaget.
<SPEAKER ID="161" NAME="Esther de Lange" AFFILIATION="PPE">
(EN) Herr talman! Innan vi går till den slutliga omröstningen - och även om jag är mycket glad över att vi antog ändringsförslag 1 - anser jag att Sandrine Bélier i De gröna har rätt. Du tog faktiskt upp den ursprungliga punkten till omröstning.
<P>
På skärmarna såg vi sedan att vi röstade om ändringsförslag 1. För att vara rättvisa mot De gröna anser jag att vi ska rösta på nytt om ändringsförslag 1.
<P>
Om ändringsförslag 1 antas faller den ursprungliga punkten bort.
<SPEAKER ID="162" NAME="Talmannen">
Det kan ha varit för att jag talar grekiska, som inte är något särskilt välbekant språk, och jag talar det snabbt för att underlätta för alla här. Jag tror - men jag kan ha fel - att jag först tog upp ändringsförslag 1 till omröstning med namnupprop och att jag därefter tog upp ...
<P>
(Protester)
<P>
Det är bra, jag litar på parlamentet. Min gissning, om jag minns rätt, är att ändringsförslag 1 kommer att avslås och att den ursprungliga texten sedan kommer att antas, men jag ska göra det.
<P>
Jag tar på nytt upp ändringsförslag 1 till omröstning med namnupprop. Omröstningen inleds.
<P>
(Ändringsförslag 1 antogs med namnupprop)

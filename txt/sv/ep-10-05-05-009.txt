<CHAPTER ID="009">
Arbetsplan
<SPEAKER ID="014" NAME="Talmannen">
Det slutgiltiga förslaget till föredragningslista, utarbetat av talmanskonferensen vid dess senaste möte i enlighet med artiklarna 140 och 155 i arbetsordningen, har delats ut. Jag föreslår, i överenskommelse med de politiska grupperna, följande ändringar i föredragningslistan för denna veckas plenarsammanträden:
<P>
Onsdagen den 5 maj 2010:
<P>
För det första kommer en gemensam debatt om två betänkanden av Íñigo Méndez de Vigo om Europaparlamentets sammansättning att vara den första punkten.
<P>
För det andra har en ny punkt med titeln ”Förberedelse av toppmötet med euroområdets stats- eller regeringschefer den 7 maj - Uttalanden av rådet och kommissionen ”, utan omröstning, lagts till föredragningslistan. Detta kommer att vara den andra punkten, och det kommer bara att vara en omgång med talare från de politiska grupperna och inget så kallat ögonkontaktsförfarande.
<P>
För det tredje har titeln ”Standardisering av eldrivna bilar - Uttalanden av rådet och kommissionen” ändrats till ”Eldrivna bilar - Uttalanden av rådet och kommissionen”.
<P>
För det fjärde har ett betänkande av Vittorio Prodi, som skulle ha presenterats kortfattat i dag, flyttats till frågestunden torsdagen den 6 maj 2010 för omedelbar omröstning.
<P>
Torsdagen den 6 maj 2010:
<P>
För det första har omröstningen om ett betänkande av Vital Moreira om förslaget till Europaparlamentets och rådets beslut om makroekonomiskt stöd till Ukraina skjutits upp till den andra sammanträdesperioden i maj.
<P>
För det andra har omröstningen om resolutionsförslaget om kommissionens förslag till förordning om riktlinjer för upprättande av en kompensationsmekanism mellan systemansvariga för överföringssystem och om en gemensam strategi för priserna för överföring av el tagits bort från föredragningslistan.
<P>
Finns det några synpunkter?
<P>
(Parlamentet godkände ändringarna.)
<P>
(Arbetsplanen fastställdes med dessa ändringar.)

<CHAPTER ID="006">
Uttalande av talmannen
<SPEAKER ID="087" NAME="Talmannen">
I dag bekräftade den libyska högsta domstolen dödsdomen mot de fem bulgariska sjuksköterskor och den palestinska läkare som suttit kvarhållna i Libyen sedan februari 1999. De står anklagade för att avsiktligen ha infekterat hundratals libyska barn med hiv. Denna nyhet upprör mig mycket. Den är uppskakande för alla, särskilt för sjuksköterskorna och läkaren naturligtvis, samt för deras släktingar och vänner.
<P>
Jag mötte deras familjemedlemmar i april, och jag skulle vilja framföra vår solidaritet och vårt stöd till dem i denna svåra stund. Jag skulle också vilja sända dem ett hoppets budskap. Detta är inte slutet på förfarandet. Frågan kommer nu att överlämnas till det högsta justitierådet i Libyen. Vi tror att de libyska myndigheterna kommer att vidta de nödvändiga åtgärderna för att granska och ogiltigförklara dödsdomen, vilket kommer att bana väg för en snabb lösning på denna situation.
<P>
Ännu en gång upprepar vi vårt grundläggande motstånd mot dödsstraffet, som är mot mänsklig värdighet. Vi uttrycker vår solidaritet med offren som smittats av hiv/aids på sjukhuset i Benghazi. Vi uppmanar de libyska myndigheterna att visa barmhärtighet och befria de fem bulgariska sjuksköterskorna och den palestinska läkaren.
<P>
(Ihållande applåder)

<CHAPTER ID="006-01">
1. Avtal EU/Amerikas förenta stater om behandling och överföring av uppgifter om finansiella betalningsmeddelanden från EU till Förenta staterna i enlighet med programmet för att spåra finansiering av terrorism (
<SPEAKER ID="146" NAME="Alexander Alvaro">
föredragande. - (DE) Herr talman! Mina kolleger förstår kanske det eftersom parlamentet förkastade denna överenskommelse i februari nu är nödvändigt att klargöra att vi sedan dess har lyckats förbättra texten markant i samarbete med kommissionen.
<P>
Jag vill ta tillfället i akt att tacka min kollega från Europeiska folkpartiets grupp (kristdemokrater), gruppen Progressiva förbundet av socialdemokrater och demokrater i Europaparlamentet, gruppen De gröna/Europeiska fria alliansen och Europeiska enade vänstern/Nordisk grön vänster som har arbetat med detta för deras hjälp med att ta fram en överenskommelse under svåra omständigheter som ger skydd åt både medborgarnas rätt till personlig integritet och deras rätt till säkerhet. Jag vill påminna om att det här har varit vårt första tillfälle att blåsa liv i Lissabonfördraget, så att det inte bara är en livlös text.
<P>
- Efter omröstningen:
<SPEAKER ID="147" NAME="Talmannen">
Jag vill tacka och gratulera Alexander Alvaro och även den tidigare föredraganden Jeanine Hennis-Plasschaert samt alla ledamöter som har lagt ned så mycket arbete på denna överenskommelse. Tack så mycket.
<SPEAKER ID="148" NAME="Rui Tavares" AFFILIATION="GUE/NGL">
(EN) Herr talman! Jag vill påminna er om ett visst ändringsförslag till detta betänkande. Det gäller ändringsförslaget om att rådet och kommissionen bör förhandla med parlamentet, när man utser den EU-tjänsteman som ska vara placerad i Washington för att övervaka framtagningen av uppgifter. Jag ber er vänligen att ta kontakt med rådet och kommissionen så snart som möjligt, så att detta kan ske med tillbörlig parlamentarisk tillsyn.
<SPEAKER ID="149" NAME="Talmannen">
Tack för påminnelsen. Jag ska kontakta dem om detta.

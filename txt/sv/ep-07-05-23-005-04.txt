<CHAPTER ID="005-04">
4. Tillnärmning av punktskattesatser på alkohol och alkoholdrycker (omröstning)
<P>
- Betänkande: Lulling
<P>
- Efter förkastandet av kommissionens förslag:
<SPEAKER ID="120" NAME="Ieke van den Burg" AFFILIATION="PSE">
(EN) Jag vill begära att dokumentet återförvisas till utskottet, för nu har vi ett motsägelsefullt omröstningsresultat.
<SPEAKER ID="121" NAME="Talmannen">
Eftersom kommissionen inte har lagt fram några förslag kommer dokumentet automatiskt att återförvisas till utskottet. Det återförvisas hur som helst.
<SPEAKER ID="122" NAME="Astrid Lulling " AFFILIATION="PPE-DE">
föredragande. - (FR) Herr talman! Jag föreslog min grupp och flera av mina kolleger i parlamentet som stödde mig att de skulle avvisa betänkandet, eftersom den linje som jag hade föreslagit inte följdes och eftersom jag på grund av det jämna resultatet i omröstningen fick intrycket av att vissa ledamöter inte visste vad de röstade om.
<P>
(Protester)
<P>
Förlåt, inte var medvetna om hur viktiga deras röster var.
<P>
Dessutom måste jag med hänsyn till kommissionens tystnad - trots att kommissionsledamot László Kovács talade två gånger i går kväll medan jag som föredragande inte tilläts svara honom - verkligen betona hur kraftlöst den är.
<P>
Vi lade fram ett förslag för att bryta dödläget. Tyvärr fick vi inget stöd. Därför finns det inget parlamentsbetänkande om detta förslag och kommissionen och rådet kan framhärda i att bevara status quo och fortsätta dödläget.
<P>
(Applåder)
<SPEAKER ID="123" NAME="Talmannen">
Vi kommer naturligtvis att hålla en debatt när frågan åter tas upp i kammaren.

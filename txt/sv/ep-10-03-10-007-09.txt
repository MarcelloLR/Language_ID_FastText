<CHAPTER ID="007-09">
9. Årlig rapport 2008 om GUSP (
<SPEAKER ID="110" NAME="Heidi Hautala" AFFILIATION="Verts/ALE">
(EN) Herr talman! Det här betänkandet handlar om den gemensamma utrikes- och säkerhetspolitiken under 2008. Det står dock ingenting om vad som hände den 10 mars 2008 när tibetaner genomförde en fredlig protest mot förtrycket av deras kultur och religion. I dag har vi en gäst från Tibet, Namdrol Lhamo, en nunna som satt i Drapchi-fängelset i tolv år för att hon hade deltagit i en fredlig demonstration och sedan spelat in sånger i fängelset. Vi bör hylla henne och alla andra modiga tibetaner som lever under ockupation.
<P>
Jag sammanträffade med Dalai Lama nyligen, och vi kom till slutsatsen att det är viktigt att snabbt genomföra en oberoende internationell utredning av vad som skedde i Lhasa den 10 mars 2008 och dagarna före och efter det datumet. Så länge ingen utredning görs kommer Kina nämligen att fortsätta att anklaga den tibetanska exilregeringen och Dalai Lama för att ha anstiftat upproret och för dess våldsamma efterverkningar.
<P>
Enligt den tibetanska exilförvaltningen dog minst 220 tibetaner, många till följd av urskillningslöst skjutande från polisens sida, misshandel eller tortyr i fängelser. Många fler saknas.
<P>
(Ihållande applåder)
<SPEAKER ID="112" NAME="Adrian Severin" LANGUAGE="EN">
Herr talman! Vi har ett ändringsförslag här.
<P>
Vanligtvis skulle min grupp rösta mot, men för att vi ska kunna rösta för, skulle vi vilja stryka orden ”som medför ett slut på den israeliska blockaden”.
<P>
Detta beror på att den israeliska blockaden är en alltför komplex fråga, och jag anser inte att det finns en tydlig koppling mellan de föregående orden och dessa ord. Om vi kan stryka dessa ord tror jag att vi kan godta resten av ändringsförslaget, och då skulle vi kunna rösta för. Det är en liten ändring, men den skulle göra att vi kan rösta för.

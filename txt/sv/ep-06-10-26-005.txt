<CHAPTER ID="005">
Välkomsthälsning
<SPEAKER ID="049" NAME="Talmannen">
Mina damer och herrar! Innan vi går vidare till omröstningen om budgeten vill jag påpeka att talmannen för den chilenska deputeradekammaren, Antonio Leal Labrín, gästar oss i dag och sitter på åhörarläktaren.
<P>
(Applåder)
<P>
Antonio Leal Labrín är här med två ledamöter för det chilenska parlamentet, Gonzalo Duarte Leiva och Germán Becker Alvear. Vi önskar dem välkomna och tackar dem för att de vill besöka oss.
<SPEAKER ID="050" NAME="Bruno Gollnisch" AFFILIATION="NI">
(FR) Herr talman! Detta är uppenbarligen en ordningsfråga och också en påminnelse om artikel 188 i arbetsordningen. Efter presidiets sammanträde nyligen fick vi veta att den israeliska regeringen vill utestänga Marine Le Pen från de politiska diskussionerna i delegationen för förbindelserna med Israel. Hon är ledamot i delegationen och deltar där i en anda av debatt, dialog och öppenhet.
<P>
Jag vill tacka Elmar Brok för hans fullständigt korrekta inställning och erinra om att när Alain Krivine på liknande sätt utestängdes genom ett beslut av Förenta staternas regering, var vi oavsett eventuella åsiktsskillnader fullkomligt överens om att det inte är värdlandets regering som ska avgöra vem som deltar i Europaparlamentets delegationer.
<P>
Jag vågar därför hoppas på att ni i egenskap av beskyddare av samtliga parlamentsledamöters rättigheter nogsamt kommer att påpeka detta för de israeliska myndigheterna.
<SPEAKER ID="051" NAME="Martin Schulz" AFFILIATION="PSE">
(DE) Herr talman! Ni borde först ge ordet till Elmar Brok, eftersom det är något han vill framföra i frågan. Jag är fullständigt nöjd med att uttala mig efteråt, och ber därför om ordet efter Elmar Brok.
<SPEAKER ID="052" NAME="Talmannen">
Talmanskonferensen har beslutat att skjuta upp ad hoc-delegationens besök i Libanon, Israel och Palestina, och jag hoppas att detta ska vara ett tillfredsställande svar.
<P>
Tack för att ni fäste parlamentet uppmärksamhet på denna fråga.
<SPEAKER ID="053" NAME="Carlos Carnero González" AFFILIATION="PSE">
(ES) Herr talman! Som ni vet försöker jag vara seriös när jag har ordet, och eftersom det i arbetsordningen anges att alla handlingar som behandlas officiellt här i parlamentet ska finnas på alla de officiella språken, vill jag uppmärksamma er på att de ändringsförslag vi ska rösta om endast finns på tre av dessa språk: engelska, franska och tyska. De är tre högt ansedda språk, liksom alla de övriga språken.
<P>
Eftersom detta kan skapa problem i framtiden vill jag därför fästa uppmärksamheten på att dokumentet i fråga inte är tillgängligt på alla de officiella språken. Det finns inte på mitt språk.
<SPEAKER ID="054" NAME="Talmannen">
Sekretariatet har underrättat mig om att dokumenten med säkerhet finns på alla språk, ert såväl som mitt. Om jag har förstått rätt, menar ni inte de dokument vi ska rösta om, utan själva omröstningslistan. Listan finns som vanligt på tre språk, men de texter vi ska rösta om finns på samtliga språk. Det har därför inte skett någon överträdelse av arbetsordningen. Vi ska emellertid se över denna fråga inför kommande plenarsammanträden.
<SPEAKER ID="055" NAME="Elmar Brok" AFFILIATION="PPE-DE">
(DE) Herr talman! Jag vill tillbakavisa påståendena från gruppen där längst bak och vill be att få framföra en synpunkt. Alla parlamentsledamöters rättigheter garanteras på samma sätt. Om vi ska göra ett besök i denna region, är det nödvändigt att gå omsorgsfullt tillväga och att resan är professionellt arrangerad in i minsta detalj.
<P>
Att det denna gång inte var möjligt att åka som planerat berodde på sakliga hänsyn. Vi bör emellertid kunna genomföra resan vid ett senare tillfälle. Vi får inte låta Le Pens grupp tolka in något mystiskt och konstigt i det här som inte finns, och jag vill med all kraft tillbakavisa deras påståenden.
<SPEAKER ID="056" NAME="Talmannen">
Det som hände var följande: efter att lyssnat till era åsikter beslutade talmanskonferensen att skjuta upp ad hoc-delegationens besök. Det är de facto det enda som har hänt. Allt annat är bara åsikter eller tolkningar, och alla har ju rätt till en åsikt.

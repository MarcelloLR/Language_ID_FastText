<CHAPTER ID="008-05">
5. Bemyndigande att upprätta ett fördjupat samarbete om tillämplig lag för äktenskapsskillnad och hemskillnad (
<SPEAKER ID="126" NAME="Tadeusz Zwiefka" LANGUAGE="PL">
Mina damer och herrar! Det här är en viktig fråga. För första gången i EU:s historia ska vi tillämpa förfarandet för fördjupat samarbete. Det är två saker som jag måste säga om det. För det första vill jag lägga fram ett ändringsförslag för att uppdatera rekommendationen. Efter det att dokumentet utarbetats och varit föremål för omröstning i utskottet för rättsliga frågor, har det nämligen skett en ändring. Inte 12, utan 14 medlemsstater har anslutit sig till det fördjupade samarbetet - Malta och Portugal har också gått med. Därför vill jag att vi gör den här ändringen från 12 till 14 i punkt G i ingressen.
<P>
Jag vill också starkt uppmana kommissionen och de medlemsstater som anslutit sig till det fördjupade samarbetet att främja att så många medlemsstater som möjligt deltar enligt artikel 328.1 i EUF-fördraget. Förfarandet ska inte användas för att göra särskilda arrangemang som enbart är avsedda för en begränsad grupp av länder.

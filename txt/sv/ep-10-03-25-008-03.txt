<CHAPTER ID="008-03">
3. Effekterna av den globala finansiella och ekonomiska krisen på utvecklingsländerna och utvecklingssamarbetet (
<P>
Före omröstningen:
<SPEAKER ID="125" NAME="Enrique Guerrero Salom" LANGUAGE="ES">
Herr talman! Jag vill tacka alla som har deltagit i utarbetandet av detta betänkande.
<P>
Jag vill bara påpeka att det finns ett muntligt ändringsförslag till punkt 31. Som vi kommit överens om ska jag nu läsa upp den andra delen av den engelska versionen.
<P>
(EN) ”Parlamentet anser därför att det är lämpligt att undersöka om det är möjligt att ingå en överenskommelse med långivarländerna om ett tillfälligt moratorium eller skuldavskrivning för de fattigaste länderna för att göra det möjligt för dem att genomföra konjunkturutjämnande ekonomiska strategier för att begränsa krisens allvarliga följder. Parlamentet föreslår att ansträngningar görs för att underlätta åtgärder för transparent tvistlösning i skuldfrågor.”
<SPEAKER ID="127" NAME="Talmannen">
Herr Guerrero, om vi inte har fått fel information gäller det här muntliga ändringsförslaget punkt 34 och inte punkt 31.
<P>
(Enrique Guerrero Salom bekräftade att ändringsförslaget gällde den andra delen av punkt 34.)
<P>
Då var det klart.
<P>
(Omröstningen ägde rum.)
<P>
(Det muntliga ändringsförslaget beaktades.)
<P>
- Före omröstningen om punkt 22:
<SPEAKER ID="128" NAME="Charles Goerens" AFFILIATION="ALDE">
(FR) Herr talman! Vi har anmält ett muntligt ändringsförslag gällande punkt 22. Jag vill påpeka att punkt 22 gäller global styrning och i synnerhet sammansättningen av G20-gruppen, vilken märkligt nog inte har någon företrädare från de minst utvecklade länderna.
<P>
Det muntliga ändringsförslaget syftar till att avhjälpa denna brist och den text jag föreslår parlamentet fyller detta behov.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Herr talman! För en stund sedan bad ni oss välkomna Tunisiens delegation. Kan ni be den tunisiska delegationen att ingripa för ett frisläppande av Taoufik Ben Brik, en begäran från hela parlamentet?
<SPEAKER ID="132" NAME="Hannes Swoboda" AFFILIATION="S&amp;D">
(DE) Herr talman! Jag vill ta upp en ordningsfråga. Jag är mycket nöjd med resultatet av omröstningen. Men detta var till största delen ett initiativbetänkande och vi har enats om ett annat förfarande för sådana fall. Nu har vi fått ha en enskild omröstning om ett initiativbetänkande. Vi måste lösa detta för annars kommer vi att ha enskilda omröstningar om alla initiativbetänkanden i framtiden. Skulle ni kunna be utskottet för konstitutionella frågor att klargöra saken? I annat fall kan den tolkning som görs av parlamentets enheter rasera hela syftet med reformen.
<SPEAKER ID="133" NAME="Talmannen">
Herr Swoboda, det kan ordnas. Det är möjligt att begära delad omröstning, i enlighet med det förfarande som grupperna själva har begärt. I alla händelser kan allt revideras. Det kan revideras i framtiden, men för närvarande är det som det är.

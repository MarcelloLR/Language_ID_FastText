<CHAPTER ID="004-02">
2. Anpassning av parlamentets arbetsordning till det reviderade ramavtalet om förbindelserna mellan Europaparlamentet och kommissionen (
<SPEAKER ID="114" NAME="Talmannen">
Jag vill nämna att detta är resultatet av våra utdragna förhandlingar med Europeiska kommissionen. Jag vill framför allt tacka föredraganden Paulo Rangel och även Klaus-Heiner Lehne, som förhandlade med Europeiska kommissionen för vår räkning. Även Hannes Swoboda, Diana Wallis, Rebecca Harms, Dagmar Roth-Berendt och Paulo Rangel deltog i detta arbete och jag vill tacka dem så mycket för utfallet av förhandlingarna. Mitt tack går även till ordförande José Manuel Barroso och till vice ordförande Maroš Šefčovič. Vi var alla mycket uppriktiga mot varandra. Resultatet blev mycket bra, så jag vill gratulera båda sidor. Jag ser fram emot ett gott samarbete i framtiden.

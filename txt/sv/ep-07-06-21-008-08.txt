<CHAPTER ID="008-08">
8. Strategi för den yttre dimensionen av området med frihet, säkerhet och rättvisa (omröstning)
<P>
- Betänkande: Klich
<P>
- Före omröstningen:
<SPEAKER ID="081" NAME="Bogdan Klich " AFFILIATION="PPE-DE">
föredragande. - (PL) Herr talman! Jag vill uppriktigt tacka alla som har bidragit till detta betänkande. Utrikesutskottets föredragande Aloyzas Sakalas, som var involverad i det svåra förfarandet för stärkt samarbete mellan två av våra parlamentsutskott, förtjänar ett särskilt tack. Jag är även tacksam för att parlamentet stöder detta betänkande, av tre skäl.
<P>
För det första eftersom det i betänkandet förespråkas bättre samordning mellan vår externa och interna politik, för att se till att vår utrikespolitik uppfyller prioriteringarna för området för frihet, säkerhet och rättvisa.
<P>
För det andra eftersom vi förespråkar den särskilda europeiska metoden, där åtgärder för att garantera våra medborgares säkerhet balanseras med åtgärder för att skydda deras medborgerliga rättigheter.
<P>
För det tredje eftersom vi anser att det som återstår av den tredje pelaren, särskilt polis- och domstolsväsendets samarbete om straffrättsliga frågor, ska bli en gemenskapsfråga.
<P>
- Före omröstningen av ändringsförslag 3, första delen:
<SPEAKER ID="082" NAME="Sophia in 't Veld" AFFILIATION="ALDE">
(EN) Herr talman! För att undvika förvirring vill jag bara förtydliga vår förfrågan om en delad omröstning och ett muntligt ändringsförslag till ändringsförslag 3.
<P>
Det muntliga ändringsförslaget gäller den del av texten som ändringsförslaget från PPE-DE-gruppen strävar efter att ta bort. Om ni vill behålla texten, inklusive det muntliga ändringsförslaget, bör ni därför rösta emot den första delen av ändringsförslag 3.
<P>
Herr talman! Vi föreslår att föra in orden ”från rådet och kommissionen” så att texten kommer att lyda ”att inkludera en rapport från rådet och kommissionen om tillvaratagande av mänskliga rättigheter i alla yttre politiska initiativ eller dokument om området med frihet, säkerhet och rättvisa ...”.
<P>
Jag måste påpeka för er att om parlamentet stöder ändringsförslag 3, kommer det muntliga ändringsförslaget att förkastas. Om ändringsförslag 3 från PPE-DE-gruppen däremot förkastas, kommer det muntliga ändringsförslaget att inkluderas.
<P>
(Det muntliga ändringsförslaget beaktades.)

<CHAPTER ID="007">
Erasmus Mundus-programmet (2009-2013) (undertecknande av dokumentet)
<SPEAKER ID="275" NAME="Talmannen">
Vi ska nu, tillsammans med rådet, underteckna rättsakterna om åtgärdsprogrammet Erasmus Mundus som syftar till att förbättra kvaliteten på högre utbildning och främja interkulturell förståelse genom samarbete med tredjeländer.
<P>
Herr Le Maire, Europaminister, herr kommissionsledamot Figeľ - den verkliga grundaren till hela Erasmusprogrammet - mina damer och herrar! Det är ett stort nöje att i dag, tillsammans med rådet, underteckna ett viktigt beslut som gör det möjligt att utvidga Erasmus Mundus-programmet. Detta är kulmen av det målmedvetna arbete som vi har gjort i samarbete med rådet och kommissionen. Jag skulle åter vilja tacka kommissionsledamot Ján Figeľ särskilt för att han har drivit detta program framåt och slutligen gjort det möjligt för oss att gemensamt sätta vår prägel på programmet, rådet och parlamentet tillsammans, genom undertecknandet i dag.
<P>
Detta offentliga undertecknande kommer att bidra till att visa betydelsen av europeiska lagbestämmelser för EU-medborgarna. Erasmus Mundus-programmet kommer att utvidga kommissionens ursprungliga Erasmusprogram, som inrättades för 21 år sedan. Programmet ger studenter över hela världen möjlighet att studera i Europeiska unionen och spelar en viktig roll i främjandet av europeisk högre utbildning som en symbol för bästa studieresultat.
<P>
Med ökad finansiering - närmare 950 miljoner euro på fem år - är EU nu i stånd att möta den växande efterfrågan på Erasmus Mundus-programmet. Detta gör det möjligt för oss att fortsätta stödja gemensamma program inom EU och ge stipendium till de mest begåvade studenterna och professorerna från tredjeländer. Dessutom kommer vi att utvidga programmets räckvidd till att även omfatta doktorandprogram, och vi kommer att kunna erbjuda europeiska studenter ett ännu större ekonomiskt stöd.
<P>
Tack vare detta program kommer deltagare, och framför allt studenter, att bli verkliga ambassadörer för öppenhet och interkulturell dialog. De kommer att bidra till att skapa ett bättre samarbete och en ömsesidig förståelse över hela världen.
<P>
Som avslutning vill jag uttrycka mitt tack till det franska ordförandeskapet, kommissionen och alla ledamöter av utskottet för kultur och utbildning - det gläder mig att Katerina Batzeli, utskottets ordförande, närvarar i dag - liksom föredraganden, Marielle De Sarnez, som alla arbetade intensivt med denna viktiga rättsakt.
<P>
Jag ska nu be minister Bruno Le Maire att underteckna dokumentet med mig och kommissionsledamot Ján Figeľ att övervaka, så att säga.
<P>
(Talmännen undertecknade rättsakterna.)
<P>
(Applåder)

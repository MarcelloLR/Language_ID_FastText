<CHAPTER ID="008-03">
3. Förvaltare av alternativa investeringsfonder (
<SPEAKER ID="125" NAME="Jean-Paul Gauzès" LANGUAGE="FR">
Herr talman, mina damer och herrar! Den omröstning som ska äga rum avser ett av huvudinslagen i Europas svar på den finansiella krisen, nämligen regleringen av alternativa investeringsfonder, däribland hedgefonder och riskkapitalfonder.
<P>
Arbetet med detta kompromissdokument och denna kompromisstext har pågått länge. Vi har lyckats nå en bred enighet, och jag vill här inför Ekofins ordförande hylla det belgiska ordförandeskapet som har varit direkt och avsevärt delaktigt i denna fråga, särskilt genom ministerns aktiva deltagande i centrala trepartssamtal. Jag vill även tacka kommissionsledamot Barnier, vars arbete har varit särskilt användbart.
<P>
Till sist vill jag även tacka de skuggföredragande, sekretariatets personal och de experter som bistått oss. Detta arbete tog mer än 14 månader och 1 690 ändringsförslag lades fram. Det innebar en hel del arbete, men jag tror att vi i dag har lagt fram en text som tack vare det belgiska ordförandeskapet utgör ett betydande steg framåt för EU:s finansiella reglering.

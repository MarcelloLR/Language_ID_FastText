<CHAPTER ID="008-10">
10. Arbetstidens förläggning för personer som utför mobilt arbete avseende vägtransporter (
<SPEAKER ID="138" NAME="Štefan Füle" LANGUAGE="EN">
Herr talman! Mot bakgrund av omröstningen kommer kollegiet att se över de tänkbara valmöjligheterna, bland annat ett tillbakadragande av förslaget. Vi kommer omedelbart att fråga medlemsländerna hur de tillämpar arbetstidsreglerna för förare som är egenföretagare och hur de övervakar att dessa regler följs.
<SPEAKER ID="139" NAME="Pervenche Berès" AFFILIATION="S&amp;D">
(FR) Herr talman! Att döma av vad kommissionsledamoten nyss sade uppfattar jag det som att kommissionen tänker dra tillbaka sitt förslag, som vi förkastade. Om så är fallet behöver det ju inte längre återförvisas till utskottet för sysselsättning och sociala frågor.
<SPEAKER ID="140" NAME="Talmannen">
Min tolkning av det kommissionsledamoten sade är att ett tillbakadragande är en av flera valmöjligheter som kan övervägas. Och om så är fallet, har ni helt rätt, fru Berès. Om kommissionsledamoten bekräftar att kommissionen vill dra tillbaka förslaget kommer presidiet, som jag för närvarande företräder, naturligtvis inte att återförvisa ärendet till ansvarigt utskott. Herr Füle! Vill ni vara snäll och bekräfta.
<SPEAKER ID="141" NAME="Štefan Füle" LANGUAGE="EN">
Herr talman! Det jag sade var att kollegiet kommer att se över valmöjligheterna, däribland ett tillbakadragande av förslaget.
<SPEAKER ID="142" NAME="Pervenche Berès" AFFILIATION="S&amp;D">
(FR) Herr talman! Under dessa omständigheter, och med tanke på osäkerheten i kommissionsledamotens svar, begär jag enligt artikel 56.3 att parlamentet yttrar sig över förslaget till lagstiftningsresolution om förkastande av kommissionens förslag, och uppmanar mina ledamotskolleger att rösta.
<P>
(Applåder)
<SPEAKER ID="143" NAME="Talmannen">
Det har ni rätt att göra, fru Berès. Föredraganden har bett om ordet.
<SPEAKER ID="144" NAME="Edit Bauer" LANGUAGE="HU">
Jag måste tyvärr säga att ett av alternativen är att det kommer att inledas ett överträdelseförfarande mot 25 medlemsstater i morgon. Jag vill därför att mitt namn tas bort från betänkandet, eftersom jag inte vill bidra till detta.
<SPEAKER ID="145" NAME="Talmannen">
Det finns dock ett förslag från Pervenche Berès. Jag uppmanar er att yttra er för eller emot förslaget. Vem motsätter sig Pervenche Berès begäran om omröstning om förkastande av kommissionens förslag? Finns det någon? Och är det någon som är för?
<P>
Pervenche Berès begäran är helt i linje med arbetsordningen, så vi kan ta upp förslaget till omröstning.
<SPEAKER ID="146" NAME="Giles Chichester" AFFILIATION="ECR">
(EN) Herr talman! Vid ett annat tillfälle när parlamentet röstade för att förkasta ett förslag från kommissionen - i det fallet ett direktiv om oljereserver - återförvisades frågan till ansvarigt utskott eftersom kommissionen inte med eftertryck bekräftade att den tänkte dra tillbaka förslaget. Kommissionsledamoten har valt sina ord med omsorg, och jag gör inte samma tolkning som Pervenche Berès. Frågan bör återförvisas till utskottet tills vi vet om kommissionen vill dra tillbaka förslaget eller inte.
<P>
(Applåder)
<SPEAKER ID="147" NAME="Emilie Turunen" AFFILIATION="Verts/ALE">
(EN) Herr talman! Jag anser att vi ska fortsätta med dagens omröstning. Låt mig citera artikel 56.3: ”Om kommissionen inte drar tillbaka sitt förslag, ska parlamentet återförvisa frågan till ansvarigt utskott utan att rösta om förslaget till lagstiftningsresolution, såvida inte parlamentet, på förslag av ordföranden eller föredraganden för det ansvariga utskottet, av en politisk grupp eller av minst 40 ledamöter, väljer att rösta om förslaget till lagstiftningsresolution.”
<P>
Det är mycket klart. Vi har valt att gå vidare, och självklart ska vi göra det.
<P>
(Applåder)
<SPEAKER ID="149" NAME="Hannes Swoboda" AFFILIATION="S&amp;D">
(DE) Herr talman! Hela omröstningen hade kunnat hanteras annorlunda om bara föredraganden hade hållit sig till utskottets resultat. Kan vi se till att göra det hädanefter?
<P>
(Applåder)

<CHAPTER ID="004">
Uttalande av ordförandeskapet
<SPEAKER ID="089" NAME="Talmannen">
Talmanskonferensen har bett mig göra ett uttalande om situationen för gisslan i Colombia före omröstningen. Jag hoppas att debatten därmed lugnar ned sig.
<P>
Den 23 februari var det sex år sedan Íngrid Betancourt kidnappades och det internationella samfundet och Europaparlamentet har återigen siktet inställt på den mänskliga tragedi i form av omänskliga förhållanden som många av de 700 personer som Farc tagit som gisslan i Colombia fått utstå under flera år. Detta är ännu ett tillfälle att kräva att de omedelbart friges av humanitära skäl.
<P>
(Applåder)
<P>
Eftersom hälsotillståndet för många av kidnappningsoffren, bland annat Íngrid Betancourt, är oerhört oroväckande kräver vi att de omedelbart friges av humanitära skäl och att ett internationellt läkarteam skickas dit för att ge gisslan snabb sjukvård. Vi välkomnar president Álvaro Uribes försök att föra en dialog för att nå en humanitär lösning. Vi uttrycker vår solidaritet med offren, gisslan och deras familjer.
<P>
(Parlamentsledamöterna reste sig upp och applåderade.)

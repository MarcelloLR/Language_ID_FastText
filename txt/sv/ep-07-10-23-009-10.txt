<CHAPTER ID="009-10">
10. Utsläppande av växtskyddsmedel på marknaden (omröstning)
<P>
- Betänkande: Hiltrud Breyer
<P>
- Efter omröstningen om ändringsförslag 243:
<SPEAKER ID="134" NAME="Graham Booth" AFFILIATION="IND/DEM">
(EN) Herr talman! Som ordningsfråga vill jag säga att detta är ett komplett fiasko och vi måste helt och hållet gå över till elektronisk omröstning. Det här är ju löjligt!
<P>
(Applåder)
<SPEAKER ID="135" NAME="Talmannen">
Herr Booth! Detta är inte ett fiasko. Det har förekommit fel som är statistiskt normala i en omröstning av denna omfattning. Det som är löjligt är inlägg som dem ni gör.
<P>
(Applåder)
<P>
- Före omröstningen om lagstiftningsresolutionen:
<SPEAKER ID="136" NAME="Edward McMillan-Scott" AFFILIATION="PPE-DE">
(EN) Herr talman! Jag skulle vilja ta upp en ordningsfråga. Jag vill inte dra ut på tiden, och jag vet att ni är för hövlig för att säga det, men det finns en bestämmelse som gör det möjligt för talmannen att vid en omröstning av denna omfattning - åtta sidor med trettio separata omröstningar - låta kammaren rösta om att återförvisa betänkandet till utskottet så att det kan gå igenom det och lägga fram det på nytt. Jag anser att vi bör använda denna bestämmelse oftare.
<P>
(Applåder)
<SPEAKER ID="137" NAME="Hannes Swoboda">
för PSE-gruppen. - (DE) Herr talman! Ni har gjort ett mycket bra arbete och förtjänat en god lunch, precis som vi. Vi borde skjuta upp omröstningen till i morgon.
<SPEAKER ID="138" NAME="Joseph Daul">
för PPE-DE-gruppen. - (FR) Herr talman! Klockan är 14.00, vi borde avbryta omröstning. Jag beklagar, beklagar verkligen, att ett liknande betänkande nådde kammaren. Jag föreslår att det görs mer arbete med det i utskottet nästa gång, och att dessa regler ses över i framtiden, enligt planen på att reformera parlamentet. Vi kan inte fortsätta arbeta såhär.
<P>
(Applåder)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Herr talman! Jag anser att det som min kollega sa är helt korrekt, men han skulle ha erkänt att det var hans grupp som inte respekterade arbetet i utskottet och lade fram ändringsförslagen här i dag.
<P>
(Applåder)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Herr talman, mina damer och herrar! På denna punkt beslutade utskottet med en mycket tydlig majoritet, enligt Daniel Cohn-Bendit, ändå har kammaren motarbetat detta beslut på ett sätt som gränsar till obstruktion. Det är den verkliga situationen. Det är därför inte en förfarandemässig fråga, utan det handlar om politisk inställning.
<SPEAKER ID="141" NAME="Talmannen">
Mina damer och herrar! Två olyckliga omständigheter har samverkat. För det första hade vi en mycket lång föregående debatt, som försenade omröstningen, och för det andra har vi i dag genomfört en av de största omröstningarna i denna session.
<P>
Vi kommer därför att avbryta omröstningen nu, och jag tackar er för ert samarbete.

<CHAPTER ID="009">
Valprövning
<SPEAKER ID="086" NAME="Talmannen">
Nästa punkt är valprövning av nya ledamöter i Europaparlamentet. Giuseppe Gargani för utskottet för rättsliga frågor kommer att lägga fram ett muntligt betänkande om frågan.
<SPEAKER ID="087" NAME="Giuseppe Gargani" LANGUAGE="IT">
Herr talman, mina damer och herrar! Enligt arbetsordningen måste Europaparlamentet genomföra en valprövning och avgöra varje enskild ny ledamots mandat. Under sitt sammanträde den 25 februari gjorde utskottet en valprövning av 35 rumänska parlamentsledamöter som utsetts av de behöriga myndigheterna. Till dessa namn ska till läggas ytterligare tre som utsetts av deras respektive nationella myndigheter.
<P>
Mot bakgrund av tidsaspekten och det stora antalet valprövningar som måste göras ansågs det lämpligt att utskottet för rättsliga frågor, och därför dess ordförande, lade fram ett muntligt betänkande för parlamentet. Eftersom utskottet har registrerat att allt är i sin ordning kan parlamentet ratificera alla mandat.
<SPEAKER ID="088" NAME="Talmannen">
Mandaten ratificeras härmed.

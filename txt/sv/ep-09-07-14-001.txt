<CHAPTER ID="001">
Öppnande av sammanträdet (det nyvalda parlamentets första sammanträde)
<SPEAKER ID="004" NAME="Talmannen">
Mina damer och herrar! I enlighet med akten om allmänna direkta val av företrädare i Europaparlamentet förklarar jag det första sammanträdet efter valet öppnat.
<P>
(Applåder)
<P>
Jag ber er att resa er för att lyssna till Europahymnen.
<P>

<P>
Mina damer och herrar! Jag hälsar er hjärtligt välkomna till Europaparlamentets första sammanträde efter valet och gratulerar er alla, både omvalda och nyvalda ledamöter. Lite mindre än hälften av de 736 ledamöterna har valts för första gången. Det är särskilt uppmuntrande att 35 procent av ledamöterna är kvinnor - procentandelen kvinnor har aldrig förut varit så hög i parlamentet.
<P>
(Applåder)
<P>
Det visade sig att 170 miljoner medborgare röstade, och vårt arbete tjänar ett mycket viktigt syfte: att ena vår kontinent! I detta arbete får vi aldrig glömma att Europeiska unionen grundas på värden. Mänsklig värdighet, mänskliga rättigheter, frihet, demokrati, rättsstatsprincipen och fred utgör grunden för vårt arbete. Vi förenas av solidariteten. Jag vill be er att arbeta för att den ömsesidiga respekten alltid förblir vår ledprincip. Om vi gör det kan vi vara säkra på att lyckas i vårt arbete. Nu är det dags att börja arbeta!

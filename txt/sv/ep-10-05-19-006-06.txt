<CHAPTER ID="006-06">
6. Ansvarsfrihet för 2008: EU:s allmänna budget, rådet (
<P>
- Efter omröstningen:
<SPEAKER ID="118" NAME="Ryszard Czarnecki" LANGUAGE="PL">
Det kan sägas att vi är i ett betydligt bättre läge än förra året, för då beviljade vi inte ansvarsfrihet förrän i november. Denna gång har vi möjlighet att bevilja ansvarsfrihet sex månader tidigare, även om det mycket klart bör sägas att parlamentet slutligen måste övertyga rådet om att dels lämna in handlingarna tidigare, dels lämna in fullständiga handlingar som verkligen täcker den aktuella rapporteringsperioden. Vi har exempelvis fått handlingar från föregående år.
<P>
Denna situation, som innebär en viss kris i förbindelserna mellan parlamentet och rådet, pekar på att Europaparlamentet måste sätta större press på rådet för att öka insynen när det gäller budgetutgifterna. Särskilt med tanke på Lissabonfördraget, genom vilket Europaparlamentets roll stärks, är detta helt enkelt oundgängligt.

<CHAPTER ID="014-18">
18. Europeiskt finansieringsinstrument för främjande av demokrati och mänskliga rättigheter i världen (omröstning)
<P>
- Före omröstningen:
<SPEAKER ID="116" NAME="Hélène Flautre " AFFILIATION="Verts/ALE">
föredragande. - (FR) Herr talman! Jag vill bara säga kort att jag hoppas att vi är på väg att med stor majoritet anta detta europeiska finansieringsinstrument för främjande av demokrati och mänskliga rättigheter i världen, för det är det enda instrumentet med vilket vi kan stödja projekt för främjande av demokrati i tredjeländer utan stöd från regeringarna, och det är därför det enda instrument med vilket vi kan hantera de frågor som Aljaksandr Milinkevitj precis tog upp. Hur ska vi kunna stödja fria medier och det oberoende civila samhället, hur ska vi kunna försvara och skydda människorättsförsvarare i tredjeländer utan regeringarnas stöd? Svaret är med hjälp av detta finansieringsinstrument.
<P>
(Applåder)
<SPEAKER ID="117" NAME="Edward McMillan-Scott " AFFILIATION="PPE-DE">
föredragande. - (EN) Herr talman! Jag vill bara informera parlamentet om att vi, förutom att vi har lyckats åstadkomma ett särskilt instrument för att främja demokrati och de mänskliga rättigheterna som en efterträdare till det europeiska initiativet, mot rådets och kommissionens ursprungliga önskan, dessutom har lyckats nå alla mål som Europaparlamentet satt upp.
<P>
För att bemöta Aljaksandr Milinkevitj som talade i förmiddags: det är sant att det instrumentet kan komma att fungera i hans land, utan att hans land samtycker, som Hélène Flautre säger. För övrigt har jag i år besökt ett antal vad vi kallar ”svåra länder” - Kina, Kuba, till och med Ryssland av i dag, delar av arabvärlden - där demokratin går tillbaka.
<P>
Jag skulle vilja läsa högt ur det brev som Benita Ferrero-Waldner förra fredagen skickade till föredragandena och ordföranden i utskottet för utrikesfrågor, Elmar Brok: ”Denna bestämmelse kan också omfatta arbete med demokratiska politiska partner i tredjeländer, förutsatt att principen om opartiskhet gentemot sådana partner respekteras. Å andra sidan omfattas inte själva grundandet av politiska partier av utkastet till förordning.”
<P>
Detta är alltså en del av processen i den moralpolitik som Aljaksandr Milinkevitj talade om, men bara en del. Vi måste göra mycket mer och inte lämna fältet fritt för amerikanerna.
<P>
(Applåder)
<SPEAKER ID="118" NAME="Talmannen">
Om jag har förstått rätt lägger ni fram ett muntligt ändringsförslag till ändringsförslag 147.
<SPEAKER ID="119" NAME="Hélène Flautre " AFFILIATION="Verts/ALE">
föredragande. - (FR) Herr talman! Ni har förstått alldeles rätt. Detta är ett muntligt ändringsförslag till ändringsförslag 147, som i syfte att ge en exakt anpassning till de villkor som vi enats om med rådet är tänkt att ersätta frasen.
<P>
(EN) ”inbegripet migranters, asylsökandes och internflyktingars rättigheter” med ”inbegripet migranters åtnjutande av mänskliga rättigheter samt asylsökandes och internflyktingars rättigheter”.
<P>
(Parlamentet godkände det muntliga ändringsförslaget.)

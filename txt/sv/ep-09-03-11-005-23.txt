<CHAPTER ID="005-23">
23. En ekonomisk återhämtningsplan för Europa (
<P>
- Före omröstningen:
<SPEAKER ID="151" NAME="Gunnar Hökmark" AFFILIATION="PPE-DE">
(EN) Fru talman! Jag skulle vilja informera vår grupp om att det finns ett fel i våra omröstningslistor angående ändringsförslag 113. Här ska det stå ett plus i omröstningslistan och inte ett minus.
<SPEAKER ID="153" NAME="Elisa Ferreira">
föredragande. - (EN) Fru talman! Det här ändringsförslaget innebär bara att ordalydelsen i ändringsförslag 93 angående sunda statsfinanser ska ändras till ”så snart som möjligt” i stället för ”så snart den ekonomiska situationen tillåter det”, enligt överenskommelse med skuggföredragandena.
<SPEAKER ID="155" NAME="Alain Lipietz" AFFILIATION="Verts/ALE">
(FR) Fru talman! Detta är ett rent tekniskt ändringsförslag. Det finns ett tryckfel i vårt ändringsförslag. Där finns en punkt som var formulerad på följande sätt: ”intensifiera undanröjandet av hinder”. Vi har ersatt detta med ”undanröja orättfärdiga hinder”, men tyvärr finns den gamla punkten kvar i ändringsförslagets formulering. Vi har alltså ändrat den tredje punkten något, och det finns ingen anledning att behålla den gamla versionen.
<SPEAKER ID="157" NAME="Martin Schulz" AFFILIATION="PSE">
(DE) Fru talman! Av det entusiastiska gensvaret från gruppen för Europeiska folkpartiet (kristdemokrater) och Europademokrater på mitt inlägg att döma förstår man hur bra det gick under vår omröstning.
<P>
Jag vill tacka min kollega Elisa Ferreira, som har gjort en mycket stor insats för att nå fram till det här resultatet. Jag vill också särskilt tacka Gunnar Hökmark, Edit Herczog, Udo Bullmann och Klaus-Heiner Lehne, som jag anser har arbetat mycket hårt med den närliggande Lissabonresolutionen.
<P>
Av reaktionen från PPE-DE-gruppen att döma kan man dock konstatera att stämningen var upphetsad. Vi vill tacka er för att ni röstade med oss om att ta itu med skatteparadisen och om solidariteten med medlemsstaterna. Fram till för bara några minuter sedan såg det helt annorlunda ut. Det hedrar er att ni har främjat spridandet av socialdemokratin. Detta är bra för Europaparlamentet, som har rört sig till vänster.
<P>
(Applåder från vänster och protester från höger)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Fru talman! Jag vill bara påminna den socialdemokratiska gruppen i Europaparlamentet och gruppen för Europeiska folkpartiet (kristdemokrater) och Europademokrater om att det finns andra grupper i parlamentet än de två stora grupperna.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Fru talman! En fråga som har med föredragningslistan att göra. Ni kanske kan förklara för parlamentet i enlighet med vilken artikel i arbetsordningen som Martin Schulz fick lov att yttra sig.
<SPEAKER ID="160" NAME="Talmannen">
Mina damer och herrar! Jag kommer förstås att tala om för Hartmut Nassauer att han har helt rätt. Ibland måste man dock i demokratins namn tänja lite på gränserna.
<P>
Med detta menar jag att jag gav ordet till Martin Schulz i enlighet med artikel 141 i arbetsordningen. Han hade absolut rätt att tala.
<SPEAKER ID="161" NAME="Joseph Daul" AFFILIATION="PPE-DE">
- (FR) Fru talman! Talade han för kommissionen? För att han vill bli kommissionsledamot? Eller talade han som ordförande för gruppen?
<SPEAKER ID="163" NAME="Vittorio Prodi" AFFILIATION="ALDE">
(IT) Fru talman! Jag vill ha ett förtydligande. Såvitt jag vet har slutomröstningen inte genomförts angående Reul-betänkandet. Kan ni bekräfta att det stämmer?
<SPEAKER ID="164" NAME="Talmannen">
Vi har antagit ändringsförslag 3, som därmed ersätter hela resolutionen.

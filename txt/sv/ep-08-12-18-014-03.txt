<CHAPTER ID="014-03">
3. Ryssland: Attacker mot försvarare av mänskliga rättigheter och rättegången om mordet på Anna Politkovskaya (omröstning)
<P>
- Före omröstningen om artikel 6:
<SPEAKER ID="325" NAME="Michael Gahler" AFFILIATION="PPE-DE">
(EN) Fru talman! I den första raden vill vi ersätta orden ”främlingsfientlighet” och ”homofobi” med ”våld”, eftersom vi anser att våldet går utöver främlingsfientlighet och homofobi och även riktas mot nationella och religiösa minoriteter.
<P>
Vi vill skriva ”tendenser till våld” i den första delen, eftersom vi senare nämner flera olika frågor - nationalitet, religion och sexuell läggning. Eftersom detta finns med i texten anser jag att det vore för smalt att bara nämna främlingsfientlighet och homofobi i den första raden. Kan mina kolleger gå med på att använda ordet ”våld” i den första raden?

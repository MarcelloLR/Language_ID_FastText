<CHAPTER ID="006">
Välkomsthälsning
<SPEAKER ID="093" NAME="Talmannen">
Mina damer och herrar! Jag vill be också er att delta i den högtidliga ceremoni som ska äga rum om en minut, vilket vore passande med tanke på våra gäster, mottagarna till Sacharovpriset. Innan jag avbryter sammanträdet i ett par minuter till dess att våra gäster kommer hit, vill jag välkomna en delegation från det syriska parlamentet under ledning av Suleiman Haddad, ordförande för utskottet för utrikesfrågor i Syriens folkförsamling, som deltar i vårt sammanträde inom ramen för det tionde interparlamentariska mötet mellan Europaparlamentet och Syrien. Jag hälsar våra syriska gäster mycket varmt välkomna!
<P>
Jag måste säga att detta besök äger rum under gynnsamma omständigheter. Associeringsavtalet mellan Syrien och EU inleddes nyligen och ska läggas fram för godkännande i Europaparlamentet snarast möjligt.
<P>
Europaparlamentet är övertygat om att Syrien kan spela en positiv roll i Mellanöstern och i synnerhet i Medelhavsunionen. Jag önskar delegationen en trevlig vistelse i Strasbourg med givande diskussioner, vilket endast kan gagna våra förbindelser. Jag önskar er återigen mycket varmt välkomna.
<P>
Jag avbryter nu sammanträdet i ett par minuter och så samlas vi åter om en stund för det högtidliga mötet.
<P>
(Sammanträdet avbröts kl. 12.05 och återupptogs kl. 12.15.)

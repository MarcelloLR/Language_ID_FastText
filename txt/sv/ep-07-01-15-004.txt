<CHAPTER ID="004">
Uttalande av talmannen
<SPEAKER ID="009" NAME="Talmannen">
Innan vi går in på föredragningslistan är det med tungt hjärta som jag måste påminna er om att terrorristorganisationen ETA har avbrutit den vapenvila som man proklamerade i mars förra året. Organisationens barbariska attack på Madrids flygplats orsakade två ecuadorianers död, Carlos Alonso Palate och Diego Armando Estacio, som i egenskap av invandrare hade funnit sin plats i det spanska samhället och på så sätt kunde hjälpa sina familjer i Ecuador.
<P>
Med denna attack har ETA gjort slut på den process som inleddes av den spanska regeringen och som debatterades i oktober 2006.
<P>
Jag vill på Europaparlamentets vägnar uttrycka vår uppriktiga sympati och vårt djupa deltagande med familjerna och vännerna till de två män som mördades liksom med alla spanjorer och ecuadorianer.
<P>
Jag vill även i parlamentet upprepa fördömandet av detta grymma terrordåd och göra absolut klart att våld är fullständigt oförenligt med dialog i en demokrati och att fred
<P>
(Applåder)
<P>
och samexistens i frihet med respekt för mänskliga rättigheter inte är förhandlingsbart.
<P>
Jag vill också upprepa vårt stöd för Spaniens alla demokratiska institutioner i landets kamp mot ETA:s terrorism och uttrycka det hopp som alla Europas demokratier hyser om att spanjorerna med det snaraste kommer att göra slut på våldet i hela Spanien.
<P>
Jag anbefaller en tyst minut för Carlos Alonso Palate och Diego Armando Estacio.
<P>
(Parlamentet höll stående en tyst minut.)

<CHAPTER ID="007-01">
1. Ansvarsfrihet 2007: EU:s allmänna budget, rådet (
<P>
Före omröstningen:
<SPEAKER ID="081" NAME="Nicole Sinclaire" AFFILIATION="EFD">
(EN) Herr talman! Jag begär ordet i enlighet med artikel 173 i arbetsordningen, med anledning av artikel 2 i arbetsordningen. Jag citerar: ”Europaparlamentets ledamöter har ett obundet mandat.” Vid debatten i förmiddags om rådets och kommissionens uttalanden sade ni att Nigel Farages synpunkter var oacceptabla. Som nytillkommen parlamentsledamot skulle jag vilja att ni förtydligar hur det förhåller sig med artikel 2, det vill säga om Europaparlamentets ledamöter får uttrycka sina åsikter utan censur.
<SPEAKER ID="082" NAME="Talmannen">
Om ni tillåter ska jag träffa Nigel Farage och i all vänlighet ta upp detta med honom. Det är mitt förslag. Tack så mycket.
<SPEAKER ID="083" NAME="Martin Schulz" AFFILIATION="S&amp;D">
(DE) Herr talman! Jag deltog också i debatten på förmiddagen, och tyckte inte att ni var orättvis eller missbrukade ert ämbete på något sätt. Tvärtom så ...
<P>
(Tumult)
<P>
Jag skulle tvärtom säga att ni visade stort tålamod och respekt när ni lyssnade på hur ordföranden i den här så kallade gruppen bevisade för oss att hans liv går ut på att förtala människor. Så ligger det till med Nigel Farages anförande.
<P>
(Applåder)
<SPEAKER ID="084" NAME="Søren Bo Søndergaard">
föredragande. - Herr talman! Jag begär omröstning med namnupprop om ansvarsfrihet för rådets budget 2007. Jag anser att det är viktigt att visa för rådet hur bred den parlamentariska uppslutningen är bakom våra krav på att rådet ska samarbeta mer med parlamentet och dess behöriga utskott när det gäller nästa ansvarsfrihetsförfarande.

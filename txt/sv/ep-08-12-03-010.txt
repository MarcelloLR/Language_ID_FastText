<CHAPTER ID="010">
Arbetsplan
<SPEAKER ID="017" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 20 november 2008 har delats ut (artiklarna 130 och 131 i arbetsordningen). Följande ändringar har föreslagits:
<P>
Onsdag
<P>
Jag har erhållit förslag från gruppen Europeiska enade vänstern/Nordisk grön vänster och gruppen De gröna/Europeiska fria alliansen om att skjuta upp omröstningen om Véronique De Keysers betänkande om Staten Israels deltagande i gemenskapsprogram och omröstningen om resolutionsförslagen om samma ämne.
<SPEAKER ID="018" NAME="Francis Wurtz" LANGUAGE="FR">
Herr talman! Vårt förslag grundar sig på ett mycket tydligt faktum som vi alla känner till. I slutet av maj åkte en officiell delegation som representerade alla politiska grupper från parlamentet till Israel och besökte de palestinska territorierna.
<P>
I slutet av denna resa gjorde de ett enhälligt uttalande grundat på vad de sett på ort och ställe. I detta uttalande säger de bland annat:
<P>
(EN) ”Det är vår bestämda uppfattning att tiden ännu inte är mogen för en uppgradering av EU:s förbindelser med Israel så länge det inte finns några verkliga tecken på att de goda föresatserna skulle ha omsatts till konkreta förbättringar på platsen.”
<P>
(FR) Sedan dess har inga sådana tecken synts till, snarare tvärtom. Därför tycker vi att det skulle sända mycket negativa signaler om vi röstade för rådets rekommendation.
<P>
Min grupp föreslår att vi skjuter upp omröstningen till dess att vi i Israels politik samt på platsen ser bevis på de tecken som delegationen för några månader sedan enhälligt begärde i egenskap av representanter för parlamentet.
<SPEAKER ID="021" NAME="Daniel Cohn-Bendit" LANGUAGE="DE">
Herr talman, mina damer och herrar! Ibland tvingas vi ta mycket svåra beslut. Jag anser att den diskussion vi för i EU - här i parlamentet - om Israel och Palestina alltid är mycket svår.
<P>
När vi fattar beslut måste vi också verkligen ha visionen i åtanke. Det vore en katastrof om parlamentet skulle rösta emot ett förslag till att stärka förbindelserna mellan Israel och Europaparlamentet. Jag upprepar, det skulle vara en katastrof om vi röstade emot det. Men det skulle också vara en katastrof att rösta för det när vi alla vet hur svår och vansklig situationen är. Jag var i Israel för två veckor sedan och kunde själv se att både israelerna och palestinierna verkligen fått nog. Det skulle vara en katastrof om vi ytterligare ökade israelernas frustration genom att säga nej. Och det skulle vara en precis lika stor katastrof om vi ökade palestiniernas frustration genom att säga ja. Låt oss därför vara kloka och skjuta upp omröstningen. För vi behöver fortfarande prata, vi behöver agera. Ibland är det klokare att fortsätta en sansad diskussion än att ta ett alltför snabbt och känslomässigt beslut som kommer att göra den ena eller den andra sidan frustrerad och besviken.
<P>
EU har en medlande funktion och vi måste upprätthålla denna funktion. Därför skjuter vi upp omröstningen. Ibland är det klokast att vänta.
<SPEAKER ID="022" NAME="José Ignacio Salafranca Sánchez-Neyra" LANGUAGE="ES">
Herr talman! Jag vill bara nämna att parlamentets utskott för utrikesfrågor, inklusive Véronique De Keyser, röstade för betänkandet med överväldigande majoritet.
<P>
Som vi sade till Israels utrikesminister när hon i går mötte utskottet för utrikesfrågor, så förstår vi hur extremt bekymrade alla är i parlamentet över den förödmjukelse och frustration som det palestinska folket får utstå.
<P>
Det är just därför som vi anser att parlamentet måste ta ställning, först och främst genom en resolution. Jag kan meddela att min politiska grupp accepterar de ändringsförslag som lagts fram av vänstern om att bygga upp förbindelserna. Francis Wurtz, det handlar inte om att uppgradera förbindelserna med Israel, utan om att rösta för en resolution och för det samtycke som Europaparlamentet, enligt de befogenheter det tilldelats i fördragen, måste ge till kommissionens och de 27 medlemsstaternas förhandlingar.
<P>
Därför anser vi att parlamentet måste ta tydlig ställning för fred i Mellanöstern och ge sitt samtycke till ett vetenskapligt och tekniskt samarbete med Israel. Denna punkt måste därför finnas kvar på föredragningslistan för detta plenarsammanträde, som talmanskonferensen för de politiska grupperna själv beslutade.

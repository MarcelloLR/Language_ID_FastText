<CHAPTER ID="005">
Meddelande från ordförandeskapet
<SPEAKER ID="047" NAME="Talmannen">
Som ni vet förklarade Europaparlamentet den 15 juni att man var för ett införande av euron i Slovenien från och med den 1 januari 2007. Vissa tekniska anpassningar är därför nödvändiga.
<P>
Rådet har valt att be om ett yttrande, trots att detta inte krävs i fördraget. Utskottet för ekonomi och valutafrågor ansåg att en resolution från parlamentet inte var nödvändig för detta yttrande, och utskottets ordförande Pervenche Berès skickade en skrivelse till Ekofinrådets ordförande, där hon uttryckte utskottets positiva yttrande beträffande de tekniska anpassningar som skulle genomföras.
<P>
Vi önskar därför unionsmedborgarna i Slovenien all lycka med sin nya valuta.

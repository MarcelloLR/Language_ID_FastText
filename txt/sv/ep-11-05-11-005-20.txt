<CHAPTER ID="005-20">
20. Årlig rapport från rådet till parlamentet om de viktigaste aspekterna och de grundläggande vägvalen när det gäller den gemensamma utrikes- och säkerhetspolitiken (Gusp) 2009 (
<SPEAKER ID="151" NAME="Giles Chichester" AFFILIATION="ECR">
(EN) Medan du roar dig med dina skämt och ditt okonventionella sätt att hantera kammarens krav på att kontrollera röster får jag ödmjukt föreslå att om du går lite långsammare fram kan tolkningen hinna med, och då kan vi rösta lite mer i rätt tid. Du går lite för fort fram, och det har uppstått en liten försening.
<SPEAKER ID="152" NAME="Talmannen">
Herr Chichester! Efter vad jag förstår från detta inlägg godkänner du mitt okonventionella sätt.
<P>
Före omröstning om punkt 33, ursprunglig text:
<SPEAKER ID="154" NAME="Gabriele Albertini" LANGUAGE="IT">
Herr talman! Det är meningslöst för mig att citera det. Allt finns i röstförklaringen: Det börjar med ”välkomnar” och slutar med ”sätt”. Det står att läsa i texten.
<SPEAKER ID="156" NAME="Gabriele Albertini" LANGUAGE="IT">
Herr talman! Även i detta fall finns texten i omröstningslistan. Jag vill bara lämna en kommentar: Det handlar om protesten mot fördömandet av demonstranterna i Bahrain och kritiken mot det uppförandet.
<SPEAKER ID="157" NAME="Talmannen">
Nej, herr Albertini, det är det muntliga ändringsförslaget till ändringsförslag 7 efter punkt 45.
<SPEAKER ID="158" NAME="Gabriele Albertini" LANGUAGE="IT">
Herr talman! Jag misstog mig när jag läste texten. Vi strök namnet ”Makedonien” för att undvika att trampa på vissa människors känslighet, inbegripet talmannens tror jag.
<P>
Därför användes endast uttrycket ”före detta jugoslaviska republiken Makedonien”. Vi strök namnet ”Makedonien”.
<SPEAKER ID="160" NAME="Nick Griffin" AFFILIATION="NI">
- (EN) Herr talman! Jag måste upprepa Giles Chichesters tidigare inlägg. Från våra tolkar får vi valet att rösta ”nej” efter att du har sagt Εγκρίνεται ['antagen']. Jag känner inte till att parlamentsledamöterna måste kunna tala grekiska. Om det ska bli ett krav så var vänlig och säg det. Om så inte är fallet ber jag dig sakta ned lite.
<SPEAKER ID="161" NAME="Talmannen">
Svaret på den frågan är att det är ett krav att parlamentsledamöterna talar grekiska.
<P>
(Applåder, skratt)
<P>
Så här ligger det till. Jag kan göra det här mycket långsamt, men det är så här det går till, kära kolleger, och jag har inte ändrat mitt sätt att sköta omröstningarna. Som ni vet har alla tolkar en omröstningslista framför sig. Om inte, borde de ha det. Det beror inte på hur snabbt eller långsamt en talman aviserar siffrorna på något språk - tolkarna har listan framför sig. I vilket fall som helst ska jag försöka sakta ned lite om det skulle göra saker och ting bättre. Blir det bra så?
<SPEAKER ID="162" NAME="William" AFFILIATION="The Earl of) Dartmouth  (EFD">
(EN) Herr talman! Du talar en mycket god engelska, vilket du mer än nog har visat. Varför envisas du då med denna charad - denna pantomim - att tala denna onödiga grekiska?
<P>
(Ihållande sorl)
<SPEAKER ID="164" NAME="Gabriele Albertini" LANGUAGE="IT">
Ursäkta mig, herr talman. Jag kanske har fel, men jag minns inte att vi har röstat om det muntliga ändringsförslaget till punkt 68.
<P>
Om jag inte har misstagit mig har vi hoppat över det muntliga ändringsförslag jag nämnde tidigare rörande fördömandet av inställningen från Bahrains regering. Vi bör därför genomföra omröstningen.
<SPEAKER ID="165" NAME="Talmannen">
Herr Albertini! Svaret på detta är att vi antog ändringsförslag 13 och 18, och den ursprungliga punkt som du hade ett muntligt ändringsförslag till utgick därför.
<P>
Före den slutliga omröstningen:
<SPEAKER ID="166" NAME="Robert Goebbels" AFFILIATION="S&amp;D">
(EN) Herr talman! Jag ville stödja Gabriele Albertini. Jag tycker att vi kan rösta om hans muntliga ändringsförslag som ett tillägg till stycket vi röstade om eftersom det skulle vara positivt om kammaren fördömde det som händer i Bahrain, särskilt dödsstraffen.
<P>
(Applåder)
<SPEAKER ID="167" NAME="Hannes Swoboda" AFFILIATION="S&amp;D">
(EN) Herr talman! Jag vill stödja detta eftersom det måste ha varit ett misstag antingen i våra omröstningslistor eller i vår omröstningsordning, men det förelåg sådan enhällighet för att stödja det att det skulle vara mycket underligt om det inte ingick.
<P>
Jag tror att kammaren skulle instämma i Robert Goebbels och Gabriele Albertinis förslag att rösta om det som ett tillägg eller ett separat stycke.

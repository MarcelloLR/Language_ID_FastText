<CHAPTER ID="008-07">
7. Kött- och kreatursstatistik (
<P>
- Före omröstningen:
<SPEAKER ID="137" NAME="Friedrich-Wilhelm Graefe zu Baringdorf">
föredragande. - (DE) Herr talman! Det har verkligen varit roligt. Med avseende på innehållet är detta ett viktigt betänkande, men jag ville inte kommentera det nu.
<P>
Vi har inte fört någon diskussion, så det var överenskommet att jag skulle kommentera i korthet. Detta betänkande gäller medbeslutandeförfarandet. Vi hade en del meningsskiljaktigheter med rådet om kommittéförfarandet. I medbeslutandeförfarandet ville vi ganska självklart ha - som ni förhandlade fram - kontroller. I det föreskrivande förfarandet ville vi att parlamentet skulle kunna ingripa i händelse av en förändring av de administrativa förfarandena. Rådet ville inte bevilja oss detta. Vi har haft några ordväxlingar med rådet men har fått bestämma i slutändan. Om fördraget, som en gång i tiden kallades konstitutionen, träder i kraft, kommer det att krävas ytterligare översyn av kommittéförfarandet. Då kommer vi behöva se till att det som rådet redan har tillämpat inte händer igen och att vi i grunden inte förlorar inflytande här.
<P>
Jag säger detta så att grupperna också ska sysselsätta sig med denna fråga.

<CHAPTER ID="008-25">
25. Skattepolitikens och tullpolitikens bidrag till Lissabonstrategin (omröstning)
<P>
- Betänkande: Wagenknecht
<P>
- Före omröstningen om punkt 37:
<SPEAKER ID="157" NAME="Piia-Noora Kauppi" AFFILIATION="PPE-DE">
(EN) Herr talman! Den förändring vi föreslår är att parlamentet i detta skede ”konstaterar” snarare än ”välkomnar” det faktum att kommissionen har vidarebefordrat ett meddelande om utjämning av förluster eftersom arbetet med ett betänkande om denna fråga pågår i utskottet för ekonomi och valutafrågor.
<P>
(Parlamentet antog det muntliga ändringsförslaget.)
<P>
- Före den slutliga omröstningen:
<SPEAKER ID="159" NAME="Sahra Wagenknecht">
föredragande. - (DE) Herr talman, mina damer och herrar! Jag anser att det är ytterst beklagligt att parlamentet inte har haft modet att uttrycka en verklig och allvarlig kritik mot en tendens i EU:s skattepolitik som går i helt fel riktning. Den medför ofattbara fördelar för multinationella företag och de rika, medan konsumenterna, arbetstagarna och särskilt låginkomsttagarna får en allt tyngre skattebörda.
<P>
Enligt min åsikt är betänkandet oacceptabelt i sin nuvarande form. Jag vill ta bort mitt namn från detta betänkande och vädjar till alla i parlamentet som verkligen vill ha en skattepolitik för EU som inte enbart tjänar de intressen som ett tiotusental av de rikaste har, utan som verkligen är till fördel för majoriteten av Europas medborgare: Rösta nej till detta betänkande!
<SPEAKER ID="160" NAME="Talmannen">
Vi noterar vad ni har sagt, fru Wagenknecht.

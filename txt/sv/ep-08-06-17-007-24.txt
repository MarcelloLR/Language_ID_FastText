<CHAPTER ID="007-24">
24. Europeiska året för bekämpning av fattigdom och social utslagning (
<P>
Före omröstningen:
<SPEAKER ID="150" NAME="Marie Panayotopoulos-Cassiotou">
föredragande. - (FR) Herr talman, mina damer och herrar! Vi har nått en överenskommelse med rådet och kommissionen om ändringsförslagen 37 och 52. Kompromissen gäller finansieringen av små icke-statliga organisationer respektive maximinivån i finansieringen av icke-statliga organisationer. Kommissionen och rådet har kommit överens om att foga ett uttalande till överenskommelsen i första behandlingen. Jag skulle vilja fråga kommissionsledamoten, som jag inte ser här, men han gjorde tillkännagivandet i går kväll under diskussionen. Han presenterade det uttalande som hör till överenskommelsen ... Jag vet inte om det finns någon här som vill presentera överenskommelsen för kommissionens räkning. I vilket fall som helst skulle jag vilja be mina kolleger, förutsatt att de håller med om detta uttalande, att rösta för betänkandet så att vi kan gå vidare med omröstningen i första behandlingen.

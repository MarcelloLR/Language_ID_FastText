<CHAPTER ID="017">
Röstförklaringar
<P>
Skriftliga röstförklaringar
<SPEAKER ID="998" NAME="Nicodim Bulzesc  " LANGUAGE="RO">
Jag röstade för Europaparlamentets resolution om Europeiska unionens roll i Mellanöstern, eftersom jag anser att vi måste stödja återuppbyggnadsplanerna för Gazaremsan.
<P>
Denna resolution vill omedelbart bevilja snabbt och obegränsat humanitärt bistånd, en åtgärd som är en moralisk skyldighet. Detta bistånd måste ges utan villkor eller begränsningar. De israeliska myndigheterna har tillfrågats om att tillåta fortlöpande och lämpliga leveranser av humanitärt bistånd som motsvarar befolkningens behov, inklusive allt nödvändigt material för att UNRWA (FN:s hjälporganisation för palestinska flyktingar) och andra FN-organ och internationella organ ska kunna utföra sina uppdrag.
<SPEAKER ID="997" NAME="Konstantinos Droutsas  " LANGUAGE="EL">
Med Europaparlamentets resolution om humanitärt bistånd till Gazaremsan försöker EU, driven av principen om att behandla de slaktande israelerna på lika villkor som palestinierna som gör motstånd, att dölja sitt enorma ansvar för slakten på det palestinska folket under den mordiska israeliska invasionen av Gazaremsan, som slutade med över 1 300 döda, varav majoriteten var barn, kvinnor och äldre, och över 5 000 skadade. Den totala förstörelsen av tusentals hem och varje social infrastruktur, i samverkan med den fullständiga ekonomiska isoleringen från Israels sida, har lett till att den palestinska befolkningen lever under tragiska och omänskliga förhållanden.
<P>
Undvikandet av varje form av hänvisning till och fördömelse av Israel och orsakerna till den tragiska situationen för det palestinska folket bekräftar, återigen, EU:s stöd till de kriminella handlingarna från Israels sida, i dess försök att uppgradera sin roll i den upptrappade maktkampen mellan imperialisterna i Mellanöstern.
<P>
Vad det heroiska palestinska folket behöver mer än någonting annat är inte välgörenhet från imperialisterna. Utan det är grundandet av en oberoende och suverän palestinsk stat med dess huvudstad i östra Jerusalem, vilket stämmer överens med FN:s resolutioner från 1967 om gränserna, och en odelad solidaritet från andra folk med deras kamp.
<SPEAKER ID="062" NAME="Hélène Goudin och Nils Lundgren  " AFFILIATION="IND/DEM">
skriftlig. - Situationen på Gazaremsan är mycket allvarlig, eftersom den civila befolkningen saknar livsmedel, mediciner och bränsle till följd av den konflikt som pågår. Läget är så pass allvarligt att det krävs omedelbar och extern hjälp. Därför har vi röstat ja till resolutionen.
<P>
Vi tycker emellertid att det är mycket beklagligt - men dessvärre inte särskilt förvånande - att Europaparlamentet på nytt använder en katastrof för att sakta men säkert flytta fram sina positioner.
<SPEAKER ID="996" NAME="Pedro Guerreiro  " LANGUAGE="PT">
Efter en omänsklig blockad som varat i mer än 18 månader har de 22 dagarna av brutalt israeliskt angrepp på den palestinska befolkningen i Gazaremsan lett till att minst 1 324 människor har dött och över 5 000 har skadats, de flesta barn. Över 100 000 människor har omflyttats och mer än 15 000 hem har förstörts. Grundläggande infrastruktur och centrala allmänna tjänster har förstörts eller raserats, vilket hotar de mest grundläggande behoven för den palestinska befolkningen.
<P>
Konfronterade med detta chockerande brott har Europaparlamentet inte ett enda fördömande ord till övers för Israel.
<P>
Det råder ingen tvekan om att den palestinska befolkningen akut behöver bistånd. Det råder ingen tvekan om att vi måste erkänna den palestinska befolkningens lidande. Det är dock av största vikt att vi fördömer angriparna och håller dem ansvariga. I stället hålls det i resolutionen fast vid att rentvå det israeliska angreppet mot Gazaremsan, genom att dölja det bakom begreppet ”konflikt”. Detta angrepp är en del av strategin för att besegra det rättmätiga motståndet från den palestinska befolkningen mot ockupationen och att undergräva villkoren som krävs för att bygga en palestinsk stat.
<P>
EU, som alltid är så snabb med att åberopa de mänskliga rättigheterna, ”glömmer” dem i förhållande till Israel, som i mer än 40 år har koloniserat de palestinska territorierna på Västbanken, Gazaremsan och östra Jerusalem.
<SPEAKER ID="063" NAME="Flaviu Călin Rus  " LANGUAGE="RO">
Jag röstade för Europaparlamentets resolution av den 18 februari 2009 om humanitärt bistånd till Gazaremsan, eftersom civilbefolkningen är i stort behov av bistånd på grund av den situation som skapats i detta område.
<P>
Jag anser att en bedömning måste genomföras av de behov som Gazas befolkning har samt att återuppbyggnadsplanerna måste påbörjas.

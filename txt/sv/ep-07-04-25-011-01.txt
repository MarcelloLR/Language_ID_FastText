<CHAPTER ID="011-01">
1. Läkemedel för avancerad terapi (omröstning)
<P>
- Betänkande: Miroslav Mikolášik
<P>
- Före omröstningen:
<SPEAKER ID="124" NAME="Miroslav Mikolášik " AFFILIATION="PPE-DE">
föredragande. - (EN) Herr talman! Som föredragande vill jag ta tillfället i akt att göra ett förtydligande vid min presentation av detta betänkande.
<P>
Jag vill starkt fördöma och motsätta mig några av mina skuggföredragande kollegers agerande. De har förbigått föredraganden och lagt fram block 1 som en så kallad kompromiss med rådet och försvagar därigenom parlamentets roll.
<P>
Det finns åtta politiska grupper i parlamentet, men bara tre grupper - PSE-gruppen, ALDE-gruppen och GUE/NGL-gruppen - har instämt i dessa över 70 ändringsförslag. Vi har inte fått information av rådet om att Coreper har accepterat detta paket. Jag vill därför uppmana er att rösta för ett avslag på block 1 och stödja block 2, som är resultatet av det arbete som parlamentsutskotten har gjort.
<P>
Samtidigt vill jag dock fastslå tydligt att jag kommer att lyssna till vad parlamentet säger, och som huvudföredragande kommer jag att ge mitt bestämda stöd till detta förslag.
<SPEAKER ID="125" NAME="Dagmar Roth-Behrendt" AFFILIATION="PSE">
(EN) Herr talman! Jag vill bara betona att jag och ledamöter i vissa andra politiska grupper har använt vår rätt att lägga fram ändringsförslag i tid. Jag vill understryka att alla ändringsförslag i block 1 återspeglar omröstningen i utskottet och ligger i linje med en överenskommelse som nåddes i tekniskt trepartssamtal med föredraganden som sedan valde att inte fortsätta detta trepartssamtal. Vi har inte överskridit våra befogenheter i någon av dessa frågor, och jag föreslår att vi går vidare till omröstningen. Jag har alltid respekterat de demokratiska förfaranden som är tillämpliga här.
<P>
(Applåder)
<P>
Före omröstningen om ändringsförslag 66:
<SPEAKER ID="481" NAME="Hartmut Nassauer" AFFILIATION="PPE-DE">
(DE) Herr talman! Jag anser inte att ändringsförslag 66 omfattas av kompromissändringsförslaget, och jag vore tacksam om vi kunde ha en separat omröstning om det.
<SPEAKER ID="482" NAME="Talmannen">
Enligt den analys som gjorts ingår ändringsförslag 66 i ändringsförslag 127, som gäller undantag för sjukhus. Vi anser därför att vi redan röstat om dessa frågor.
<SPEAKER ID="483" NAME="Alejo Vidal-Quadras" AFFILIATION="PPE-DE">
(ES) Herr talman! För att se till att omröstningen går rätt till skulle jag vilja be er att ni, när ni tillkännager att en omröstning med namnupprop inleds, låter den pågå lite längre innan ni avslutar den, för vissa ledamöter har svårt att hänga med i ert höga tempo.
<P>
(Applåder)
<P>
Så var snäll och ge oss ytterligare några sekunder innan ni avslutar omröstningen. Tack så mycket!
<P>
Före omröstningen om det ändrade förslaget från kommissionen
<SPEAKER ID="485" NAME="Miroslav Mikolášik " AFFILIATION="PPE-DE">
föredragande. - (FR) Herr talman! Enligt min omröstningslista skulle vi också ha röstat om ändringsförslagen 24, 35, 44, 45, 61, 62 i två delar och ändringsförslag 66, vilket vi inte gjort. Jag vill därför be er att hålla omröstning om dessa förslag.
<SPEAKER ID="486" NAME="Talmannen">
Herr Mikolášik, dessa ändringsförslag ingick i det första paketet.

<CHAPTER ID="005-20">
20. Lissabonstrategin (omröstning)
<P>
- Före omröstningen om ändringsförslag 28 (gäller omröstningen om ändringsförslag 27):
<SPEAKER ID="137" NAME="Pervenche Berès" AFFILIATION="PSE">
(FR) Fru talman! Jag kan ha fel, men jag tror att ni har hållit en omröstning om ändringsförslag 27, som i praktiken var en teknisk förändring som helt enkelt handlade om att punkt 47 skulle flyttas. Å andra sidan finns det en begäran om en separat omröstning med namnupprop om den ursprungliga texten.
<P>
Jag uppfattar det därför som att vi har beslutat att flytta punkt 47 och vi behöver nu en delad omröstning med namnupprop om just punkt 47.
<SPEAKER ID="138" NAME="Talmannen">
Låt oss göra ett förtydligande: det fanns inga invändningar mot att punkt 47 infogades efter punkt 49. Vi röstade därefter om ändringsförslag 27, som har antagits. Vi kan alltså inte rösta om punkt 47, eftersom vi har röstat om ändringsförslag 27. Det finns därför inget problem.

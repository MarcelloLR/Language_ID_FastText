<CHAPTER ID="005-08">
8. Situationen i Pakistan (omröstning)
<P>
Gemensamt resolutionsförslag
<P>
- Före omröstningen om punkt 1:
<SPEAKER ID="096" NAME="Robert Evans">
för PSE-gruppen. - (EN) Herr talman! Som ordförande för delegationen för förbindelserna med länderna i Sydasien leder jag förhandlingarna om denna kompromisstext. Jag vet att det är en känslig fråga, och det är viktigt att vi alla inser hur allvarligt läget är i Pakistan. Jag är övertygad om att hela parlamentet vill sända ett kraftfullt, enat budskap till general Pervez Musharraf.
<P>
I kompromissens anda och i förhoppning om att vinna stöd från hela parlamentet vill jag lägga fram följande muntliga ändringsförslag. I skäl A hänvisar vi till att president Musharraf ”utfärdade en 'tillfällig konstitutionell ordning' som tillfälligt upphäver författningen och rättstaten och ersätter dem med krigslagar”. Jag vill föreslå att vi säger att han har ersatt dem ”med undantagstillstånd, i praktiken krigslagar”. Sedan när det gäller tre andra ställen, punkterna 1, 10 och 11, bör vi i linje med mina kollegers förslag ersätta ”krigslagar” med ”undantagstillstånd”. Jag hoppas att det leder till parlamentets fulla stöd.
<P>
(Det muntliga ändringsförslaget antogs.)

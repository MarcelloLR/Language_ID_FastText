<CHAPTER ID="008-03">
3. (
<P>
- Före omröstningen:
<SPEAKER ID="098" NAME="Marie Panayotopoulos-Cassiotou" AFFILIATION="PPE-DE">
(EL) Herr talman, mina kära kolleger! Som vi känner till omfattade Europeiska kommissionens ursprungliga förslag det ändrade förslaget till förordning nr 11 om avskaffandet av diskriminering av priser och trasportvillkor, och ändringen av förordning (EG) nr 852/2004 om livsmedelshygien i en enda förordning.
<P>
Kommissionens förslag byggde på artiklarna 75, 152 och 95 i fördraget om upprättandet av Europeiska gemenskapen, och det föreskrivna förfarandet för att anta resolutionen var medbeslutande. Medlagstiftarna - rådet och parlamentet - beslutade att dela det ursprungliga förslaget i två separata förordningar: en om ändring av förordning nr 11 om transport, som bygger på artikel 75.3, vilken inte föreskriver ett ingripande av Europaparlamentet i lagstiftningsförfarandet, och om vilken transportutskottet avgav sitt yttrande, och en annan förordning om ändring av förordningen om livsmedelshygien, som bygger på artikel 95 och 152.4 b, om vilka miljöutskottet ska avge sitt yttrande inom kort. I dag uppmanade vi till att besluta om huruvida artikel 75.3 utgör en lämplig rättslig grund för att ändra förordningen om transport. Ändringsförslaget till artikel 852/2004 ska diskuteras senare, som vi har sagt.
<P>
Förslaget till förordning som lades fram i dag föreskriver en strykning av artikel 5, som upphörde att gälla 1961, och ett ändringsförslag till artikel 6, som syftar till att minska transportföretagens administrativa skyldigheter genom att avskaffa deras skyldighet att behålla kopior som visar fullständiga prisuppgifter, eftersom dessa uppgifter ändå finns på fraktsedlarna och i transportföretagens redovisningssystem. Detta ändringsförslag gör det möjligt att kontrollera fraktsatser och befordringsvillkor samt fastställa all diskriminering. Så detta är ett ändringsförslag som exakt motsvarar det som föreskrivs i artikel 75.3, andra meningen, i EG-fördraget, och eftersom ändringsförslaget till artikel 6 är nödvändigt för att göra det möjligt för europeiska myndigheter att kontrollera efterlevnaden av principen om icke-diskriminering på området transport enligt artikel 75.3 i fördraget påpekade utskottet för rättsliga frågor att artikel 75.3 är den enda rättsliga grund som kan användas vid ändring av förordning nr 11.

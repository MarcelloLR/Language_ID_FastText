<CHAPTER ID="005-08">
8. Talmanskonferensens sammansättning (omröstning)
<P>
- Betänkande: Papastamkos
<P>
- Före omröstningen:
<SPEAKER ID="095" NAME="Georgios Papastamkos  " AFFILIATION="PPE-DE">
föredragande. - (EL) Herr talman! Antalet grupplösa ledamöter kan öka när som helst på grund av oförutsedda händelser. Detta ligger i linje med de befintliga politiska gruppernas politiska sammanhållning och möjligheten att skapa enighet bland de grupplösa ledamöterna, förutsatt att de är tillräckligt många för att bilda en politisk grupp.
<P>
När det gäller lagstiftningspolitiken bör arbetsordningens bestämmelser om talmanskonferensens sammansättning således inte begränsas till fall med ett fåtal grupplösa ledamöter.
<P>
Europaparlamentets arbetsordning innehåller främst bestämmelser med lång giltighet. De bör ge användbara resultat, inte bara då lagstiftningen eller ändringsförslaget antas utan även om omständigheterna ändras i framtiden.
<P>
Därför bör särskilda omständigheter, som kan komma att ändras när som helst och mycket väl kan komma att återgå till hur det var förut, inte leda till att det antas nya regler varje gång. Den här frågan rör parlamentets självständighet, självbestämmande och förmåga att organisera sig och jag ber er att rösta för.

<CHAPTER ID="009-02">
2. Södra grannskapet, och i synnerhet Libyen, bland annat humanitära aspekter (
<SPEAKER ID="118" NAME="Ana Gomes" AFFILIATION="S&amp;D">
(PT) Herr talman! En händelse har inträffat som inte återspeglas i resolutionen, och jag vill därför uppmana parlamentet att tillsammans med mig uttrycka våra protester och vår oro. Det handlar om vad som hände den grupp BBC-journalister som olagligen tillfångatogs, torterades och utsattes för skenavrättningar, och som såg många andra libyer som hölls fängslade under helt omänskliga förhållanden.
<P>
Det visar också att journalister inte tillåts utföra sitt arbete fritt i Libyen. Det är en viktig fråga och jag uppmanar parlamentet att tillsammans med oss uttrycka våra protester och vår oro, som vi måste framföra till rådet.
<SPEAKER ID="119" NAME="Talmannen">
Fru Gomes, tänker du på någon särskild ändring? Vi kan bara överväga en specifik ändring, inte en allmän vädjan.
<SPEAKER ID="120" NAME="Ana Gomes" AFFILIATION="S&amp;D">
(PT) Herr talman! Enligt den information jag har vill den liberala gruppen föreslå den muntliga ändringen som vi har kommit överens om, men om så inte är fallet vill jag gärna göra detta.
<SPEAKER ID="121" NAME="Talmannen">
Då så, jag förstår. Det är en allmän kommentar. Tack.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Herr talman! Med all respekt har du sagt att resolutionen har antagits, men jag har inte sett resultatet, varken på min skärm eller på den på platsen framför mig. Jag tycker att vi borde få ta del av resultaten, och då menar jag resultatet av just denna omröstning.
<SPEAKER ID="123" NAME="Talmannen">
Här är resultatet: 316 personer röstade för, 264 personer röstade emot och 33 personer lade ned sina röster.
<SPEAKER ID="124" NAME="József Szájer" AFFILIATION="PPE">
(EN) Herr talman! Jag vill påminna kammaren om de dubbla måttstockar vi tillämpar här. När det gäller den ungerska medielagen återspeglades en händelse som skedde i måndags inte i vår resolution.
<P>
Nu försöker vi ta med något som hände igår. Kammaren tillämpar tydligt dubbla måttstockar, något som är beklagligt och oacceptabelt.
<SPEAKER ID="126" NAME="Guy Verhofstadt" AFFILIATION="ALDE">
(EN) Herr talman! Jag gör detta på alla gruppordförandenas vägnar och även för de flesta samordnarna eftersom det i går, efter debatten, fanns en allmän känsla av att vi behöver stärka punkt 11. Det muntliga ändringsförslag jag lägger fram är följande: ”Europaparlamentet uppmanar kommissionens vice ordförande/unionens höga representant för utrikes frågor och säkerhetspolitik att upprätta förbindelser med det nationella libyska övergångsrådet och att starta processen för att göra förbindelserna officiella för att främja övergången till demokrati, säkra deltagandet av ett brett urval av företrädare från det libyska samhället och stärka kvinnors och minoriteters inflytande i övergångsprocessen, samt att stödja det nationella övergångsrådet i de befriade områdena för att lindra påfrestningarna för lokalbefolkningen och tillgodose dess grundläggande humanitära behov, däribland sjukvård.”
<P>
Det är det muntliga ändringsförslaget på de sju gruppordförandenas och samordnarnas vägnar, som man har kommit överens med.

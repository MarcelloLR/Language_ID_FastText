<CHAPTER ID="009-04">
4. Det sextonde mötet i FN:s råd för mänskliga rättigheter (Genève, 28 februari-25 mars 2011) (
<SPEAKER ID="139" NAME="Heidi Hautala" LANGUAGE="EN">
Herr talman! Jag har mycket goda nyheter när det gäller mänskliga rättigheter. Kandidaten till Sacharovpriset, Haitham-al-Maleh, en 80-årig syriansk jurist inom mänskliga rättigheter, benådades och släpptes för två dagar sedan. Det är ett underbart exempel på hur Europaparlamentet kan stärka mänskliga rättigheter.
<P>
När han nu är fri igen är Haitham al-Maleh fylld av kraft i sin strävan efter att hjälpa till att befria tusentals politiska fångar i Syrien.
<P>
(Livliga applåder)
<SPEAKER ID="140" NAME="Talmannen">
Tack för dessa nyheter. Det kommer definitivt att ge oss ett rejält lyft i vårt arbete.
<P>
- Före omröstningen om punkt 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Herr talman! Jag skulle bara vilja påpeka att när punkt 8 i den ursprungliga texten gick till omröstning stod det i den franska översättningen att det var punkt 19. Det uppstod därför missförstånd om röstningsinstruktionerna.
<SPEAKER ID="142" NAME="Talmannen">
Vi ska titta på det. Tack för din kommentar.
<SPEAKER ID="144" NAME="Fiona Hall" AFFILIATION="ALDE">
(EN) Fru talman! Jag skulle bara vilja ta tillfället i akt och tacka de 400 kollegerna från hela den här kammaren som undertecknade den skriftliga förklaringen 81. Jag skulle också vilja säga tack till min personal för allt deras hårda arbete och till enheten för skriftliga förklaringar för deras stöd, men framför allt skulle jag vilja tacka förkämparna vars hängivenhet gjort detta möjligt.
<P>
Jag är stolt över att vara ledamot av ett parlament där det är möjligt för vanliga medborgare att komma och tala för sin sak och där parlamentsledamöter lyssnar och övertygas. Det är demokrati när den är som bäst och det visar att Europaparlamentet inte skiljer sig från sitt folk.

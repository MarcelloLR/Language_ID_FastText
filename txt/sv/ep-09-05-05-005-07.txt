<CHAPTER ID="005-07">
7. Allmänhetens tillgång till Europaparlamentets, rådets och kommissionens handlingar (
<SPEAKER ID="087" NAME="Michael Cashman">
föredragande. - (EN) Herr talman! Parlamentet gav mig ett mandat att förhandla med de andra institutionerna om detta viktiga ärende. Jag måste tyvärr meddela att förhandlingarna inte har varit produktiva. Därför är min rekommendation till parlamentet i dag att vi inte röstar och att vi hänvisar beslutet om detta viktiga ärende till nästa parlament, eftersom jag förväntar mig att kommissionen kommer att lägga fram ett nytt förslag i höst.
<SPEAKER ID="088" NAME="Andris Piebalgs">
ledamot av kommissionen. - (EN) Herr talman! Kommissionen noterar parlamentets beslut att skjuta upp omröstningen om den lagstiftningsresolution som åtföljer Michael Cashmans betänkande till nästa parlamentsperiod. Kommissionen respekterar helt parlamentets beslut men tror inte att en omröstning som avslutning på parlamentets första behandling skulle bakbinda händerna för nästa parlament. Därför kommer kommissionen att ompröva sitt förslag först efter det att den lagstiftande myndighetens två grenar har antagit sina ståndpunkter. Kommissionen avser dock att under tiden fortsätta eftersträva en konstruktiv dialog med båda institutionerna och bekräftar sin vilja att försöka nå en kompromiss med parlamentet och rådet.
<SPEAKER ID="089" NAME="Michael Cashman">
föredragande. - (EN) Herr talman! Detta visar varför det är mycket viktigt att nästa parlament utövar alla de rättigheter som det har. En dialog innebär att varje institution måste lyssna. Hittills lyssnar ingendera av institutionerna på parlamentet. Därför bör vi inte hålla omröstningen utan i stället helt och hållet överlåta avgörandet åt nästa parlament.
<P>
(Applåder)
<SPEAKER ID="091" NAME="Talmannen">
Jag är inte säker på om gratulationerna är på sin plats för Michael Cashman. Jo? Då gratulerar vi honom.

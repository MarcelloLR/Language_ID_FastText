<CHAPTER ID="009">
Omröstning (fortsättning)
<SPEAKER ID="091" NAME="Hans-Peter Martin" AFFILIATION="NI">
- (DE) Fru talman! Förra gången det förekom en sådan åsiktsdemonstration under ett besök av en stats- eller regeringschef ingrep parlamentets talman mycket kraftfullt. Vid det tillfället gällde det en fråga som även berörde honom personligen, nämligen Lissabonfördraget. I dag, när presidenten, den suveräne, valde presidenten för ett land, talar och avbryts och trakasseras i en sådan omfattning av socialisterna, gör talmannen ingenting. Vet ni vad detta är? Det är inte demokrati, det är despotism. Jag kräver att lämpliga åtgärder vidtas.
<SPEAKER ID="092" NAME="Avril Doyle" AFFILIATION="PPE-DE">
(EN) Fru talman! Jag anser att det är förnedrande för denna kammares värdighet, och faktiskt för det tjeckiska ordförandeskapet, att det formella besöket av president Vaclav Klaus undergrävs genom att tillåta att det vid tillfället sprids material för att påverka utfallet av Lissabonfördragets ratificeringsprocess. Om detta är tillåtet - och jag vill be er om ert avgörande i denna fråga - blir den logiska slutsatsen ett recept för kaos i våra korridorer, med representanter för båda sidor av argumentet som fyller denna kammare i allt större antal och som tävlingslystet och aggressivt följer sina egna åsikter. Vill ni vara vänlig och se till att presidiet inte tillåter att detta händer igen.
<P>
(Blandade reaktioner)
<SPEAKER ID="093" NAME="Martin Schulz  (PSE">
). - (DE) Tack så mycket, fru talman! Jag föreslår att ni lyssnar till vad jag har att säga innan ni börjar skrika.
<P>
En kollega, som ofta minns saker på ett annat sätt, har nyss talat. Jag vill påminna er om att när premiärminister José Sócrates ville tala här i samband med undertecknandet av den europeiska stadgan om de grundläggande rättigheterna så kunde han inte göra det eftersom han överröstades av ledamöterna. President Václav Klaus kunde hålla sitt anförande obehindrat. Det är skillnaden mellan oss och dem. Tack så mycket.
<P>
(Applåder)
<SPEAKER ID="094" NAME="Talmannen">
Nästa punkt är omröstningen.

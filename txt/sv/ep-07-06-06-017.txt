<CHAPTER ID="017">
Välkomsthälsning
<SPEAKER ID="150" NAME="Talmannen">
Mina damer och herrar! Om ni tillåter skulle jag vilja tala om att vi har haft en grupp gäster på åhörarläktaren, en grupp män och kvinnor som vi i mitt land kallar för ”krigsbarn”. De var barn som under åren 1936-1939 flydde från fascisternas bombningar i Spanien och som evakuerades och solidariskt togs omhand av familjer i Belgien och Storbritannien. I dag är de alla över 75 år, och de har kommit på besök i parlamentet för att vara bland oss, och det är mycket viktigt och väldigt rörande för oss att hylla dem och i synnerhet att hylla solidariteten hos de brittiska och belgiska människor som tog sig an dem och gav dem de familjer som de inte fick i sitt eget land.

<CHAPTER ID="003">
Uttalande av talmannen
<SPEAKER ID="008" NAME="Talmannen">
I dag uppmärksammar vi den fjärde europeiska dagen för terrorismens offer. Det är en dag som vi måste ha i minnet för att komma ihåg alla dem som oskyldigt fallit offer för terrorismen.
<P>
Terroristattackerna i Madrid den 11 mars 2004 - för fyra år sedan - och i London den 7 juli 2005 krävde många offer, och terrorismens grymheter efterlämnade många söndrade familjer.
<P>
Så sent som förra fredagen mördade terroristorganisationen ETA igen. Isaías Carrasco, en tidigare socialdemokratisk ledamot, sköts till döds när han lämnande sitt hem i Mondragón. Jag vill uttrycka vårt djupaste deltagande med hela hans familj.
<P>
Som talman för Europaparlamentet och från mig personligen skulle jag på nytt vilja försäkra er om att terrorismens offer - oavsett var i världen de befinner sig - aldrig kommer att utplånas ur våra minnen. I dag ska vi hedra Isaías Carrasco och alla de som fallit offer för terrorismen, för att övertyga de som faller offer för denna galenskap som terroristattacker utgör om vår respekt och vårt medlidande. De är och kommer ständigt att närvara i våra hjärtan och i vårt arbete. Det är allas vår plikt att visa sympati för och solidaritet med alla familjer till offren.
<P>
Europaparlamentet deltar aktivt i kampen mot terrorism och när det gäller att stödja terrorismens offer. Jag kan inte nog ofta upprepa att det inte finns något som helst som rättfärdigar terrorism. Vi måste därför inta ett gemensamt synsätt när det gäller denna kamp på grundval av rättstatsprincipen och med all rättskraft.
<P>
Mina damer och herrar! Jag ber er att ställa er upp för att hålla en tyst minut till minne av offren för terrorism.
<P>
(Parlamentet höll stående en tyst minut.)

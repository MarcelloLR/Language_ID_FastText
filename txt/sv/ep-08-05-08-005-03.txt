<CHAPTER ID="005-03">
3. Kommissionens genomförandebefogenheter (
<P>
Före omröstningen:
<SPEAKER ID="108" NAME="László Kovács">
ledamot av kommissionen. - (EN) Fru talman, kommissionen välkomnar Monica Frassonis betänkande om att godkänna ingåendet av ett interinstitutionellt avtal mellan Europaparlamentet och kommissionen om tillämpningsföreskrifter till rådets beslut 1999/468/EG om de förfaranden som ska tillämpas vid utövandet av kommissionens genomförandebefogenheter, ändrat genom beslut 2006/512/EG. I detta sammanhang vill kommissionen framhålla att punkt 11 i avtalet gäller allmänt i ytterst brådskande fall.
<P>
Kommissionen vill tacka parlamentet, och i synnerhet Gerardo Galeote och Richard Corbett, för den utmärkta samarbetsanda som rått då avtalet förhandlades fram. Kommissionen godkände avtalet i går och dess ordförande Manuel Barroso kommer att underteckna det inom ett par dagar.

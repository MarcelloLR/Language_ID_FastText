<CHAPTER ID="007-19">
19. Bekämpningsmedelsrester i eller på livsmedel och foder (kommissionens genomförandebefogenheter) (omröstning)
<P>
- Betänkande: Robert Sturdy
<P>
- Före omröstningen
<SPEAKER ID="108" NAME="Siim Kallas">
vice ordförande för kommissionen. - (EN) Herr talman! Kommissionen vill tacka Europaparlamentet för dess konstruktiva stöd och välkomnar den goda kompromiss som har uppnåtts. Som en del av den kompromissen, har kommissionen enats om att göra följande uttalande:
<P>
”Standardiserade tidsfrister för det föreskrivande förfarandet med kontroll föreskrivs i artikel 5a.3 och 4 i beslut 1999/468/EG. Undantag från punkterna 3 och 4 får medges i vederbörligen motiverade fall. Målet med förkortningen av tidsfrister enligt det föreskrivande förfarandet med kontroll som ingår i förslaget till Europaparlamentets och rådets förordning om ändring av förordning (EG) nr 396/2005 om gränsvärden för bekämpningsmedelsrester i eller på livsmedel och foder med avseende på kommissionens genomförandebefogenheter är att fullfölja denna process från ansökan om gränsvärden för rester till antagande inom mindre än ett år. Dessa antaganden är nödvändiga för att garantera enhetlighet med den föreslagna ettåriga tidsfristen för godkännande av växtskyddsmedel som nämns i förslaget till Europaparlamentets och rådets förordning om utsläppande av växtskyddsmedel på marknaden.
<P>
Europeiska kommissionen tänker undersöka lämpligheten med förkortningen av tidsfrister enligt det föreskrivande förfarandet med kontroll efter två års erfarenhet med tillståndsförfarandet i förslaget till Europaparlamentets och rådets förordning om utsläppande av växtskyddsmedel på marknaden, och beakta den erfarenhet som förvärvats i tillämpningen av dessa förfaranden i Europaparlamentet och rådet.”

<CHAPTER ID="006-01">
1. Förslag till Europeiska unionens allmänna budget - Budgetåret 2007 (omröstning)
<SPEAKER ID="060" NAME="Talmannen">
Mina damer och herrar! Jag vill påpeka att enligt fördragen ska förslag till ändringar om så kallade icke-obligatoriska utgifter antas av en majoritet av Europaparlamentets ledamöter, det vill säga med 367 röster. För ändringsförslag som avser obligatoriska utgifter räcker det med en majoritet av de avgivna rösterna.
<P>
Före omröstningen vill James Elles föreslå några tekniska justeringar.
<SPEAKER ID="061" NAME="James Elles " AFFILIATION="PPE-DE">
föredragande. - (EN) Herr talman! Det är bra att komma igång med omröstningen om budgeten för 2007.
<P>
Innan vi inleder omröstningen om parlamentets första behandling vill jag meddela att ett fåtal tekniska justeringar måste göras. I stället för att läsa upp en mycket lång lista med siffror så har listan över tekniska justeringar bifogats våra omröstningslistor. Efter omröstningen kommer justeringarna att göras av de relevanta avdelningarna och inkluderas i sammanträdesprotokollet.
<P>
(Parlamentet godkände de tekniska justeringar som föreslagits av James Elles.)
<P>
- Före omröstningen om avsnitt I:
<SPEAKER ID="063" NAME="Louis Grech " AFFILIATION="PSE">
föredragande. - (EN) Herr talman! Jag vill upplysa er om att resolutionen kommer att anpassas efter resultatet av omröstningen om budgetändringsförslagen. De tekniska korrigeringar som behövs kommer därför att göras av tjänsteenheterna.
<P>
(Parlamentet gav sitt samtycke.)

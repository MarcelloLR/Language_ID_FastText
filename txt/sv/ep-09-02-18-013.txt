<CHAPTER ID="013">
Arbetsplan
<SPEAKER ID="020" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 5 februari 2009 har delats ut (artiklarna 130 och 131 i arbetsordningen). Följande ändringar har föreslagits:
<P>
Onsdagen:
<P>
Gruppen för Europeiska folkpartiet (kristdemokrater) och Europademokrater har begärt att Herbert Reuls betänkande om förslag till lösning på utmaningarna i samband med oljeförsörjningen ska skjutas upp till nästa sammanträdesperiod.
<SPEAKER ID="021" NAME="Herbert Reul" LANGUAGE="DE">
Herr talman, mina damer och herrar! Vi debatterade detta ändringsförslag länge och intensivt i utskottet och kom fram till ett beslut, som stöds av en stor majoritet. Men i går och i dag har det strömmat in råd och förslag som huvudsakligen beror på att andra utskott har lagt till ytterligare ämnen att diskutera.
<P>
Jag anser att det vore en bra idé att inte fatta något beslut i dag utan att i stället få möjlighet vid ett senare tillfälle att hitta en lösning som Europaparlamentet då kan stödja. Därför ber jag er att godkänna detta uppskjutande i dag. Tack.
<SPEAKER ID="022" NAME="Hannes Swoboda" LANGUAGE="DE">
Herr talman! Vi har lagt fram två förslag, som förmodligen inte kommer att få en bred majoritet i denna kammare. Därför stöder jag detta förslag.
<P>
Med talmannens tillåtelse vill vi även skjuta upp Thijs Bermans betänkande. Om detta förslag inte godtas på grund av att det kommer för sent, vill jag i alla fall säga nu att vi i morgon kommer att föreslå att omröstningen om detta betänkande skjuts upp. Tack.
<SPEAKER ID="023" NAME="Talmannen">
Tack, herr Swoboda.
<P>
Vill någon motsätta sig förslaget?
<SPEAKER ID="024" NAME="Claude Turmes" LANGUAGE="DE">
Herr talman! Min grupp, gruppen De gröna/Europeiska fria alliansen har lagt fram en resolution med stöd från gruppen Alliansen liberaler och demokrater för Europa och stora delar av Socialdemokratiska gruppen i Europaparlamentet. Jag tror att Herbert Reul kräver ett uppskjutande av rädsla för att hans ståndpunkt är i minoritet.
<P>
Jag anser att det är konstigt att vi först har en sådan lång och intensiv debatt och sedan hör krav om ytterligare ett uppskjutande. Därför är vi emot att det skjuts upp.
<SPEAKER ID="025" NAME="Talmannen">
Mina damer och herrar! Ni har nu hört den politiska bakgrunden. Ni har också hört vad herr Swoboda hade att säga. Beslutet kommer att fattas i morgon.
<P>
(Parlamentet samtyckte till förslaget från gruppen för Europeiska folkpartiet (kristdemokrater) och Europademokrater.)
<P>
Vi kommer att rösta om Hannes Swobodas förslag i morgon. Jag vill be er alla att komma ihåg detta under dagens omröstning.
<P>
(Arbetsplanen fastställdes med dessa ändringar.).

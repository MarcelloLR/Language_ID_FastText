<CHAPTER ID="002">
Uttalanden av talmannen
<SPEAKER ID="006" NAME="Talmannen">
Mina damer och herrar! En sorglig nyhet har nått oss om ETA:s skottmord nyligen på den franske polismannen Jean-Serge Nérin. Detta gör oss medvetna om att problemet med terrorism i Europa ännu inte har lösts. På parlamentets, men också på mina egna vägnar, vill jag framföra vårt beklagande till den mördade polismannens familj. Jag hoppas att den spanska och franska polisen ställer inte bara mördarna utan också dem som gav order om mordet inför rätta.
<P>
Jag har också en andra oroande nyhet: Gripandet på Kuba av 30 deltagare i en demonstration av gruppen ”Damerna i vitt”. ”Damerna i vitt” är mödrar och hustrur till fängslade oppositionsaktivister. År 2005 gav parlamentet Sacharovpriset till ”Damerna i vitt”. Vi gör i dag gemensam sak med dessa hjältemodiga kvinnor och vi tänker på dem och deras svåra situation.

<CHAPTER ID="005-10">
10. Ansvarsfrihet 2006: EU:s allmänna budget, avsnitt I - Europaparlamentet (
<P>
- Före omröstningen:
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Herr talman! Jag har ett litet förslag till er och till alla talmän som är ordförande under omröstningar. Vi har många omröstningar med namnupprop, och jag tror inte att arbetsordningen kräver att talmannen läser upp siffrorna. Alla kan läsa på skärmen. Det räcker att ni säger ”antagen” eller ”förkastad”.
<P>
Om ni håller med om detta skulle vi spara tid.
<SPEAKER ID="103" NAME="Talmannen">
Om alla håller med om detta, så gör även talmannen det.
<P>
- Före omröstningen om punkt 65:
<SPEAKER ID="104" NAME="José Javier Pomés Ruiz">
föredragande. - (ES) Herr talman! Det har faktiskt skett ett fel med siffrorna. Det vi först ska rösta om, genom en särskild omröstning, är punkt 65, förutom strecksats 4, och vi kommer sedan att ha en omröstning med namnupprop om strecksats 4. Numren har bytts ut, helt enkelt.
<SPEAKER ID="105" NAME="Talmannen">
Det stämmer, herr Pomés. Låt oss därför gå vidare med omröstningen om punkt 65, förutom strecksats 4.
<P>
- Före omröstningen om ändringsförslag 9:
<SPEAKER ID="106" NAME="Jan Andersson" AFFILIATION="PSE">
Herr talman! Under punkt 65 så hade vi ingen omröstning om strecksats 5. Vi röstade särskilt om fyran men inte om femman.
<SPEAKER ID="107" NAME="Talmannen">
Herr Andersson! Det finns olika språkversioner, och det som vi har röstat om, det som ni refererar till, var redan inkluderat.
<P>
För att det inte ska råda några tvivel kommer vi nu att rösta enbart om det som Jan Andersson sa, det vill säga ”inga släktingar till ledamöterna anställas”.
<P>
- Före omröstningen om punkt 72:
<SPEAKER ID="108" NAME="Alexander Alvaro" AFFILIATION="ALDE">
(DE) Herr talman! Även om det är för sent för att säga det tror jag att ledamotens invändning kanske missförstods. Han ville ha en omröstning om punkt 65, femte strecksatsen. Ni hade en omröstning om huruvida familjemedlemmar kan anställas. Punkt 65, femte strecksatsen reglerar inte detta, utan huruvida betalningar kan ställas in om det finns en misstanke om tjänstefel. Det var inte om detta vi röstade, eller så annonserade ni något felaktigt. Bara så att vi reder ut det, så att alla vet vad som händer.
<SPEAKER ID="109" NAME="Talmannen">
Herr Alvaro! Problemet är att denna mening var strukturerad på olika sätt i de olika språkversionerna. Det var det som orsakade problem. Därför har vi röstat och uppgett exakt vad vi röstade för, så att det inte råder några tvivel. Förstår ni, herr Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Herr talman! Jag skulle vilja påpeka att de som förberedde omröstningslistorna var medvetna om problemet. De markeringar som ni har i omröstningslistan tar redan hänsyn till de olika språkliga problemen. Det innebär att det var fullständigt klart hur grupperna röstade. Det är inte så att ingen visste vad omröstningen gällde. Vi försökte korrigera detta vid enheten för ingivande av utskotts- och plenarhandlingar, och det korrigerades.
<SPEAKER ID="111" NAME="Talmannen">
I alla händelser var omröstningen tydlig, så det är inga problem.

<CHAPTER ID="007-03">
3. Försvar av subsidiaritetsprincipen (omröstning)
<SPEAKER ID="126" NAME="Martin Schulz" AFFILIATION="S&amp;D">
(DE) Fru talman! Jag vill upprepa min ordningsfråga:
<P>
(Tumult i kammaren)
<P>
Jag är glad att jag alltid lyckas väcka mina ledamotskolleger i kammaren. Det är bra för cirkulationen.
<P>
Återigen, i enlighet med artikel 177.4 begär jag att omröstningen skjuts upp och att resolutionens och omröstningens legitimitet undersöks under tiden.
<SPEAKER ID="127" NAME="Manfred Weber" AFFILIATION="PPE">
(DE) Fru talman, mina damer och herrar! Först vill jag ta upp ordningsfrågan. Jag vill påminna alla om att vi just röstade om Cashman-betänkandet. Detta betänkande utarbetades av parlamentet under pågående lagstiftningsförfarande. Rättstjänsten har meddelat att det inte är tillåtet, men socialdemokraterna i parlamentet insisterade på att lägga fram det. Medan vi diskuterade pressfrihet i Italien och den ansvarige kommissionsledamoten förklarade att Europeiska unionen inte har någon befogenhet i denna fråga ansåg den socialdemokratiska gruppen ändå att det var mödan värt att angripa Silvio Berlusconi. Närhelst det passar den socialdemokratiska gruppen behöver det inte finnas någon befogenhet. Men när andra får mothugg då passar det med befogenhet. Därför bör vi inte foga oss efter dem.
<P>
Mitt andra argument förtjänar emellertid en seriös diskussion. Är vi ansvariga för Europeiska konventionen om skydd för de mänskliga rättigheterna och de grundläggande friheterna? Jag vill påminna mina ledamotskolleger i kammaren om att när Lissabonfördraget träder i kraft kommer den Europeiska unionen att bli part till konventionen om de mänskliga rättigheterna. Det betyder att om det är legitimt för det italienska parlamentet att diskutera detta, eftersom Italien är part till konventionen om de mänskliga rättigheterna, då är det också legitimt för Europaparlamentet att diskutera detta eftersom EU framdeles kommer att vara part till konventionen om de mänskliga rättigheterna.
<P>
Mitt tredje och sista argument rör det faktum att vi inte är jurister utan politiker. Denna fråga påverkar miljoner människor och därför bör vi rösta om den i dag.
<P>
(Applåder)

<CHAPTER ID="001">
Öppnande av sammanträdet
<P>
(Sammanträdet öppnades kl. 10.00.)
<SPEAKER ID="005" NAME="Richard Corbett" AFFILIATION="PSE">
(EN) Herr talman! Jag vill inte ta upp för mycket tid i sammanträdet, men tillsammans med andra har jag lagt fram en text till en skriftlig förklaring om att Europaparlamentets presidium har ändrat sitt beslut att införa ett totalförbud mot rökning i kammaren.
<P>
Jag har nu hört från parlamentets tjänsteavdelningar och från talmannen att det inte är tillåtet med en skriftlig förklaring om en intern fråga för parlamentet. Men om man tittar på arbetsordningen är det helt tydligt att en skriftlig förklaring får gälla alla frågor som ligger inom EU:s ansvarsområde, vilket detta helt klart gör. Får jag därför be om att talmannen hänvisar frågan om tolkning av reglerna på denna punkt till det utskott som är ansvarigt för att tolka reglerna, nämligen utskottet för konstitutionella frågor?
<SPEAKER ID="006" NAME="Talmannen">
Ja, vi ska göra så, herr Corbett. Vi ska lyssna noga till alla rekommendationer från er om arbetsordningen! Därför kommer vi att göra som ni säger.

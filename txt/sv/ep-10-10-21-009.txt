<CHAPTER ID="009">
Rättelser/avsiktsförklaringar till avgivna röster: se protokollet
<P>
(Sammanträdet avbröts kl. 13.05 och återupptogs kl. 15.00.)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Jag skulle vilja delge parlamentet vissa uppgifter som jag nyss tagit del av.
<P>
Under några veckor har en ny och tidigare okänd företeelse inträffat kring vissa stora ockuperade städer i Västsahara där drygt 12 000 sahariska män, kvinnor och barn i talande stund överger sina städer och flyttar in i tält i närheten av Laayoune, Smara och Boujdour.
<P>
Denna flykt, som ständigt ökar, tycks vara ett nytt sätt att protestera mot de ohållbara politiska och socioekonomiska förhållanden som de infödda invånarna i dessa områden lever under.
<P>
Jag säger det här i dag och i denna stund eftersom det finns en risk att problemet med den marockanska regimens många våldsamma ingripanden kan förvärras den här helgen. Därför uppmanar jag parlamentet att vara redo att agera beroende på hur situationen utvecklas.
<SPEAKER ID="283" NAME="Talmannen">
Jag kommer att beakta detta. Det är förstås en ordningsfråga och situationen i Västsahara och Marocko är inte det vi förväntas tala om den här eftermiddagen. Jag kommer dock att göra en notering av det du har sagt.

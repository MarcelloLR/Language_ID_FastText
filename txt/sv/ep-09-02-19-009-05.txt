<CHAPTER ID="009-05">
5. Finansiering av andra åtgärder än offentligt utvecklingsbistånd i länder som faller under förordning (EG) 1905/2006 (
<P>
- Före omröstningen:
<SPEAKER ID="108" NAME="Thijs Berman">
föredragande. - (EN) Fru talman! Jag vill återförvisa detta betänkande till utskottet i enlighet med artikel 168.2. Både det demokratiskt utsedda Europaparlamentet och Europeiska kommissionen ser nödvändigheten i att innefatta vissa blygsamma former av samarbete mellan Europeiska unionen och utvecklingsländerna, åtgärder som noga räknat inte innebär fattigdomsminskning, som till exempel utbytesprogram mellan olika universitet.
<P>
Utvecklingsbudgeten är inte ämnad för denna typ av samarbete, men vissa medlemsstater insisterar på att använda en rättslig grund som skulle innebära att vi finansierade dessa åtgärder med utvecklingsbudgeten, medan det är precis det som vi försöker undvika med detta betänkande.
<P>
Vi nådde inte en överenskommelse. Om ändringsförslag 1 antas kommer detta betänkande bli oförenligt och strida mot intressena hos världens fattigaste. Jag anser därför att vi bör återförvisa detta betänkande till utskottet för utveckling för att kunna komma överens om en rättslig grund med stöd i en tydlig majoritet i denna kammare.
<SPEAKER ID="109" NAME="Michael Gahler" AFFILIATION="PPE-DE">
(DE) Fru talman! Det finns verkligen olika tolkningar. Den rättsliga tolkningen av utskottet för utveckling står i direkt motsättning till den tolkning som gjorts av utskottet för utrikesfrågor och utskottet för rättsliga frågor och den inre marknaden och den står också i motsättning till den rättsliga tolkning som Europaparlamentets rättstjänst har gjort, EG-domstolens rättspraxis samt rådets och kommissionens åsikter och därför insisterar vi som är i majoritet att det är den rättsliga grund som anges i detta ändringsförslag som ska användas.
<P>
Därför vill jag att begäran om återförvisning till utskottet ska dras tillbaka. När det gäller betänkandets sakinnehåll finns inga skillnader i åsikter. Vi är överens om innehållet, det är bara i fråga om den rättsliga tolkningen som det finns skillnader och en återförvisning till utskottet kommer inte att ändra på det.
<SPEAKER ID="110" NAME="Ana Maria Gomes" AFFILIATION="PSE">
(EN) Fru talman! Jag instämmer med föredraganden. Efter debatten som vi hade här i går, och med tanke på kommissionens bidrag, håller jag verkligen med om att vi behöver diskutera mer och hitta en bra rättslig grund för åtgärder som inte är rena åtgärder för offentligt utvecklingsbistånd - men som fortfarande är väldigt viktiga för utvecklingssamarbete med utvecklingsländerna - och faller därför varken under de andra instrumenten om samarbete med industriländer eller under det nuvarande finansieringsinstrumentet för utvecklingssamarbete.
<P>
Det är också väldigt viktigt att frysa de belopp som förutses för finansieringsinstrumentet för utvecklingssamarbete för samarbete i enlighet med kriterierna för offentligt utvecklingsbistånd. Därför stöder jag er kollega Thijs Berman i hans begäran om mer tid för övervägande.

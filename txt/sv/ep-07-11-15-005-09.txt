<CHAPTER ID="005-09">
9. Begränsning av den globala klimatförändringen till 2 grader Celsius - vägen framåt för Balikonferensen om klimatförändringar och därefter (COP 13 och COP/MOP 3) (omröstning)
<P>
Resolutionsförslag
<P>
- Före omröstningen:
<SPEAKER ID="100" NAME="Satu Hassi" AFFILIATION="Verts/ALE">
- (FI) Herr talman! Jag vill bara säga att en viktig punkt i den finska versionen av denna resolution har översatts felaktigt. I avsnitt 1, som handlar om förhandlingsmandatet inför Balikonferensen, finns det en missuppfattning i den finska versionen som ger vid handen att denna resolution skulle handla om EU:s interna förhandlingsmandat inför Balikonferensen. I själva verket innebär Balimandatet att de länder som har ratificerat klimatavtalet ska försöka erhålla ett förhandlingsmandat på Balikonferensen för att göra det möjligt att upprätta nästa klimatavtal. Med andra ord, i den finska texten i avsnitt 1 där det står ”att enas om ett förhandlingsmandat för konferensen” bör det i stället stå ”om ett förhandlingsmandat för ett avtal vid denna konferens”.
<P>
- Efter omröstningen:
<SPEAKER ID="102" NAME="Gay Mitchell" AFFILIATION="PPE-DE">
(EN) Herr talman! Min röst ska registreras som en röst mot ändringsförslag 7. Jag är rädd att fel lampa lyste när jag tryckte på knappen. Det skulle alltså ha varit en nejröst. Detta förändrar inte röstresultatet, men det är en känslig fråga för mig. Jag vill därför be att min röst registreras som en nejröst.
<SPEAKER ID="103" NAME="Talmannen">
Det ni sa kommer att föras till protokollet.

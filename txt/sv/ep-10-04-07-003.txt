<CHAPTER ID="003">
Justering av protokollet från föregående sammanträde
<SPEAKER ID="008" NAME="Talmannen">
Protokollet från sammanträdet den 25 mars 2010 och de dokument som antogs finns nu tillgängliga. Protokollet har justerats.
<SPEAKER ID="009" NAME="Francesco Enrico Speroni" AFFILIATION="EFD">
(IT) Herr talman! Ni har påmint om offren för attentaten i Ryssland.
<P>
Helt nyligen genomfördes attacker också i Irak, Afghanistan och Pakistan, länder som liksom Ryssland ligger utanför EU. Jag anser att det inte är mer än rätt att vi också har dessa offer i åtanke.
<SPEAKER ID="010" NAME="Talmannen">
Ni har rätt, herr Speroni. Jag håller med. Med dessa inledande ord hänvisar vi i Europaparlamentet också till andra händelser av detta slag som inträffar runtom i världen. Vi tänker på alla offer med stor smärta. Vi sympatiserar också med offrens familjer och vänner och med de länder där detta sker. Detta var dock en exceptionell händelse. Något sådant har inte skett i Ryssland under lång tid. Därför tog jag upp det. Men ni har helt rätt, herr Speroni. Vi bör komma ihåg att det varje vecka, runtom i världen, inträffar många mycket nedslående fall av detta slag. Därför är vårt arbete i Europa, i EU, så meningsfullt, och därför kan vi vara glada över att många av dessa problem har kunnat lösas i vårt Europa, även om vi ännu inte har löst dem alla. Tack, herr Speroni, för att ni påpekade detta för mig. Tack så mycket.

<CHAPTER ID="006-15">
15. Europeiska centralbanken (2005) (omröstning)
<P>
- Före omröstningen om ändringsförslag 7:
<SPEAKER ID="096" NAME="Alexander Alvaro" AFFILIATION="ALDE">
(DE) Herr talman! Får jag bara helt kort säga att det inte direkt är ett oviktigt betänkande och att man kan fråga sig om det är rätt att rösta om det nu, när mindre än hälften av ledamöterna är närvarande? Jag vill inte ta upp parlamentets tid i onödan, eftersom den föregående talmannen redan slösade alldeles tillräckligt med den.
<SPEAKER ID="097" NAME="Talmannen">
Herr Alvaro, jag hör vad ni säger, men vi har konstaterat att antalet ledamöter är beslutsmässigt i enlighet med arbetsordningen och att omröstningen är giltig.
<P>
- Före omröstningen om ändringsförslag 11:
<SPEAKER ID="098" NAME="Pervenche Berès " AFFILIATION="PSE">
föredragande. - (FR) Herr talman! När det gäller ändringsförslag 12 om avvecklingstjänster som har lagts fram av gruppen för Europeiska folkpartiet (kristdemokrater) och Europademokrater vill vi lägga fram ett muntligt ändringsförslag.
<P>
(EN) Jag säger detta på engelska. Snarare än ”en egen infrastruktur för avvecklingstjänster” skulle vi säga ”en infrastruktur för avvecklingstjänster”.
<P>
(Parlamentet antog det muntliga ändringsförslaget.)
<SPEAKER ID="100" NAME="Talmannen">
Omröstningen är härmed avslutad.
<SPEAKER ID="101" NAME="Neil Parish" AFFILIATION="PPE-DE">
(EN) Herr talman! Jag vill bara tacka er så mycket för det snabba och effektiva sätt som ni har skött era uppgifter på sedan ni tog över ordförandeskapet.
<SPEAKER ID="102" NAME="Talmannen">
Det är sådana anföranden som vi tycker om att höra när vi sitter i talmansstolen!
<P>
(Skratt)
<SPEAKER ID="103" NAME="Brian Crowley" AFFILIATION="UEN">
(EN) Herr talman! Jag vill bara säga att jag gjorde ett misstag i den senaste omröstningen. Jag trodde att vi röstade om ändringsförslaget, och inte att detta var den slutliga omröstningen om Berèsbetänkandet. Jag röstade mot när jag egentligen skulle ha röstat för. Detta säger jag för att undvika missförstånd. Tack för er effektivitet.

<CHAPTER ID="013">
Arbetsplan
<SPEAKER ID="020" NAME="Talmannen">
Det slutgiltiga förslaget till föredragningslista, utarbetat av talmanskonferensen vid dess möte torsdagen den 21 oktober 2010 i enlighet med artiklarna 130 och 131 i arbetsordningen, har delats ut.
<P>
Följande ändringar har föreslagits:
<P>
Onsdag:
<P>
Debatten om ”Stärkandet av OSSE: en roll för EU” kommer att genomföras utifrån ett uttalande av rådet för kommissionens vice ordförande och unionens höga representant för utrikes frågor och säkerhetspolitik.
<P>
Gauzèsbetänkandet om förvaltare av alternativa investeringsfonder och kommissionens uttalande om den inre marknaden kommer att behandlas i nämnd ordning efter debatten om EU:s externa strategi om passagerarregister och före den muntliga frågan om innovationspartnerskapen.
<P>
Nathalie Griesbecks två rekommendationer om avtalet mellan Europeiska unionen och Georgien har dragits tillbaka från föredragningslistan.
<P>
Torsdag:
<P>
Eva Lichtenbergers betänkande om begäran om upphävande av Krzysztof Liseks immunitet har lagts till på torsdagens omröstningslista.
<P>
Omröstningen om Europaparlamentets förslag till beslut om avslutande av räkenskaperna för Europeiska polisakademin för budgetåret 2008 har skjutits upp till nästa sammanträdesperiod.
<P>
Omröstningen om resolutionsförslagen om Ukraina har skjutits upp till sammanträdesperioden november II i Strasbourg.
<SPEAKER ID="021" NAME="Marta Andreasen" AFFILIATION="EFD">
(EN) Herr talman! I vår grupp motsätter vi oss att omröstningen om avslutandet av räkenskaperna för Europeiska polisakademin skjuts upp, för denna institution har nekats ansvarsfrihet på grund av oegentligheter. Vi anser att besluten måste fattas omedelbart, så vi kan inte skjuta upp omröstningen.
<SPEAKER ID="022" NAME="William" AFFILIATION="The Earl of) Dartmouth  (EFD">
(EN) Herr talman! Jag ska inte tala så länge. EU har en mycket lång och otydlig meritlista när det gäller dess redovisningsförfaranden. Jag förstår att Europeiska revisionsrätten har vägrat att godkänna budgeten för fjortonde gången i rad. Den enhet som nu diskuteras har uppvisat liknande - och, om det är möjligt, till och med mindre smickrande - resultat. Det är viktigt att Europaparlamentet tar upp detta ärende omgående, om Europaparlamentet ska få någon som helst trovärdighet i dessa frågor.
<SPEAKER ID="023" NAME="Véronique Mathieu" AFFILIATION="PPE">
(FR) Herr talman! Får jag påminna er om att det var jag som var föredragande för betänkandet om ansvarsfrihet för Europeiska polisakademin (Cepol). Jag kan tala om för er att i budgetkontrollutskottet planerade vi tillsammans med skuggföredragandena en utfrågning den 30 november om denna ansvarsfrihet och avslutandet av räkenskaperna för att höra både chefen för Cepol och ordföranden för dess styrelse, och att budgetkontrollutskottet inte har avslutat utredningen om ansvarsfrihet för 2008 än.
<P>
Det har gjorts vissa korrigeringar av 2008 års räkenskaper sedan den nya chefen för Cepol tillträdde. Jag skulle emellertid bli mycket bedrövad om parlamentet inte slutförde denna utredning, och mitt viktigaste förslag är att ni inte avslutar räkenskaperna. Vi skulle begå ett allvarligt misstag om vi avslutar räkenskaperna under denna sammanträdesperiod.
<SPEAKER ID="025" NAME="Elmar Brok" AFFILIATION="PPE">
(DE) Herr talman! Jag skulle på min grupps vägnar vilja begära att omröstningen genomförs. Den har redan skjutits upp en gång, före valet. Vi bör inte skjuta upp den till efter toppmötet mellan EU och Ukraina nu. I denna resolution uppmanar vi toppmötet samt kommissionen och rådet att genast driva på förhandlingarna med Ukraina om frihandelsavtalet, viseringslättnader och frågan om associeringsavtalet. Vi skulle emellertid också vilja diskutera det faktum att oppositionen missgynnades i de regionala och lokala valen, att den inte hade möjlighet att ställa upp överallt och att den verkställande och dömande makten för övrigt smälter samman alltmer.
<P>
Det är viktigt att vi klargör vår positiva inställning till Ukraina. Det är ett europeiskt land som måste ha ett europeisk synsätt. Vi vill inte landet ska utvecklas till en diktatorisk regim som omöjliggör detta mål. Vi borde anta en resolution före toppmötet eftersom det annars kan misstolkas som att Europaparlamentet inte motsätter sig sådana negativa ståndpunkter. Nästan alla valobservatörsorganisationer drar slutsatsen att valet var problematiskt. Vi är praktiskt taget de sista som tar ställning i denna fråga. Vi borde inte bidra till att förlora vår egen trovärdighet.
<SPEAKER ID="026" NAME="Gunnar Hökmark" AFFILIATION="PPE">
(EN) Herr talman! Detta handlar i mycket hög grad om parlamentet före och efter: före toppmötet eller efter toppmötet. Det handlar i mycket hög grad om att försöka utöva inflytande eller begränsa oss själva till att framföra en kommentar efteråt. Det är ingen överdrift att säga att vissa saker går i rätt riktning i Ukraina, men det finns mycket som utvecklas åt fel håll, och om det fortsätter kommer Ukraina till slut att hamna längre från ett europeiskt samarbete.
<P>
När vi tar upp bekymmer och farhågor är det inte ett försök att lägga hinder i vägen, utan ett försök att undanröja dem, och det är därför som vi vill att resolutionen ska antas nu. Vi vet att det finns ett stort intresse i det ukrainska samhället och i den ukrainska regeringen att lyssna till Europaparlamentets ståndpunkter i dessa frågor. Om vi agerar kommer de att lyssna och vara medvetna. Om vi inte agerar kommer de att notera det också. Det är av denna anledning som vi är för ett beslut om resolutionen under denna sammanträdesperiod.
<SPEAKER ID="027" NAME="Hannes Swoboda" AFFILIATION="S&amp;D">
(DE) Herr talman! Jag är något överraskad, för det fanns en överenskommelse mellan alla parter att en mycket noggrann förberedd resolution skulle antas under sammanträdesperioden november II i Strasbourg. Alla har naturligtvis rätt att ändra uppfattning. Jag anser bara, för det första, att det skulle vara klokt att invänta rapporten från valobservatörerna, så att vi sedan, så snart som denna har lagts fram i en tydlig form, kan bygga våra uttalanden på dess innehåll. För det andra råder det, enligt vår mening, ingen tvekan om att det förekommit problem, i vissa fall allvarliga problem, i samband med detta val. Vi är inte försvarare ex officio, men alla kolleger i Europeiska folkpartiets grupp (kristdemokrater), var så vänliga och spela inte oppositionens försvarare ex officio. Om ni ska vara lika kritiska mot oppositionen som vi är mot regeringen, då skulle vi kunna finna en gemensam nämnare.
<P>
Jag förordar att vi sakligt uppmärksammar frågorna i Ukraina, utan att ta på oss de partipolitiska glasögonen. Jag rekommenderar att vi fattar vårt beslut i november. Men om en majoritet här i dag beslutar att vi ska rösta i dag, då skulle jag vilja begära och uppmana PPE-gruppen att ansluta er till oss i ett försök att finna en gemensam kritisk väg framåt när det gäller alla kritiska frågor, inte bara mot regeringen.

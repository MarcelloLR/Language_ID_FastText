<CHAPTER ID="004">
Föredragningslista
<SPEAKER ID="103" NAME="Talmannen">
När det gäller resolutionsförslaget från utskottet för utrikesfrågor om den humanitära situationen i Sri Lanka har jag fått en skriftlig invändning som undertecknats av Robert Evans och 40 andra ledamöter mot att inkludera nämnda resolutionsförslag.
<P>
I enlighet med bestämmelserna i artikel 90.4 i arbetsordningen har resolutionsförslaget förts upp på föredragningslistan för innevarande sammanträdesperiod.
<P>
Jag föreslår därför att kvällens debatt förs upp som sista punkt och att omröstningen äger rum imorgon klockan 12. Tidsfristen för ingivande av ändringsförslag har fastställts till klockan 15 i eftermiddag.
<SPEAKER ID="104" NAME="Robert Evans" AFFILIATION="PSE">
(EN) Fru talman! I måndags kväll antog utskottet för utrikesfrågor ett förslag till resolution om försämringen av den humanitära situationen i Sri Lanka, i enlighet med artikel 91 i arbetsordningen.
<P>
Situationen på Sri Lanka är utan tvivel mycket allvarlig, men exakt vad som händer i fråga om den humanitära situationen är mycket oklart. Jag är medveten om att det finns många olika åsikter här i kammaren. Därför anser jag att det vore klokast att planera in en ordentlig debatt. Den debatten kan inte seriöst integreras i den här sammanträdesperioden, men den kunde genomföras under vår nästa sammanträdesperiod om bara tio dagar. Jag är tacksam för att Joseph Daul från PPE-DE-gruppen har klargjort att hans grupp stöder detta tillvägagångssätt. Vi är ett seriöst parlament och jag ber och uppmanar mina kolleger att stödja en debatt med fullständigt deltagande som leder till en resolution under nästa sammanträdesperiod, för att göra den allvarliga situationen i Sri Lanka rättvisa.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Fru talman! När någon föreslår något kan man alltid argumentera mot förslaget före omröstningen.
<P>
Jag vill därför helt enkelt säga att situationen i Sri Lanka är oerhört tragisk. Det finns 150 000 personer som sitter fast utan någon utväg. Detta är exakt samma situation som i Burma. Därför borde Sri Lanka få stå kvar på föredragningslistan i dag, för att visa vårt engagemang för att stödja dem som sitter fast där.

<CHAPTER ID="010">
Uttalande av talmannen
<SPEAKER ID="114" NAME="Talmannen">
I går eftermiddag drabbades den spanska provinsen Murcia av en jordbävning. Minst sju människor omkom. Många skadades. För tre timmar sedan gjorde Miguel Angel Martínez Martínez ett uttalande om detta. På Europaparlamentets vägnar uttrycker jag deltagande med de drabbades familjer. Vi uttrycker förhoppningar om alla skadades snara tillfrisknande. Vi uttrycker även vår beundran för de omedelbara insatserna och ansträngningarna från provinsens befolkning, som deltar i räddningsarbetet. Jag kommer nu att skicka ett kondoleansbrev till de spanska myndigheterna om detta.
<SPEAKER ID="115" NAME="Cristina Gutiérrez-Cortines" AFFILIATION="PPE">
(ES) Herr talman! Tack så mycket för era medlidsamma och stödjande ord.
<P>
Tragedin i Lorca börjar bli påtaglig. För närvarande vet vi att åtta människor har omkommit, varav två gravida kvinnor och en tolvårig pojke, att över 250 personer har skadats och att 80 procent av fastigheterna har fått skador. Från och med nu kommer alltså många Lorcabor att vara hemlösa. En stor del av invånarna har även förlorat sina arbetsplatser och med dem sina förhoppningar, förväntningar och möjligheter.
<P>
Lorca är en stad med 70 000 invånare, varav 20 procent är invandrare som staden har tagit emot, integrerat och kunnat ge ett nytt, meningsfullt liv. Jag vet att de gamla och de nya invånarna i Lorca tillsammans, och med hjälp av institutionerna och alla andra, kommer att kunna börja en ny fas i sina liv. Jag måste även uppmana Europeiska unionen att inte glömma bort någon och hjälpa de drabbade, visa förståelse föe deras smärta och stå vid deras sida genom att öppna sina armar och ge dem möjligheter.
<P>
Jag vill rikta ett stort tack till er alla och be om en minuts tystnad.
<P>
(Applåder)
<SPEAKER ID="116" NAME="Talmannan">
Jag ber alla att resa sig upp. Vi håller nu en minuts tystnad.

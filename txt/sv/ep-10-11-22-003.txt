<CHAPTER ID="003">
Uttalanden av talmannen
<SPEAKER ID="007" NAME="Talmannen">
Det var med stor glädje jag mottog nyheten om att ledaren för den burmesiska oppositionen Aung San Suu Kyi har frigivits ur sin husarrest. Aung San Suu Kyi var en av de första vinnarna av Sacharovpriset som har delats ut av Europaparlamentet sedan 1988. Men hon kunde inte hämta det personligen för 20 år sedan. Jag vill informera er om att jag redan har skickat en inbjudan till Aung San Suu Kyi att besöka Europaparlamentet och tala under ett av våra plenarsammanträden.
<P>
Den 25 november är Internationella dagen för avskaffande av våld mot kvinnor, som instiftades av FN för elva år sedan. Över hela världen utsätts varje dag många kvinnor för våldtäkt, förnedring och våld i hemmet. En särskild grymhet som utövas i många delar av världen är omskärelse av unga kvinnor. Man uppskattar att 8 000 flickor faller offer för detta varje dag. För att visa solidaritet med kampanjen för att stoppa denna barbariska ritual vill jag uppmana er alla att bära ett rosenblad i dag som en symbol för vårt motstånd mot denna sedvänja. Jag vill även betona att Europaparlamentet i många år har arbetat för att införa ett totalt stopp för fysiskt och psykiskt våld mot kvinnor.

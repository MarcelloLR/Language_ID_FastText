<CHAPTER ID="006-03">
3. Gemenskapsprogram för sysselsättning och social solidaritet - Progress (
<P>
- Före omröstningen:
<SPEAKER ID="087" NAME="Kinga Göncz">
föredragande. - (HU) Jag vill bara säga några få ord. Samtidigt vill jag tacka för den hjälp jag fått från skuggföredragandena under dessa mycket hårda förhandlingar, för hjälpen från utskottet, och för hjälpen från det spanska ordförandeskapet, som är mycket viktigt. När förhandlingarna strandade, styrde det spanska ordförandeskapet in dem på rätt spår igen i början av året.
<P>
Kompromissen består i stort sett i att rådet godkände texten om instrumentet för mikrokrediter som antogs av parlamentet vid första behandlingen, vilket var viktigt för en snabb start. Den andra viktiga delen i kompromissen är att 60 miljoner euro omfördelas från Progress-programmet och 40 miljoner euro från budgetmarginalen, medan finansieringsinstrument på upp till 20 miljoner euro kan återinrättas inom Progress-programmet om kommissionen rekommenderar det. Jag vill uppmana rådet att läsa meddelandet om detta ämne, och det vore viktigt att offentliggöra detta när texten om beslutet offentliggörs i Europeiska unionens officiella tidning.
<P>
Vi kommer att ha ett mycket viktigt redskap för krishantering till hands. Jag vill uppmana alla att hjälpa till att se till att denna information når ut till medlemsstaterna, så att fler personer som befinner sig i svårigheter kan använda sig av detta instrument för att starta upp företag. Jag lovar både för egen del och på utskottets vägnar att överse lanseringen och den fortsatta driften av programmet. Vi hoppas verkligen att det kommer att bli framgångsrikt.
<SPEAKER ID="088" NAME="Viviane Reding">
kommissionens vice ordförande. - (EN) Herr talman! Jag anser att det är viktigt att jag på kommissionens vägnar gör följande uttalande, som parlamentet efterfrågade.
<P>
Det ekonomiska bidraget från Europeiska unionens budget till instrumentet, för perioden från den 1 januari 2010 till den 31 december 2013, har fastställts till 100 miljoner euro. Detta kommer delvis att finansieras genom en minskning på 60 miljoner euro inom Progress-programmet. När kommissionen lägger fram sina budgetförslag kommer man att lämna en tillräcklig outnyttjad marginal under utgiftstaket för rubrik 1a, så att de budgetansvariga myndigheterna - rådet och parlamentet - kan besluta att öka beloppet för Progress-programmet med högst 20 miljoner euro under perioden 2011-2013, i enlighet med punkt 37 i det interinstitutionella avtalet av den 17 maj 2006 om budgetdisciplin och sund ekonomisk förvaltning.

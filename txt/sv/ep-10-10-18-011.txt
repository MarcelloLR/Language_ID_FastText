<CHAPTER ID="011">
Arbetsplan
<SPEAKER ID="016" NAME="Talmannen">
Det slutgiltiga förslaget till föredragningslista, utarbetat av talmanskonferensen vid dess möte den 14 oktober 2010 i enlighet med artiklarna 130 och 131 i arbetsordningen, har delats ut. Följande ändringar har föreslagits:
<P>
Måndag
<P>
Inga ändringar föreslagna.
<P>
Tisdag
<P>
Inga ändringar föreslagna.
<P>
Onsdag
<P>
Jag har mottagit en begäran från gruppen De gröna/Europeiska fria alliansen om att skjuta upp omröstningen om 2012 års sammanträdeskalender till en av parlamentets kommande sammanträdesperioder. De vill genomföra omröstningen, men vid ett senare tillfälle. Detta förslag kommer att läggas fram av en företrädare för De Gröna. Är någon beredd att ta ordet?
<SPEAKER ID="017" NAME="Daniel Cohn-Bendit">
för Verts/ALE-gruppen. - (FR) Herr talman! Du får ursäkta mig. Jag fick just en rapport om situationen i Belgien, och jag hörde inte riktigt.
<P>
Om jag har förstått det rätt handlar detta om omröstningen om 2012 års kalender. Herr talman! Denna kalender för, jag upprepar, år 2012 diskuteras både i vår grupp och i andra grupper.
<P>
Eftersom detta inte är en lagtext, hålls ingen debatt och det förekommer inga ändringsförslag. Vi ska helt enkelt rösta om kalendern. Vi vill att denna omröstning ska senareläggas med en sammanträdesperiod, och att den därför ska hållas nästa månad i Strasbourg, så att vi får möjlighet att kontakta de andra grupperna och se om vi inte lyckas ta några första trevande steg mot att en reformering av kalendern.
<SPEAKER ID="018" NAME="Francesco Enrico Speroni">
för EFD-gruppen. - (IT) Herr talman! Detta är första gången Europaparlamentet har röstat om en kalender så långt i förtid. Ändå är detta inte en så ovanlig företeelse, för kalendern återspeglar faktiskt det som vi alltid har gjort. Det finns inga särskilda ändringar.
<P>
I motsats till det som Daniel Cohn-Bendit har föreslagit, är det möjligt att lägga fram ändringsförslag, och - enligt e-postmeddelandet - tänker vissa ledamöter verkligen göra det. Jag ser inga skäl att fördröja omröstningen, eftersom vi, om det stämmer att kalendern ska träda i kraft 2012, fortfarande kommer att ha befogenheten och valmöjligheten att göra ändringar i händelse det anses nödvändigt.

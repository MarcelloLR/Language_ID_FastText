<CHAPTER ID="006-18">
18. Omstrukturering av sockerindustrin (omröstning)
<P>
- Betänkande: Batzeli
<P>
- Före omröstningen om ändringsförslag 8:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Herr talman! Det här förslaget handlar om jordbrukarnas investering i omstruktureringsfonden och utskottet har godkänt formuleringen ”... 50 procent av det berörda omstruktureringsstöd ...”. Jag skulle vilja ändra det till 25 procent. Vi har kommit överens med övriga grupper om detta och jag hoppas att det kan antas.
<P>
(Det muntliga ändringsförslaget beaktades.)
<P>
- Före omröstningen om lagstiftningsresolutionen:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Herr talman! Jag vill på vår grupps vägnar begära att ärendet återförvisas till utskottet enligt artikel 168.2 i arbetsordningen. Anledningen är att vi precis har gått med på att sockerbetsodlarna ska göra en investering på 25 procent i omstruktureringsfonden medan kommissionen insisterar på 10 procent.
<P>
I den senaste versionen kunde medlemsstaterna gå utöver detta. Nu har även det strukits. Vi övervägde redan förra gången om vi här borde begära en återförvisning till utskottet och lät oss sedan nöja med 10 procent. Det bör vi inte göra en gång till! Vår enda möjlighet - eftersom vi befinner oss i ett samrådsförfarande - att inleda en diskussion med kommissionen är att återförvisa betänkandet nu och förhandla med kommissionen och rådet.
<SPEAKER ID="136" NAME="Neil Parish  " AFFILIATION="PPE-DE">
ordförande för utskottet för jordbruk och landsbygdens utveckling. - (EN) Herr talman! Jag anser inte att det är rätt att återförvisa detta ärende till utskottet. Jag tror att vi vill fatta beslutet. Vi måste ta itu med omstruktureringen, så jag skulle inte vilja återförvisa ärendet till utskottet, och jag är rädd för att jag är emot det som Friedrich-Wilhelm Graefe zu Baringdorf vill göra.
<SPEAKER ID="137" NAME="Katerina Batzeli  " AFFILIATION="PSE">
föredragande. - (EL) Herr talman! Jag håller inte med om Friedrich-Wilhelm Graefe zu Baringdorfs förslag. Jag vill göra en sak fullkomligt klar för parlamentet. Vi har precis röstat för ett förslag som innebär att alla producenter för första gången får en klumpsumma på 260 euro plus 25 euro. Totalt uppgår subventionen således till nästan 400 euro.
<P>
Ur ett finansiellt perspektiv är detta balanserat och jag anser att det kommer att hjälpa sektorn i stort.
<P>
(Parlamentet avslog begäran om återförvisning till utskottet.)

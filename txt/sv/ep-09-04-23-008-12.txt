<CHAPTER ID="008-12">
12. Patienternas rättigheter vid gränsöverskridande hälso- och sjukvård (
<P>
- Före omröstningen:
<SPEAKER ID="173" NAME="Kartika Tamara Liotard" AFFILIATION="GUE/NGL">
(NL) Jag vill ta upp en ordningsfråga som bygger på artikel 168.2 i arbetsordningen. Vår grupp har lagt fram ett ändringsförslag om en ändring av den rättsliga grunden, och ett antal andra grupper har gjort detsamma. Ändringen innebär att endast artikel 95 om den inre marknaden, och därmed endast ekonomiska intressen, nu införlivas som rättslig grund och inte artikel 152 om folkhälsa, där patienten utgör utgångspunkten.
<P>
Utskottet för miljö, folkhälsa och livsmedelssäkerhet begärde i princip ett yttrande från utskottet för rättsliga frågor, men yttrandet begärdes endast med utgångspunkt i kommissionens ursprungliga förslag. I Bowis-betänkandet är det nu tydligt att en ändring har skett genom vilken patienters rättigheter också nämns i betänkandet, och därför har den rättsliga grunden också ändrats. Dessa ändringsförslag har dock förklarats otillåtliga och därför är den grundläggande ändring som parlamentet vill göra problematisk - det handlar med andra ord om en övergång från en ren marknadsorientering till att införliva patienters rättigheter. Jag vill att betänkandet återförvisas till utskottet för miljö, folkhälsa och livsmedelssäkerhet.
<SPEAKER ID="174" NAME="Talmannen">
Fru Liotard! Vi kommer nu att rösta om ändringsförslag 158, som är ett förslag om avvisande, och så snart vi har fått resultatet kommer jag att besvara er iakttagelse.
<P>
Jag vill lämna ett förslag om de ändringsförslag som handlar om den rättsliga grunden: talmannen måste besluta om dessa ändringsförslag är tillåtliga, och i synnerhet ändringsförslagen 159, 119, 116 och 125, men beslutet måste naturligtvis vara avhängigt av den slutliga utformningen av direktivet, vilken kommer att ändras under omröstningen.
<P>
Därför föreslår jag att omröstningen om tillåtligheten för dessa ändringsförslag ska äga rum i slutet, eftersom talmannen då kommer att ha de uppgifter som behövs för att besluta om de är tillåtliga eller inte. Annars måste vi besluta nu utan tillräcklig information.
<P>
Därför borde omröstningen om dessa ändringsförslag äga rum i slutet av sammanträdet om föredragandena samtycker.
<SPEAKER ID="175" NAME="Philip Bushill-Matthews">
föredragande. - (EN) Herr talman! Jag tycker det är ett bra förslag, men kan ni bara för tydlighetens skull tala om vilka ändringsförslag som omfattas av den rättsliga grunden - 159, 119 och så vidare? ”Och så vidare” bör också omfatta skälet, vilket är ändringsförslag 126.
<SPEAKER ID="176" NAME="Talmannen">
Vi kommer därför att rösta om 80 ändringsförslag från det lämpliga utskottet, och vi är medvetna om att Philip Bushill-Matthews vill lägga fram ett muntligt ändringsförslag till ändringsförslag 100.
<P>
- Före omröstningen om ändringsförslag 100:
<SPEAKER ID="177" NAME="Philip Bushill-Matthews">
föredragande. - (EN) Herr talman! Jag ber kollegerna om ursäkt för att jag lägger fram detta i det här sena skedet, men det är bara för att göra ett klargörande.
<P>
Ändringsförslag 100 handlar om medlemsstaternas skyldighet att utbyta information om disciplinära och straffrättsliga åtgärder mot hälso- och sjukvårdspersonal. Detta är mycket bra, men man har påtalat för mig i sista minuten att detta kan tolkas som att medlemsstaterna skulle ha en skyldighet att utbyta information om exempelvis trafikförseelser som sådan personal kan göra sig skyldig till. Det är förstås inte avsikten med ändringsförslaget, så för att klargöra det hela föreslår jag följande formulering: ”Medlemsstaterna ska omedelbart och aktivt utbyta information om disciplinära och straffrättsliga åtgärder mot hälso- och sjukvårdspersonal när de har en inverkan på deras registrering eller deras rätt att tillhandahålla tjänster.” Det är alltså bara ett förtydligande.
<SPEAKER ID="178" NAME="Talmannen">
Hittills har vi i omröstningen om detta betänkande röstat om en rad ändringsförslag till artiklarna 15, 16 och 17. De antagna ändringsförslagen som påverkar dessa artiklar är följande: 102, 103, 104, 105, 106, 107, 108, 109, 110 och 135.
<P>
Under debatten sa kommissionsledamot Vassiliou att hon skulle kunna tänka sig att se över den rättsliga grunden om hon ansåg att det fanns skäl att göra detta, vilket skulle bero på ändringen av direktivet. Vi måste besluta om ändringsförslagen 159, 119, 116, 125 och 126.1 är tillåtliga, så att den slutliga text som antas av parlamentet motsvarar den rättsliga grunden.
<P>
Med beaktande av vad kommissionsledamoten sagt, och det faktum att det lämpliga utskottet röstat om dessa ändringsförslag, det vill säga att det lämpliga utskottet och ordföranden för det lämpliga utskottet ansåg att ändringsförslagen var tillåtliga eftersom kommissionsledamoten tillät en omröstning om dem och också med beaktande av allt som vi har röstat om i dag i fråga om artiklarna 15, 16 och 17, noterar jag att direktivet har fått en annan inriktning.
<P>
Med beaktande av allt detta anser talmannen att ändringsförslagen är tillåtliga och vi inleder nu en omröstning om dem.
<SPEAKER ID="179" NAME="Philip Bushill-Matthews">
föredragande. - (EN) Herr talman! Jag accepterar ert beslut - det har ni full rätt att fatta - men eftersom Kartika Liotard tidigare sa att vi måste ha en dubbel grund, för annars, om det bara vore den inre marknaden, skulle det betyda att vi bara röstar om ekonomiska frågor utan att försöka öppna upp debatten igen. Jag vill bara korrigera henne och säga att den enda rättsliga grund vi har för närvarande inte bara är ekonomisk: den handlar om valfrihet och patienträttigheter. Därför kommer vår grupp att rösta emot en dubbel rättslig grund, både när det gäller dessa ursprungliga ändringsförslag och skälet. Jag uppmanar övriga kolleger att sätta patienterna i första rummet.
<SPEAKER ID="180" NAME="Edward McMillan-Scott" AFFILIATION="PPE-DE">
(EN) Herr talman! Mycket kort uttryckt försöker jag hjälpa till, men jag börjar bli hungrig. De här omröstningarna är viktiga och vi har en mycket full dagordning och jag känner verkligen med er.
<P>
Jag var nyss nere i pressrummet och kunde konstatera att åtta journalister faktiskt lyssnar på omröstningen - de andra kanske tittar på skärmarna, där varenda röst visas. Därför tycker jag inte att det är nödvändigt att läsa upp resultatet av varenda omröstning.
<P>
(Applåder)
<SPEAKER ID="181" NAME="Talmannen">
Herr McMillan-Scott! Fram till nu har vi gått talarna till mötes. Från och med nu kommer vi att gå snabbare fram för att göra alla nöjda.
<P>
- Efter omröstningen:
<SPEAKER ID="182" NAME="Philip Bushill-Matthews">
föredragande. - (EN) Herr talman! Det var det sista inlägget - som var mycket välmenande - som fick er att utelämna ert vanliga tack till föredraganden. Det vill ni väl säkert framföra, särskilt eftersom han inte är här?
<SPEAKER ID="183" NAME="Talmannen">
Detta är verkligen ett lämpligt tillfälle att tacka föredraganden Bowis för hans arbete och önska honom en snabb och god återhämtning.

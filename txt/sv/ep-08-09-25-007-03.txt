<CHAPTER ID="007-03">
3. Årlig debatt om framsteg som gjorts på området för frihet, säkerhet och rättvisa (artiklarna 2 och 39 i EU-fördraget) (omröstning)
<P>
- Före omröstningen om ändringsförslag 1:
<SPEAKER ID="092" NAME="Manfred Weber" AFFILIATION="PPE-DE">
(DE) Herr talman! På PPE-DE-gruppens vägnar skulle jag vilja lägga fram ett muntligt ändringsförslag för att omformulera ändringsförslag 1. Innan jag gör det vill jag säga att betänkandet från Gérard Deprez och hela utskottet är utmärkt, och PPE-DE-gruppen vill rösta för det. Vi har dock en viktig synpunkt, nämligen frågan om rösträtt för migranter i EU. Det är inte för att vi är emot beviljande av rösträtt i allmänhet, utan för att vi anser att subsidiaritetsprincipen bör gälla för sådana beslut. Vallagen är inte en EU-fråga.
<P>
Vi vill därför finna en gemensam grund för ändringsförslaget genom att föreslå en omformulering. Vi ber våra kolleger i de andra grupperna att stödja den nya formuleringen så att vi alla kan godkänna detta utmärkta betänkande.
<P>
Den nya formuleringen lyder:
<P>
(EN) ”ett förslag om integrering av långvarigt bosatta i det politiska livet på EU-nivå och lokal nivå; ett steg framåt som skulle bidra till att dessa långvarigt bosatta integreras socialt, kulturellt och politiskt.”.
<P>
(DE) Jag ber om ert stöd.
<SPEAKER ID="095" NAME="Talmannen">
Jag ser att det finns invändningar.
<P>
(Det muntliga ändringsförslaget beaktades inte.)

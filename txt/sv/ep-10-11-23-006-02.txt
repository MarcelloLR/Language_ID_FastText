<CHAPTER ID="006-02">
2. Utnyttjande av Europeiska fonden för justering för globaliseringseffekter: Noord-Brabant och Zuid-Holland, huvudgrupp 18/Nederländerna (
<P>
- Före omröstningen:
<SPEAKER ID="083" NAME="Lucas Hartong" AFFILIATION="NI">
(NL) Herr talman! Frågan om stöd till Nederländerna från EU:s solidaritetsfond finns lyckligtvis med på dagens föredragningslista, men om Joseph Daul, min kollega från Europeiska folkpartiets grupp (kristdemokrater), hade fått bestämma skulle vi inte ha haft denna omröstning i dag, och Nederländerna skulle ha straffats för att man avvisade ökningen på 6 procent av EU:s budget och införandet av europeiska skatter. Det nederländska Frihetspartiets (PVV) delegation finner det fullständigt oacceptabelt att Joseph Daul ens har haft en sådan idé i tankarna. Detta är en grov förolämpning mot Nederländerna som medlemsstat.
<SPEAKER ID="084" NAME="Talmannen">
Det var exakt denna fråga som debatterades i går och debatten är avslutad.
<SPEAKER ID="085" NAME="Joseph Daul" AFFILIATION="PPE">
(FR) Herr talman, mina damer och herrar! Under talmanskonferensens senaste sammanträde beslutade vi att sätta upp Materabetänkandet på dagens föredragningslista. Det var ingen som yrkade på att det inte skulle stå på dagens föredragningslista. Därför gäller talmannens fråga följande: Kommer vi att kunna föra uppriktiga diskussioner som vi har varit vana vid i fem år, när vi ställs inför en sådan person? Det är den fråga som jag kommer att ställa på torsdag morgon. För övrigt kommer vi att ändra vårt sätt att arbeta, om Europeiska konservativa och reformister fortsätter att låta denna person delta i talmanskonferensen. Det är allt jag har att säga.
<SPEAKER ID="086" NAME="Barbara Matera" LANGUAGE="IT">
Herr talman, mina damer och herrar! I dag ska vi rösta om ett stödpaket till Nederländerna, som har krävt att Europeiska fonden för justering för globaliseringseffekter ska utnyttjas med ett belopp på totalt 10,5 miljoner euro.
<P>
Denna överföring av interna medel till unionens budget kan fortfarande genomföras inom ramen för det ordinarie förfarandet. Framtida yrkanden om stöd, något som stadigt ökar, riskerar emellertid att stoppas på grund av att 2011 års budget inte har godkänts. Om systemet med tolftedelar träder i kraft i januari kommer det emellertid inte att vara möjligt att göra överföringarna och de nödvändiga utbetalningarna.
<P>
Under dessa speciella förhållanden, när hela EU står inför ekonomiska svårigheter, hoppas parlamentet på en stark ansvarskänsla hos de medlemsstater som genom ministerdekret har motsatt sig godkännandet av den åtstramningsbudget som ligger i linje med Lissabonfördragets prioriteringar.

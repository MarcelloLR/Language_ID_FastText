<CHAPTER ID="009-02">
2. Natos roll i EU:s säkerhetsuppbyggnad (
<P>
- Före omröstningen:
<SPEAKER ID="098" NAME="Ari Vatanen">
föredragande. - (EN) Fru talman! Jag ber om ursäkt för att jag tar upp allas tid och försenar lunchen men jag gör det endast en gång vart tionde år så kanske ni kan ha överseende med det. Jag är faktiskt som den där ledamoten i det finska parlamentet som under sin mandatperiod endast ställde sig upp en gång för att tala och då bara för att be dem stänga fönstret!
<P>
Jag vill säga några ord angående dessa tre betänkanden, som alla är en del av samma paket och inbegriper betänkandena från Karl von Wogau och Jacek Saryusz-Wolski. För ögonblicket letar vi efter lösningar på den ekonomiska krisen. Den var självförvållad och vi menar att den inte får upprepas, men vad anser vi om Europeiska unionens existensberättigande när det gäller att förhindra krig och humanitära kriser? De får ju inte heller upprepas och de faller inte ned på oss likt parlamentsbyggnadens tak i Strasbourg. De behöver inte upprepas men för det krävs att vi samarbetar.
<P>
Jag vill påminna er om att denna sida av kammaren inte har monopol på fred. Fred tillhör alla. Fredsbyggande är vår gemensamma plikt. Det är lite som kärlek. Den är villkorslös. Vi måste vara idealistiska i detta liv. Vi måste se långt framåt ungefär som när vi springer i en skog. Man tittar inte ner på sina fötter när man springer. Man tittar långt fram för att se vart man är på väg och då sätter man automatiskt ned fötterna på rätt ställe. Det är vad vi måste göra. Vi måste vara brutalt ärliga och komma ihåg varför Europeiska unionen grundades: för att skapa fred.
<P>
Allt jag menar är att vi om vi ska respektera arvet från Jean Monnet och våra förfäder, måste vi alla tillhöra ett parti och att det partiet i fråga om fredsbyggande går under namnet ”Ja jag kan-partiet”. Endast då kommer historien att ge oss en stående ovation. Då kommer fönstret att öppnas!
<SPEAKER ID="100" NAME="Ari Vatanen">
föredragande. - (EN) Fru talman! Jag ber om ursäkt att jag tar upp Europaparlamentets tid. Jag vill bara begära att följande mening om EU:s operationshögkvarter stryks i punkt 29: ”Parlamentet understryker att förslaget att inrätta ett EU-operationshögkvarter erbjuder en lösning på detta problem”.
<SPEAKER ID="102" NAME="Vytautas Landsbergis">
för PPE-DE-gruppen. - (EN) Fru talman! Jag har två muntliga ändringsförslag till denna punkt. Det första är att orden ”mänskliga rättigheter och rättsstatsprincipen” placeras först bland prioriteringspunkterna och inte sist. Vänligen stöd denna mer europeiska hållning.
<P>
Det andra muntliga ändringsförslaget gäller den andra delen av stycket om Ryssland som en demokrati i en odefinierad framtid. Eftersom det finns väldigt suveräna begrepp om vad demokrati innebär, skulle det vara bättre att tillägga något. Därför är mitt muntliga ändringsförslag att infoga följande efter ordet ”demokrati”: ”och vägrar militära hot som ett sätt att utöva politiska påtryckningar på sina grannländer”.
<P>
Eftersom vi inte kan stödja dessa strategier, vänligen stöd detta ändringsförslag.

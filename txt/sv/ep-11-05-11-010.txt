<CHAPTER ID="010">
Välkomsthälsning
<SPEAKER ID="485" NAME="Talmannen">
Innan jag ger dig ordet, herr kommissionsledamot, låt mig först på parlamentets och dess ledamöters vägnar välkomna ledamöterna i delegationen från folkets rådgivande församling i Republiken Indonesien, vilka just har tagit plats på åhörarläktaren här ovan.
<P>
Jag vill rikta ett mycket varmt och speciellt tack till alla i delegationen som leds av hans excellens dr Lukman Hakim Saifuddin, vice talman i folkets rådgivande församling.
<P>
Indonesien är en huvudpartner till EU i Sydostasien. Indonesien är ett ledande land i Sydostasiatiska nationers förbund (Asean), med vilket EU undertecknade ett partnerskaps- och samarbetsavtal i november 2009, och som för närvarande innehar ordförandeskapet i Asean.
<P>
Våra parlament har utmärkta förbindelser. En delegation från parlamentet besökte Indonesien för bara några månader sedan. Det är därför en stor glädje att få välkomna våra vänner och motsvarigheter från Indonesiens parlament i dag. Vi hoppas att ert besök kommer att bli fruktbart och positivt.
<P>
(Applåder)

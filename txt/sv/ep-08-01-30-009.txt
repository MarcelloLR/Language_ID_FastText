<CHAPTER ID="009">
Justering av protokollet
<P>
(Protokollet från föregående sammanträde godkändes.)
<P>

<SPEAKER ID="015" NAME="Nigel Farage" AFFILIATION="IND/DEM">
(EN) Herr talman! I protokollet från den senaste sammanträdesperioden nämns det anförande i vilket ni tog upp några incidenter som inträffade i Strasbourg i december. Sedan dess har ni enligt artikel 147 i vår kära arbetsordning kallat till er tretton av parlamentets ledamöter för disciplinära åtgärder.
<P>
Jag får intrycket att skälen till detta är tämligen godtyckliga. Jag tvivlar på att en av dem ni har kallat, nämligen Kathy Sinnott från vår grupp - någonsin har skrikit på någon i hela sitt liv. En annan av de ledamöter ni har kallat till ett möte med rektorn - en österrikisk ledamot - befann sig faktiskt i Frankfurt den aktuella dagen, så han måste ha en sjuhelvetes röst, eller vad tror ni?
<P>
Och varför bara tretton? Vi var cirka åttio personer som var inblandade i dessa så kallade störande incidenter. Vid talmanskonferensen pekade ni själv ut mig som en av bråkstakarna, så varför ska inte jag också straffas? Jag är Spartacus!
<P>
(Ledamöter i IND-DEM-gruppen ropar ”Jag är Spartacus!”)
<SPEAKER ID="016" NAME="Talmannen">
Jag har efterfrågat kommentarer om protokollet. Jag hade förväntat mig att ordföranden i IND/DEM-gruppen skulle förstå vad talmannen sa och fokusera sina anmärkningar på protokollet. Han gjorde uppenbarligen inte det, så vi kan gå vidare.

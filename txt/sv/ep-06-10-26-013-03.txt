<CHAPTER ID="013-03">
3. Uzbekistan (omröstning)
<P>
- Före omröstningen om punkt 2
<SPEAKER ID="242" NAME="Józef Pinior" AFFILIATION="PSE">
(EN) Herr talman! I mitt muntliga ändringsförslag föreslår jag att vi stryker första delen av punkt 2 i den gemensamma resolutionen om Uzbekistan.
<SPEAKER ID="243" NAME="Talmannen">
Finns det några invändningar mot detta muntliga ändringsförslag?
<SPEAKER ID="244" NAME="Bernd Posselt" AFFILIATION="PPE-DE">
(DE) Herr talman! Får jag lov att påpeka att vi har lagt fram ett förslag om ändring av punkt 2 som måste gå till omröstning före den ursprungliga lydelsen, även om den ursprungliga lydelsen har blivit föremål för ett muntligt ändringsförslag. Vi måste först rösta om det ändringsförslag som kan komma att ersätta den tidigare lydelsen.
<SPEAKER ID="245" NAME="Talmannen">
Herr Posselt! Jag tror att ni har rätt. Vi ber Józef Pinior göra de nödvändiga förtydligandena.
<SPEAKER ID="246" NAME="Józef Pinior" AFFILIATION="PSE">
(EN) Herr talman! Jag föreslår att vi stryker första delen av andra punkten. Såvitt jag vet lades den fram av ledamöter från PPE-DE-gruppen.
<SPEAKER ID="247" NAME="Talmannen">
Detta är således ett muntligt ändringsförslag till punkt 2 i syfte att korta ned texten.
<P>
(Det muntliga ändringsförslaget beaktades.)
<P>
- Före omröstningen om ändringsförslag 1
<SPEAKER ID="248" NAME="Elisabeth Jeggle" AFFILIATION="PPE-DE">
(DE) Herr talman! Jag vill ersätta ”ett sunt och framtidsinriktat beslut” med ”ett välgrundat beslut i syfte att förbättra framtida förbindelser”. Det är ett mer specifikt sätt att uttrycka saken.
<SPEAKER ID="249" NAME="Marios Matsakis" AFFILIATION="ALDE">
(EN) Herr talman! Jag motsätter mig det muntliga ändringsförslaget eftersom det tar udden av vår resolution. Vi har konkreta bevis för att sanktionerna så sakteliga börjar ge resultat, så vi måste utvidga dem mer och inte försvaga dem, vilket är syftet med Elisabeth Jeggles ändringsförslag.
<SPEAKER ID="250" NAME="Talmannen">
Vi är tacksamma för era kommentarer herr Matsakis, men ni måste hitta 36 andra ledamöter som vill ansluta sig till er för att få ihop 37 ledamöter som motsätter sig ändringsförslaget. Hur starka era argument än är kan jag inte avvisa det muntliga ändringsförslaget om inte hela kammaren motsätter sig det, och jag kan inte se att några andra ledamöter står upp.
<P>
(Det muntliga ändringsförslaget beaktades.)
<P>
Omröstningen är härmed avslutad.
<SPEAKER ID="251" NAME="Manuel Medina Ortega" AFFILIATION="PSE">
(ES) Herr talman! Jag var på mitt kontor när jag tvingades lämna det av parlamentstjänstemän som talade om för mig att det var en brandövning. När jag kom in fann jag att omröstningen redan hade ägt rum om resolutionen om Tibet och om ytterligare en resolution, och jag vill nu informera sekretariatet om hur jag skulle ha röstat i de omröstningar som jag inte kunde delta i eftersom tjänstemännen fick mig att lämna mitt kontor och jag var förhindrad att komma ned till kammaren.
<SPEAKER ID="252" NAME="Talmannen">
Oroa er inte, sekretariatet kommer att ta hänsyn till detta.

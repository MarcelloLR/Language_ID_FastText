<CHAPTER ID="012">
Arbetsplan
<SPEAKER ID="016" NAME="Talmannen">
Det slutgiltiga förslaget till föredragningslista har delats ut (artiklarna 130 och 131 i arbetsordningen). Följande ändringar har föreslagits:
<SPEAKER ID="017" NAME="Martin Schulz">
för PSE-gruppen. - (DE) Fru talman! På föredragningslistan i dag har vi kommissionens uttalande om partnerskapsavtal med AVS-länderna och en resolution är planerad för den debatten. Vår grupp har den här morgonen och de senaste dagarna debatterat resolutionen mycket intensivt. Vi har även ansträngt oss mycket för att utarbeta en kompromissresolution med andra grupper, i förhoppning om att komma fram till en sådan kompromiss. Tyvärr har detta visat sig vara omöjligt. Vi vill dock inte ge upp vårt mål, utan försöker fortfarande komma fram till en kompromiss innan vi tvingas ta till motröster.
<P>
På min grupps vägnar föreslår jag därför att resolutionen om uttalandet från kommissionen och omröstningen om resolutionen skjuts upp till sammanträdesperioden i december. Jag skulle vara tacksam om ledamöterna i kammaren ville stödja detta tillvägagångssätt som skulle ge utrymme för förhandlingar om en kompromiss.
<SPEAKER ID="018" NAME="Talmannen">
Herr Schulz, vi kommer att ta upp den här frågan i sinom tid i enlighet med arbetsplanen.
<P>
Onsdag:
<P>
Den gemensamma debatten om gemenskapens järnvägar kommer att hållas före Ruth Hieronymis betänkande om sändningsverksamhet för television.
<P>
Omröstningen om Josu Ortuondo Larreas betänkande om driftskompatibilitet hos gemenskapens järnvägssystem kommer att äga rum under nästa sammanträdesperiod i Strasbourg.
<P>
Torsdag:
<P>
Jag vill informera er om följande när det gäller omröstningen:
<P>
Jo Leinens betänkande om ändring av förordningen med budgetförordning för Europeiska gemenskapernas allmänna budget har antagits i enlighet med artikel 43.1 och är klar för omröstning.
<P>
Johannes Bloklands betänkande om farliga kemikalier har skjutits upp till sammanträdesperioden i januari så att förlikning kan nås i första behandlingen.
<P>
För att återgå till den fråga ni tog upp, herr Schulz:
<P>
Jag har mottagit en begäran från den socialdemokratiska gruppen om att omröstningen om resolutionsförslagen till ekonomiska partnerskapsavtal ska skjutas upp till sammanträdesperioden i december, vilket medför nya slutdatum för inlämning av texterna.
<SPEAKER ID="019" NAME="João de Deus Pinheiro">
för PPE-DE-gruppen. - (PT) Fru talman! Jag noterar kompromissviljan från den socialdemokratiska sidan, och på PPE-DE-gruppens vägnar måste jag säga att vi också är öppna för kompromisser och därför inte kommer att motsätta oss förslaget. Till följd av folkomröstningen i Venezuela skulle vi dock även vilja ha en resolution under sammanträdesperioden i december om situationen i landet. I kompromissernas och även julstämningens anda anser jag att vi kan gå med på de här förslagen.
<SPEAKER ID="020" NAME="Talmannen">
Herr Pinheiro, den här frågan gäller inte Venezuela, utan förslaget från den socialdemokratiska gruppen om att skjuta upp resolutionsförslagen till ekonomiska partnerskapsavtal till sammanträdesperioden i december.
<P>
Finns det någon ledamot som vill tala för detta förslag?
<SPEAKER ID="021" NAME="João de Deus Pinheiro">
för PPE-DE-gruppen. - (PT) Fru talman! Ni hörde förmodligen inte vad jag sa. Jag började med att säga att i kompromissernas anda skulle vi vara beredda att godkänna det här förslaget. Men i julstämningens anda skulle vi vilja att våra socialdemokratiska vänner i sin tur godkände vårt förslag till en resolution om Venezuelafrågan till följd av folkomröstningen där.
<SPEAKER ID="022" NAME="Talmannen">
Finns det någon ledamot som vill tala emot det här förslaget?
<SPEAKER ID="023" NAME="Helmuth Markov">
för GUE/NGL-gruppen. - (DE) Fru talman! Jag är förvånad över det här förslaget från den socialdemokratiska gruppen. I det gemensamma resolutionsförslaget från socialdemokraterna, de Gröna och min grupp införlivades den resolution som antagits i Kigali. I Kigali samtyckte även ledamöterna från PPE-DE-gruppen till den här kompromissen så jag kan helt enkelt inte förstå varför allting ska skjutas upp till ytterligare debatt nu när ledamöterna i parlamentet redan hade nått en överenskommelse. Alla var överens om den här kompromissen i Kigali! Därför är jag emot en uppskjutning, eftersom handlingen i fråga har godkänts av ett stort antal ledamöter och skulle kunna gå till omröstning i dag.
<SPEAKER ID="024" NAME="Daniel Cohn-Bendit">
för Verts/ALE-gruppen. - (DE) Fru talman! Bara så att det inte sker några missförstånd: Det är inte innehållet som är problemet, utan problemet är att man vill se till att man får en majoritet. Jag anser att det är befogat. Ni har helt rätt, herr Markov. Förslaget innebär att debatten skulle börja om igen, vilket är svårt att förstå, men socialdemokraternas tanke är så att säga att se till att en majoritet godkänner det som alla ändå vill uppnå. Det är det saken gäller och det är därför som de vill ha en bordläggning. Det är allt.
<P>
(Parlamentet godkände begäran.)
<SPEAKER ID="026" NAME="Talmannen">
Omröstningen om förslagen till ekonomiska partnerskapsavtal har skjutits upp till december och de föreslagna slutdatumen är följande:
<P>
för ingivande av resolutionsförslag onsdagen den 5 december kl. 12.00,
<P>
för ändringsförslag och gemensamma resolutionsförslag måndagen den 10 december kl. 19.00.
<P>
Omröstningen kommer att äga rum onsdagen den 12 december.
<P>
Jag har mottagit en begäran från gruppen för Europeiska folkpartiet och Europademokrater om att debatten om kommissionens uttalande om folkomröstningen i Venezuela ska avslutas med framläggande av resolutionsförslag.
<P>
Finns det någon ledamot som vill tala emot denna begäran?
<SPEAKER ID="027" NAME="Martin Schulz">
för PSE-gruppen. - (DE) Fru talman! João de Deus Pinheiro nämnde precis julstämningen. Jag tycker också att det är trevligt med julstämning, men vi ska inte överdriva. När allt kommer omkring så var vi i den andemeningen faktiskt villiga att ingå en kompromiss med Kigali som utgångspunkt.
<P>
När det gäller Venezuela kommer det alltid att finnas olika åsikter och även kontroverser i alla debatter om Hugo Chávez. Vi anser att debatten är bra - och den pågår just nu - men vi är inte övertygade om att vi kan komma fram till en förnuftig resolution på den korta tid som står till buds i dag eller i morgon. Om vi skjuter upp resolutionen till sammanträdesperioden i december kommer den vid det laget att vara tre veckor gammal. Det är väldigt bra att vi håller debatten nu, men vi vill inte ha en resolution eftersom den antingen kommer att bli en ihoplappning eller komma alldeles för sent. Jag anser att vi bör hålla debatten i dag, och det kommer att vara tillräckligt.
<SPEAKER ID="028" NAME="Talmannen">
Har vi någon ledamot för denna begäran?
<SPEAKER ID="029" NAME="João de Deus Pinheiro">
för PPE-DE-gruppen. - (PT) Fru talman! Tack för den här möjligheten. Vi kommer att ha en ny situation i Venezuela efter den folkomröstning som snart ska äga rum där. Det är en mycket viktig folkomröstning och jag ansåg att det var viktigt att även Europaparlamentet skulle kunna hålla en förnuftig debatt i frågan nu med tanke på folkomröstningens möjliga resultat. Sedan kan vi försöka att anta en resolution i december. Jag tror att det är möjligt och att vi borde göra ett försök. Jag föreslår detta i en anda av julstämning och samarbete.
<P>
(Parlamentet avslog begäran.)
<P>
(Arbetsplanen fastställdes med dessa ändringar.)

<CHAPTER ID="008-01">
1. Meda och finansiellt stöd till den palestinska myndigheten - utvärdering, genomförande och kontroll (omröstning)
<P>
- Betänkande: Kratsa-Tsagaropoulou
<P>
- Före omröstningen om punkt 38:
<SPEAKER ID="055" NAME="Paulo Casaca" AFFILIATION="PSE">
(PT) Herr talman! Jag vill lägga fram ett ändringsförslag som vi har enats om med vår föredragande Rodi Kratsa-Tsagaropoulou. Detta ändringsförslag är avsett att ersätta det nuvarande ändringsförslag 38 med följande text:
<P>
(EN) ”Välkomnar rådets beslut av den 18 juni där EU omedelbart uppmanas att återta normala förbindelser med den palestinska myndigheten och att i detta syfte utveckla villkoren för brådskande, praktiskt och ekonomiskt stöd, inklusive direkt ekonomiskt stöd till den nya regeringen, samt att se till att Gazas befolkning får tillgång till nödhjälp och humanitärt stöd.”
<SPEAKER ID="057" NAME="Rodi Kratsa-Tsagaropoulou " AFFILIATION="PPE-DE">
föredragande. - (EL) Herr talman! Jag vill först och främst tacka alla mina kära vänner från de olika politiska grupperna som samarbetade med mig om detta betänkande, som är så viktigt för partnerskapet mellan Europa och Medelhavsområdet, och som även innehåller viktiga och känsliga punkter som handlar om finansieringen av den palestinska myndigheten.
<P>
I det ändringsförslag som Paulo Casaca hänvisar till och som vi, vilket han vet, utarbetade tillsammans, finns det en parentes i slutet ”(särskilt via den tillfälliga internationella mekanismen (TIM))”, som är en del av det muntliga ändringsförslaget. Jag har inga fler ändringsförlag att lägga fram, utan vill bara nämna att punkt 38, som handlar om Meckaavtalet och den nationella enhetsregeringen, inte längre är aktuellt och har strukits och ersätts av den mening som Paolo Casaca just läste upp, med parentesen ”(särskilt via TIM)” på slutet. Det var allt, förutom att jag tackar er för ert samarbete och stöd.
<SPEAKER ID="058" NAME="Talmannen">
För att sammanfatta det hela för allas vår skull har Paulo Casaca lagt fram ett muntligt ändringsförslag till punkt 38. I originalversionen och i och med föredragandens tillägg har orden ”särskilt via TIM” redan lagts till på slutet av den text som bifogas er omröstningslista. Finns det några invändningar mot detta muntliga ändringsförslag i sin helhet? Det finns inga invändningar. Ovanligt nog ber föredraganden om ordet igen.
<SPEAKER ID="220" NAME="Rodi Κratsa-Τsagaropoulou " LANGUAGE="EL">
Skäl N, som har att göra med denna fråga.
<SPEAKER ID="059" NAME="Talmannen">
Det andra muntliga ändringsförslaget om att stryka skäl N lades fram samtidigt. Detta kommer att kräva en separat omröstning, men de två ändringsförslagen har anknytning till varandra.
<P>
(De muntliga ändringsförslagen beaktades.)

<CHAPTER ID="001">
Öppnande av sammanträdet
<P>
(Sammanträdet öppnades kl. 9.00.)
<SPEAKER ID="004" NAME="Talmannen">
Ärade ledamöter! Godmorgon! I dag, den 26 september, är det Europeiska språkdagen. Det är vår skyldighet att påminna människor här i Europaparlamentet, språkets tempel, om hur mycket denna dag betyder för Europeiska unionens filosofi och innehåll samt det arbete som vi utför när det gäller att skapa ett mångkulturellt EU där våra folks särdrag, kulturer och tänkesätt respekteras.
<SPEAKER ID="005" NAME="Josu Ortuondo Larrea" AFFILIATION="ALDE">
- (ES) Fru talman! Stort tack för att ni låter mig få ordet. I dag firar vi Europeiska språkdagen, och jag vill upprepa känslorna hos många medborgare i den spanska staten som inte kan förstå varför de diskrimineras av Europaparlamentets presidium, eftersom vi katalaner, galicier och basker, som jag själv, som företräder medborgarna, inte får använda våra språk i parlamentet.
<P>
Till skillnad från kommissionen, rådet och Regionkommittén, där folkets företrädare får uttrycka sig på dessa officiella minoritetsspråk, vägrar presidiet godta baskiska, katalanska och galiciska, som är officiella minoritetsspråk i den spanska staten.
<P>
Fru talman ...
<P>
(Talaren talade baskiska.)
<SPEAKER ID="006" NAME="Talmannen">
Herr Ortuondo! Presidiet kommer att begära uppgifter i denna fråga, även om det är något som vi har diskuterat många gånger, och svaren är välkända.

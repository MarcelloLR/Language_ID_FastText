<CHAPTER ID="003-09">
9. Näringspåståenden och hälsopåståenden om livsmedel (omröstning)
<P>
- Betänkande: Adriana Poli Bortone
<P>
- Före omröstningen:
<SPEAKER ID="072" NAME="Margot Wallström">
kommissionens vice ordförande. - (EN) Fru talman! Kommissionen gör följande uttalande: Kommissionen delar parlamentets åsikter och är medveten om att det snarast behövs en vetenskaplig utvärdering av påståenden om barns hälsa som redan finns på marknaden. Därför kommer den att prioritera det erforderliga förfarandet för att möjliggöra ett snabbt beslut om påståenden om barns utveckling och hälsa och be Europeiska myndigheten för livsmedelssäkerhet att prioritera utvärderingen av sådana påståenden. Vidare bekräftar kommissionen att utvärderingen av sådana påståenden kan starta utan dröjsmål, i avvaktan på att näringsprofiler upprättas.

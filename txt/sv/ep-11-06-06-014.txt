<CHAPTER ID="014">
Arbetsplan
<SPEAKER ID="020" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet den 1 juni 2011 har delats ut (artiklarna 137 och 138 i arbetsordningen). Följande ändringar har föreslagits:
<P>
Måndagen:
<P>
Gruppen Alliansen liberaler och demokrater för Europa har lagt fram ett förslag om att vi ska hålla en debatt om förfarandet för val av ny IMF-chef och euroområdets representation utåt direkt efter Jo Leinens betänkande om europeiska miljöräkenskaper. Sylvie Goulard kommer att presentera förslaget för ALDE-gruppens räkning. Jag överlämnar ordet till dig.
<SPEAKER ID="021" NAME="Sylvie Goulard" LANGUAGE="FR">
Herr talman! För artighets skull skulle jag vilja be att kommissionsledamot Olli Rehn tillåts sitta med under debatten om europeiska miljöräkenskaper och därefter under debatten om IMF. De är inte politiska debatter. Jag hoppas därför att alla andra grupper samtycker till detta och ger vår kommissionsledamot denna förmån, eftersom han, vill jag tillägga, arbetar mycket hårt för närvarande.
<SPEAKER ID="022" NAME="Francesco Enrico Speroni" LANGUAGE="IT">
Herr talman! Jag anser att denna begäran kan beviljas eftersom jag inte ser något skäl att säga nej till detta.
<SPEAKER ID="023" NAME="Talmannen">
Debatten om förfarandet för val av ny IMF-chef och euroområdets representation utåt kommer att äga rum direkt efter debatten om Jo Leinens betänkande om europeiska miljöräkenskaper. Det är en liten ändring i föredragningslistan.
<P>
(Arbetsplanen fastställdes.)

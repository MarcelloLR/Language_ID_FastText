<CHAPTER ID="012-23">
23. Den gemensamma jordbrukspolitiken mot 2020: Att klara framtidens utmaningar i fråga om livsmedel, naturresurser och territoriell balans (
<SPEAKER ID="194" NAME="Manfred Weber" AFFILIATION="PPE">
(DE) Fru talman, mina damer och herrar! Det råder ingen tvekan om att Europaparlamentet är ett mycket hårt arbetande organ, men vi måste vara mer uppmärksamma på balansen under omröstningarna, så att vi inte får en situation där det inte finns något att rösta om en dag och ett enormt antal omröstningar nästa dag. Jag föreslår därför nu att vi avbryter omröstningen här och skjuter upp de kvarvarande ärendena till nästa plenarsammanträde.
<P>
(Applåder)
<P>
Det finns inga frågor på dagordningen som är så angelägna att vi absolut måste rösta om dem i dag. Vi har redan röstat om lagstiftningspunkterna. Jag anser att det var viktigast för tillfället.
<P>
(Applåder)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Fru talman! Manfred Webers förslag är vettigt. Vi har slutfört ett oerhört omfattande program med några centrala, betydelsefulla betänkanden. Nu har vi inga betänkanden som avser lagstiftning kvar att rösta om. Klockan har redan passerat halv två. Det bästa vore att skjuta upp betänkandena som inte avser lagstiftning till julisammanträdet. Det vore inte någon stor förlust.
<SPEAKER ID="196" NAME="Bas Eickhout" AFFILIATION="Verts/ALE">
(EN) Fru talman! Jag ska fatta mig mycket kort. Vi har två betänkanden kvar, och klimatdebatten är väsentlig eftersom vi sänder en signal till rådet, som inleder sitt möte i kväll.
<P>
Därför föreslår jag att vi röstar nu om det här betänkandet och det andra. Det är två kvar. Låt oss göra det - snabbt.

<CHAPTER ID="014">
Justering av protokollet från föregående sammanträde
<SPEAKER ID="477" NAME="Bruno Gollnisch" AFFILIATION="NI">
(FR) Herr talman! Jag vill kommentera punkt 16 i protokollet, som helt korrekt återger min begäran om att en debatt ska hållas angående återkallandet av min parlamentariska immunitet, något ni avvisade. Detta motsäger vad mötets talman Roberta Angelilli sade tidigare, då hon hävdade att jag hade fått ordet i går för att tala om återkallandet av min parlamentariska immunitet, vilket inte stämmer. Parlamentet har därmed berövat en av sina ledamöter en viktig rätt till skydd, utan att ge möjlighet att för parten själv eller för någon som kunde ha talat till hans försvar att tala i ämnet i plenum, antingen under en debatt eller under deras röstförklaringar eller vid något annat tillfälle. Jag ville bara att detta skulle noteras och jag tackar för att så skett.
<SPEAKER ID="478" NAME="Talmannen">
Jag förstår att er kommentar är avsedd för protokollet. Tack för denna kommentar.

<CHAPTER ID="009-23">
23. Det internationella fördraget om skydd av Arktis (omröstning)
<P>
- Före omröstningen:
<SPEAKER ID="129" NAME="Avril Doyle" AFFILIATION="PPE-DE">
(EN) Herr talman! Jag reser mig upp för att be mina kolleger överväga en återförvisning av resolutionsförslaget till utskottet. Jag gör det på grundval av vad kommissionsledamot Benita Ferrero-Waldner anförde här under debatten i går kväll. Jag gör det inte utan vägande skäl, eftersom jag delar den oro som finns hos alla kolleger som har deltagit i debatten och som uttrycks i resolutionen.
<P>
Men för att vara rättvis mot kommissionsledamoten skulle jag vilja säga att det inte är vår avsikt att orsaka henne några problem vid detta avgörande skede i förhandlingarna som hon för närvarande för med Arktiska rådet. Hon anförde särskilt att ”ett sådant förslag skulle i detta skede” - och jag citerar från utskriften av hennes anförande i plenum - ”inte bara vara ineffektivt, men även kunna visa sig vara skadligt för EU:s roll och trovärdighet i det arktiska samarbetet överlag”.
<P>
I sin slutsats hänvisade hon uttryckligen till valet av tidpunkt för vårt förslag. Kommissionen har lämnat in en ansökan till Arktiska rådets norska ordförandeskap om en förlängning av den internationella havsrättskonventionen. Den måste godtas enhälligt, och omröstningen ska hållas den 29 april - om tre eller fyra veckor. Så hon begärde uppenbarligen att ärendet skulle skjutas upp, trots att hon helt och hållet delar vår uppfattning. Skulle jag därför kunna föreslå att vi överväger att återförvisa det tillbaka till utskottet?
<SPEAKER ID="130" NAME="Diana Wallis" AFFILIATION="ALDE">
(EN) Herr talman! Vi i ALDE-gruppen skulle stödja Avril Doyles förslag. Jag anser att det har stora förtjänster. Parlamentet behandlade en resolution i frågan i oktober förra året. I viss mån upprepar vi vad vi sa då, men vi säger också saker som är rätt mycket skarpare och, som Avril Doyle nämnde, kommer vid en avgörande tidpunkt då de flesta av oss här i parlamentet skulle vilja se att EU fick en plats i Arktiska rådet, och vi skulle inte vilja äventyra detta.
<P>
Det skulle vara mycket bättre att återförvisa detta tillbaka till utskottet och behandla ett fullständigt och välövervägt betänkande under den nya mandatperioden.
<SPEAKER ID="131" NAME="Talmannen">
Mina damer och herrar! För att göra det klart vad vi nu röstar om: vi kan inte remittera detta tillbaka till utskottet eftersom det inte kom från ett utskott, men vi kan skjuta upp omröstningen. Detta är vad som föreskrivs i arbetsordningen.
<SPEAKER ID="132" NAME="Véronique De Keyser" AFFILIATION="PSE">
(FR) Herr talman! Ursäkta mig, men ni har inte gett ordet till motståndarsidan.
<P>
Jag anser det högst egendomligt att vi skulle ha debatterad denna resolution i går, och att i det ögonblick vi lägger fram den och efterlyser ett 50-årigt moratorium för utnyttjandet av oljeresurser, i det ögonblick vi efterlyser en bindande stadga, och när vi vet att länderna har tid på sig fram till slutet av april att vända sig till FN för att göra anspråk på suveränitet över havsbotten och därmed om suveränitet, åtföljt av militära insatser, finner att allting skulle vara beroende av vad vi gör just nu.
<P>
Om vi underlåter att visa skillnaden och göra vår röst hörd kommer vi att ta ett steg tillbaka. Vi kommer inte att vara proaktiva och det är jag absolut emot.
<P>
(Applåder)

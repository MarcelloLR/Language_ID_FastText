<CHAPTER ID="004-13">
13. Allmän översyn av arbetsordningen (
<P>
- Före omröstningen om ändringsförslag 9:
<SPEAKER ID="124" NAME="Monica Frassoni">
för Verts/ALE-gruppen. - (EN) Fru talman! Jag begär att ärendet återförvisas till utskottet, och jag vill förklara varför. När vi diskuterade denna lagstiftning talade vi mycket om konsekvensbedömningar. Det innebär att varje gång som en ny bestämmelse införs måste man kunna tala om vilka konsekvenser den kommer att få. När det gäller de nya bestämmelser som vi kommer att rösta om i dag i Corbettbetänkandet förstår vi inte vad konsekvenserna kommer att bli av att drastiskt förändra hur vi stiftar lag genom att göra det möjligt för utskotten och flera föredragande att lägga fram helt motsatta förfaranden och ändringsförslag till omröstning i plenum.
<P>
Det är därför som Verts/ALE-gruppen begär återförvisning till utskottet, inte därför att vi inte kan förbättra läget utan därför att detta innebär att driva igenom en reform som kommer att göra vårt lagstiftningsliv betydligt svårare i framtiden.
<P>
(Applåder)
<SPEAKER ID="125" NAME="Jo Leinen  " AFFILIATION="PSE">
ordförande för utskottet för konstitutionella frågor. - (DE) Fru talman! Reformeringen av EU är svår nog, men reformen av Europaparlamentet verkar vara ännu svårare. Jag måste dock säga till Monica Frassoni att denna reformprocess nu har pågått i två och ett halvt år. Vi hade en reformgrupp som Monica Frassoni själv tillhörde. Vårt utskott rättade sig efter reformgruppens slutsatser på punkt efter punkt. Med andra ord lägger vi nu fram något som har tagit två och ett halvt år att diskutera, debattera och besluta om. Det finns därför ingen anledning att återförvisa detta ärende till utskottet. I dag bör vi färdigställa denna slutakt och förbereda för den nya valperioden med många förbättringar i vårt arbete. Jag röstar därför mot Monica Frassonis förslag.
<SPEAKER ID="126" NAME="Richard Corbett">
föredragande. - (EN) Fru talman! Jag tror inte att jag egentligen behöver lägga till något utom att Monica Frassonis förklaringar angående vissa ändringsförslag kan vara ett skäl för henne att rösta emot dessa ändringsförslag. De är verkligen inte ett skäl att återförvisa hela saken tillbaka till utskottet, vilket skulle utesluta antagandet av samtliga ändringsförslag som lagts fram i dag, vilket skulle vara mycket olyckligt.
<SPEAKER ID="128" NAME="Richard Corbett">
föredragande. - (EN) Fru talman! Innan ni fortsätter med omröstningen om ändringförslagen 49 och 67 vill jag be er kasta om omröstningsordningen så att vi röstar först om förslag 67, som är en senare kompromiss som uppkom efter omröstningen i utskottet. Jag anser att det skulle göra det lättare för oss än att gå i motsatt ordning.

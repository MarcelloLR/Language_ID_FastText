<CHAPTER ID="006-16">
16. Terrorism - förebyggande, beredskap och konsekvenshantering (2007-2013) (omröstning)
<P>
- Före omröstningen:
<SPEAKER ID="093" NAME="Romano Maria La Russa " AFFILIATION="UEN">
föredragande. - (IT) Herr talman, mina damer och herrar! Jag ska fatta mig kort. Jag beklagar djupt beslutet att ta till en brådskande omröstning om de tre ramprogrammen om ett område för frihet, säkerhet och rättvisa för perioden 2007-2013. Även om jag förstår att det brådskade att anta betänkandena före årets slut för att förfarandena för tilldelning av anslag ska kunna påbörjas den 1 januari anser jag att så viktiga program åtminstone hade förtjänat en debatt i kammaren.
<P>
Eftersom jag inte fick tillfälle tidigare tar jag nu tillfället i akt för att tacka alla som arbetat tillsammans med mig under ett och ett halvt år. Jag vill också tacka personalen. Jag tackar mina kolleger för deras arbete och gruppens tjänstemän och sekretariatet för deras insatser.

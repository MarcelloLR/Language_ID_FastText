<CHAPTER ID="009-04">
4. ESFP-operation i östra Tchad och norra Centralafrikanska republiken (omröstning)
<P>
- Förslag till resolution:
<P>
Före omröstningen om punkt 3 h):
<SPEAKER ID="087" NAME="Michael Gahler" AFFILIATION="PPE-DE">
(DE) Herr talman! Mina damer och herrar! I denna resolution anger vi specifikt att EUFOR anses vara en övergångsstyrka med ett tillfälligt mandat som ska ersättas av ett efterföljande uppdrag. Av skrivelsen av den 21 september från Tchads regering framgår dock inte klart om regeringen kommer att samtycka till det. Därav följande tilläggsändring till punkt 3 h):
<P>
(EN) ”före utplaceringen av EUFOR-styrkor krävs ett tydligt åtagande från Tchads regering att acceptera världssamfundets bedömning när det gäller behovet av en efterföljande insats.”
<P>
Sedan fortsätter texten.
<SPEAKER ID="090" NAME="Philippe Morillon" AFFILIATION="ALDE">
(FR) Herr talman! Ni bad inte om våra synpunkter om detta ändringsförslag innan det gick till omröstning.
<P>
Ni borde ha frågat om någon motsatte sig ändringsförslaget.
<SPEAKER ID="091" NAME="Michel Rocard" AFFILIATION="PSE">
(FR) Herr talman! Jag anser att detta ändringsförslag är överflödigt mot bakgrund av den skrivelse som FN mottog från Tchads regering den 11 september 2007 där regeringens samtycke framförs. Jag har här en kopia av skrivelsen och jag citerar: ”Regeringen i Tchad välkomnar de nya rekommendationerna från FN:s generalsekreterare, i hans rapport av den 10 augusti 2007, om att utplacera en internationell styrka i östra Tchad för att bidra ...”, och så vidare.
<P>
Ändringsförslaget har därför inget syfte. Överenskommelsen är skriftlig och tillgänglig för alla som vill läsa den. Jag är tämligen förbluffad eftersom jag sände en kopia av texten till Michael Gahler. Jag föreslår därför att vi röstar emot ändringsförslaget.
<SPEAKER ID="092" NAME="Michael Gahler" AFFILIATION="PPE-DE">
(DE) Naturligtvis har jag texten här, och den avgörande punkten är:
<P>
(EN) ”efter sex månader kommer Tchads regering att bedöma det första resultatet av denna närvaro med hänsyn till en efterföljande EU-insats med andra styrkor inom FN:s ramverk och med Tchads samtycke”.
<P>
Det innebär att Tchad kan tillämpa sin vetorätt mot detta. Om regeringen inte samtycker kommer det inte att ske. Därför föreslår jag att vi ska lägga till att Tchad måste godkänna det internationella samfundets bedömning och inte kan tillämpa sin vetorätt.
<P>
(Applåder)
<P>
(Det muntliga ändringsförslaget antogs inte.)

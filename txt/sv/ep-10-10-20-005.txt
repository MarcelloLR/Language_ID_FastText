<CHAPTER ID="005">
Högtidligt möte - Anförande av Jerzy Buzek med anledning av att halva mandattiden som Europaparlamentets talman löpt ut
<SPEAKER ID="121" NAME="Talmannen">
Kolleger! Jag har ett kort anförande, vilket jag utlovade för ett år sedan.
<P>
Vi har nu nått halvtid i min ämbetsperiod som talman. Jag lovade er redan från början att jag skulle hålla er informerade om vad jag gör.
<P>
Som Europaparlamentets talman representerar jag er alla. Vart jag än reser, vad jag än gör, har det för mig alltid varit en ära och ett ansvar att agera för detta aktade parlaments räkning.
<P>
Men detta anförande handlar inte om mig, det handlar om er och om vad ni gör. Det handlar om oss alla, vad vi har uppnått tillsammans i Europaparlamentet under de senaste 15 månaderna och om vad som ligger framför oss.

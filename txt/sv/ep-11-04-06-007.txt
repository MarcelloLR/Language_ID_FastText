<CHAPTER ID="007">
Begäran om upphävande av parlamentarisk immunitet: se protokollet
<SPEAKER ID="108" NAME="Sonia Alfano" AFFILIATION="ALDE">
(IT) Herr talman, mina damer och herrar! Före omröstningen vill jag gärna påminna parlamentet, rådet och kommissionen om den jordbävning som ägde rum i L'Aquila för två år sedan, i vilken 309 människor dog och över 1 650 människor skadades. Nu när jag har tagit upp denna fråga kommer jag i dag att skicka alla parlamentsledamöter en video som filmades i L'Aquila den 13 januari. Jag vill uppmana alla mina kolleger att titta på den, eftersom invånarna i L'Aquila väntar på en stark reaktion från EU:s sida.
<SPEAKER ID="109" NAME="Talmannen">
Tack, fru Alfano! Även jag nämnde under morgonens debatt denna fruktansvärda årsdag. Ni gjorde helt rätt i att påminna det fullsatta parlamentet om den.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Herr talman, mina damer och herrar! I går natt inträffade ännu en tragedi i Medelhavet. Invandrare från norra Afrika dog när de försökte ta sig till Italien och Europa. 130 människor saknas och 20 kroppar har redan påträffats.
<P>
När det gäller invandring får vi aldrig glömma att vi talar om män, kvinnor och barn, att det inte bara är siffror. Nu får det räcka med tystlåtenheten: det är dags att rådet och regeringarna agerar. Det civila och demokratiska Europa måste visa sin sorg och jag vill därför be er, herr talman, att uppmana parlamentet att hålla en tyst minut till minne av invandringens offer.
<P>
(Applåder)
<SPEAKER ID="111" NAME="Talmannen">
Tack, herr Sassoli! - Naturligtvis tillmötesgår jag din begäran. Innan jag ber parlamentet hålla en tyst minut för att minnas dessa offer vill jag ge ordet till Rui Tavares som har bett att få tala om samma händelse.
<SPEAKER ID="112" NAME="Rui Tavares" AFFILIATION="GUE/NGL">
(EN) Herr talman! Vi har fått veta att en båt från Libyen med flyktingar har kapsejsat i Medelhavet. Vi vet att döda har påträffats och att 150 människor saknas.
<P>
För nästan ett år sedan godkände parlamentet ett medbeslutandedokument om en nödmekanism som skulle göra det möjligt att flytta flyktingar som är under väpnad attack eller befinner sig i en krissituation, såsom är fallet med inbördeskriget i Libyen. Detta dokument har nu legat på rådets bord i ett år. Förra månaden ställde vi en muntlig fråga till rådet där vi påpekade att det gällde människors liv och att det var viktigt. I dag är detta, sorgligt nog, inte något som behöver påpekas.
<SPEAKER ID="113" NAME="Talmannen">
Med anledning av David-Maria Sassolis begäran, som jag tror vi alla stöder, håller vi nu en tyst minut till minne av dem som dog i går natt.
<P>
(Parlamentet höll stående en tyst minut.)
<SPEAKER ID="114" NAME="Bruno Gollnisch" AFFILIATION="NI">
(FR) Herr talman! Bara 20 sekunder för att föra fram en avvikande mening i denna kör av politisk korrekthet. Ni är ensamma ansvariga för dödsfallen på grund av de falska förhoppningar som ni inger i Europa och över hela världen om att vi står beredda att välkomna alla dessa människor. De är helt och hållet ert ansvar.
<SPEAKER ID="115" NAME="Cristiana Muscardini" AFFILIATION="PPE">
(IT) Herr talman, mina damer och herrar! Jag vill bara fråga hur många tysta minuter som vi måste hålla innan vi har en gemensam europeisk invandringspolitik.
<P>
(Applåder)
<SPEAKER ID="116" NAME="Talmannen">
Det här är inte rätt tidpunkt att inleda en debatt om en fråga som vi diskuterade så sent som i går.

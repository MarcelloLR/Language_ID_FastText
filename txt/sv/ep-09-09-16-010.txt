<CHAPTER ID="010">
Finansiella tjänster (undertecknande av rättsakter)
<SPEAKER ID="149" NAME="Talmannen">
Enligt medbeslutandeförfarandet undertecknas rättsakter av Europaparlamentets talman och rådets tjänstgörande ordförandeskap. Innan sammanträdet återupptas kommer ett lagstiftningspaket att undertecknas för att därmed bli gällande. Cecilia Malmström, minister för Europafrågor, kommer att underteckna för rådet. Jag är mycket glad över att kommissionsledamot Benita Ferrero-Waldner också närvarar i dag.
<P>
Jag skulle vilja säga några ord om den lagstiftning vi är i färd med att underteckna i dag. Denna dag, strax före EU:s förberedande toppmöte inför G20-toppmötet i Pittsburgh, är ett bra tillfälle att stärka Europaparlamentets roll som medlagstiftare. Jag har ombetts att företräda Europaparlamentet vid statschefernas middag. Vi, Europeiska unionen, kommer att förbereda oss för G20-toppmötet i Pittsburgh.
<P>
I dag har vi framför oss ett viktigt paket med fyra rättsakter som vi inom ramen för medbeslutandeförfarandet har godkänt som svar på finanskrisen. Vad innehåller paketet? Ett kapitalkravsdirektiv, en förordning om kreditvärderingsinstitut, en ny förordning om gränsöverskridande betalningar och ett beslut om inrättande av ett gemenskapsprogram till stöd för särskild verksamhet på området för finansiella tjänster, finansiell rapportering och revision.
<P>
Direktivet och förordningarna inriktas på att skydda EU:s investerare och EU:s finansiella system, stärka konsumenternas rättigheter och garantera bättre tillsyn. Syftet med dessa rättsakter är att stabilisera finansmarknaderna. Vi infriar därmed förhoppningarna, men den lagstiftning vi undertecknar utarbetades av parlamentet under den föregående valperioden. Vill minister Cecilia Malmström yttra sig innan rättsakterna undertecknas?
<SPEAKER ID="150" NAME="Cecilia Malmström">
rådets tjänstgörande ordförande. - Herr talman! Vi ska nu underteckna ett antal rättsakter som är väldigt centrala för EU:s respons på den finansiella och ekonomiska kris som har drabbat Europa så hårt och som kommer att fortsätta att sätta sina spår. Jag vill ta detta tillfälle i akt och tacka det tjeckiska ordförandeskapet som gjorde ett mycket hårt arbete för att på kort tid få till stånd dessa rättsakter. Tack vare det tjeckiska ordförandeskapet fick vi snabbt till stånd ett väl fungerande samarbete mellan rådet och parlamentet och snabba och effektiva överenskommelser.
<P>
Vi är, som jag sade tidigare, försiktigt optimistiska angående den ekonomiska situationen, men vet också att arbetslösheten kommer att slå mycket hårt i många länder den närmaste tiden. Det finns därför fortsatta skäl för oss i parlamentet, rådet och kommissionen att arbeta nära tillsammans. Jag ser fram emot det samarbetet och jag är stolt över få skriva under de här rättsakterna tillsammans med er, herr talman.
<SPEAKER ID="151" NAME="Talmannen">
Jag vill uppmärksamma er på att det vi gör är ett uttryck för rådets, parlamentets och kommissionens kontinuitet. Under mellantiden har valet till Europaparlamentet genomförts, vilket inte på något sätt har inverkat på vår verksamhet eller vårt arbete.
<P>
Jag ber nu minister Malmström att inleda det gemensamma undertecknandet, som ska genomföras vid detta bord. Jag ber även kommissionsledamot Benita Ferrero-Waldner samt Pervenche Berès och Sharon Bowles - föregående respektive nuvarande ordförande för utskottet för ekonomi och valutafrågor - att komma hit till mitten, samt föredragandena Othmar Karas och Jean-Paul Gauzès. Ni kommer att närvara vid undertecknandet, samtidigt som ministern och jag kommer att underteckna.
<P>
Jag vill även påpeka att Margarita Starkevičiūtoch Karsten Friedrich Hoppenstedt är tidigare föredragande som dock inte längre sitter i Europaparlamentet, eftersom de var ledamöter under föregående valperiod.
<P>
Vi övergår nu till undertecknandet.

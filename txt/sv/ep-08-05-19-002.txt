<CHAPTER ID="002">
Uttalande av ordförandeskapet
<SPEAKER ID="006" NAME="Talmannen">
Mina damer och herrar! I förra veckan, onsdagen den 14 maj 2008, utförde terroristorganisationen ETA ytterligare ett bombattentat i Spanien. En officer från Guardia Civil, Juan Manuel Piñuel Villalón, dödades av en bilbomb framför poliskasernerna i Legutiano, i Álavaprovinsen. Europaparlamentet fördömer starkt detta avskyvärda mord och den avskyvärda handling som skadade även andra poliser.
<P>
På Europaparlamentets vägnar vill jag uttrycka vårt djupa beklagande och uppriktiga deltagande med offrets familj. Jag vill också uttrycka vår solidaritet med det spanska folket och med deras offentliga myndigheter, deras demokratiska institutioner och säkerhetsstyrkor.
<P>
Vi kommer nu att hålla en tyst minut till minne av den mördade polisen.
<P>
(Parlamentet höll stående en tyst minut.)

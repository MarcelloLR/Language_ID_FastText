<CHAPTER ID="005-05">
5. Frivillig modulering av direktstöd inom ramen för den gemensamma jordbrukspolitiken (omröstning)
<P>
- Efter omröstningen om kommissionens förslag.
<SPEAKER ID="125" NAME="Neil Parish " AFFILIATION="PPE-DE">
ordförande för utskottet för jordbruk och landsbygdens utveckling. - (EN) Herr talman! Jag skulle vilja fråga kommissionsledamoten huruvida kommissionen kommer att dra tillbaka sitt förslag.
<SPEAKER ID="126" NAME="Franco Frattini">
kommissionens vice ordförande. (IT) Jag kommer självklart att informera kommissionen om resultatet av dagens omröstning.
<SPEAKER ID="127" NAME="Neil Parish " AFFILIATION="PPE-DE">
ordförande för utskottet för jordbruk och landsbygdens utveckling. - (EN) Herr talman! Jag anser inte att kommissionen har rett ut det särskilt bra, men jag tror att den inte drar tillbaka sitt förslag och därför måste vi förtydliga den rättsliga situationen. Utskottet för jordbruk och landsbygdens utveckling har lagt fram det andra betänkandet om frivillig modulering efter återförvisning av det första betänkandet tillbaka till utskottet i november 2006, enligt artikel 52.3 i arbetsordningen. Eftersom man inte kunde nå någon överenskommelse med kommissionen, har utskottet varit tvunget att upprepa sin ståndpunkt, så här har vi inte att göra med ett nytt betänkande, där artikel 52.3 kan komma att tillämpas igen, utan med godkännandet av det första betänkandet.
<P>
Europaparlamentets rättstjänst, som jag har rådgjort med i denna fråga, har informerat mig om att i vårt speciella fall måste den sista meningen i artikel 52.4 tillämpas efter vederbörliga ändringar, vilket innebär att vi redan har röstat om denna lagstiftningsresolution och att en andra återförvisning till utskottet enligt artikel 52.3 inte är tillämpligt. Därför återförvisar vi den inte tillbaka till utskottet.
<P>
Därför föreslår jag att kammaren röstar för parlamentets lagstiftningsresolution, eftersom vi redan har förkastat kommissionens lagstiftningsförslag. Därför ligger nu bollen i högsta grad hos kommissionen och rådet. Vi väntar med stort intresse på ett nytt förslag.
<P>
(Applåder)
<SPEAKER ID="128" NAME="Talmannen">
Jag ska försöka sammanfatta det hela klart och tydligt. Utskottet för jordbruk och landsbygdens utveckling föreslår att vi istället för att återförvisa betänkandet till det ansvariga utskottet vidtar den extraordinära åtgärden att direkt genomföra en omröstning med namnupprop om förslaget till lagstiftningsresolution, i enlighet med arbetsordningen.

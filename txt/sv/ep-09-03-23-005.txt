<CHAPTER ID="005">
Välkomsthälsning
<SPEAKER ID="010" NAME="Talmannen">
I dag har jag den stora äran att få hälsa en delegation från det panafrikanska parlamentet välkommen till vårt parlament. Som ni alla vet är det panafrikanska parlamentet för Afrikanska unionen vad Europaparlamentet är för Europeiska unionen.
<P>
Jag är särskilt glad att få hälsa Marwick Khumalo och hans parlamentskolleger välkomna hit i dag, och det ger mig även möjlighet att tacka honom och hans kolleger och därigenom också ordföranden för det panafrikanska parlamentet, Gertrude Mongella, för det mottagande jag fick i oktober 2008 under mitt besök i det panafrikanska parlamentet, och för inbjudan att tala vid panafrikanska parlamentets plenarsammanträde.
<P>
Jag vill än en gång hälsa er varmt välkomna. Jag är väldigt glad att ni är med oss här i dag.
<P>
(Applåder)

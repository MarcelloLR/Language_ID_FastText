<CHAPTER ID="009">
Röstförklaringar
<P>
- Muntliga röstförklaringar:
<SPEAKER ID="095" NAME="Nikolaos Chountis" AFFILIATION="GUE/NGL">
(EL) Herr talman! Jag vill göra en röstförklaring om viseringsrättigheterna för medborgare i länderna på västra Balkan. Vänsterflygelns orubbliga åsikt är att alla har rätt att flytta och resa fritt. Alla personer bör därför ha rätt att resa till och från EU.
<P>
Jag håller därför med om att viseringskraven bör upphävas för medborgare i länderna på västra Balkan, men jag röstade mot resolutionen på grund av det sätt på vilket man tar upp Kosovofrågan och det ensidiga erkännandet som självständig stat.
<P>
Jag anser att detta är en överträdelse av den grundläggande FN-stadgan och säkerhetsrådets resolution 1244 (1999). Detta är en metod som verkar i en riktning som inte främjar en fredlig lösning på konflikter, säkerhet eller stabilitet i området.
<SPEAKER ID="096" NAME="Francisco José Millán Mon" AFFILIATION="PPE">
(ES) Herr talman! När det gäller Fajonbetänkandet, på den spanska PPE-delegationens vägnar, vill jag påpeka att vi, trots att vi röstade för betänkandet, inte stöder skäl 2a till ändringsförslag 4, i vilket man anger att kommissionen ”... bör ... inleda en viseringsdialog med Kosovo i syfte att upprätta en färdplan för viseringslättnader och viseringsliberalisering liknande dem som fastställts för länder på västra Balkan”.
<P>
Min delegation anser att Kosovo inte kan likställas med länderna på västra Balkan. Jag vill påpeka att Kosovo inte har erkänts av den spanska regeringen eller av någon annan medlemsstat.
<P>
Eftersom man höll en samlad omröstning om det nämnda ändringsförslaget tillsammans med många andra ändringsförslag, hade vi inte möjlighet att rösta mot det, men vi vill ta till protokollet att vi inte stöder dess innehåll.
<SPEAKER ID="097" NAME="Anna Maria Corazza Bildt" AFFILIATION="PPE">
(EN) Herr talman! Jag vill bara säga att vi bör framhålla att den gemensamma förklaringen verkligen är en stor framgång. Det är i den gemensamma förklaringen vi framför det kraftfulla politiska budskapet om ett påskyndande av viseringsfriheten för alla som bor på västra Balkan. Det är tack vare PPE-gruppens ansvarsfulla inställning, genom vilken vi fick processen på rätt spår igen i riktning mot en korrekt rättslig grund enligt fördragen, som vi kunde åstadkomma en sådan politisk framgång. Att tvinga in ett politiskt uttalande i en rättslig bilaga skulle bara ha varit vilseledande, skickat fel budskap och skapat falska förhoppningar för folket i regionen.
<P>
Jag vill bara säga att jag har bott i Sarajevo under belägringen och bombningen av staden under ett och ett halvt år. Jag kommer att arbeta för ett påskyndande av viseringsfriheten för mina vänner och folket där, tills den blir verklighet i sommar.
<SPEAKER ID="098" NAME="Jörg Leichtfried" AFFILIATION="S&amp;D">
(DE) Herr talman! Jag vill ta upp Paliadelibetänkandet, framför allt därför att jag anser att Europeiska ombudsmannen faktiskt måste företräda EU:s medborgare. Under det senaste året har ombudsmannen gjort något som fullständigt strider mot denna uppgift, eftersom han har gett efter för ekonomiska intressen och låtit sig utnyttjas av dem. Han har ställt en fråga till kommissionen där han klagar på att flera stater har förbjudit vilda djur i cirkusar. Jag menar att detta inte är en fråga för ombudsmannen. Det är inte ombudsmannens uppgift att skydda ett litet antal cirkusägare som fortfarande arbetar med vilda djur och att därmed misslyckas med att ställa sig på den stora folkmajoritetens sida, som med stor sannolikhet stöder detta förbud mot vilda djur och är fullständigt nöjd med cirkusar utan vilda djur.
<P>
Jag betraktar därför inte hans verksamhet som positiv i detta fall och har därför röstat mot detta betänkande.

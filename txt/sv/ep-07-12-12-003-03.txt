<CHAPTER ID="003-03">
3. Utnyttjande av Europeiska fonden för justering för globaliseringseffekter (omröstning)
<P>
- Betänkande: Reimer Böge
<P>
- Före omröstningen:
<SPEAKER ID="057" NAME="Reimer Böge">
föredragande. - (DE) Fru talman! Får jag be er se till att ledamöterna sitter ner vid omröstningen. Vi måste nämligen uppnå den föreskrivna majoriteten. Det är mycket viktigt för de följande tre betänkandena - i annat fall blir det problem i morgon med omröstningen om budgeten för 2008. Jag ber er därför uppmana min kolleger att de vänligen sätter sig ner och deltar i omröstningen så att vi inte hamnar i en besvärlig situation.
<SPEAKER ID="058" NAME="Talmannen">
Tack, herr Böge, ni har helt rätt. Får jag be de kolleger som fortfarande står upp att sätta sig ned. Vi har omröstningar med namnupprop där det fordras kvalificerad majoritet och de är viktiga omröstningar. Vill ni vara snälla och sätta er?

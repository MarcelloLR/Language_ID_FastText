<CHAPTER ID="008-22">
22. Miljökonsekvenser av den gasledning som planeras i Östersjön (
<P>
- Före omröstningen om ändringsförslag 23:
<SPEAKER ID="155" NAME="Dirk Sterckx" AFFILIATION="ALDE">
- (NL) Herr talman! Vi har problem med storbildskärmen. Vi får bara upp en nolla för röstresultatet. Vi kan inte se hur många som röstade för eller emot.
<SPEAKER ID="156" NAME="Talmannen">
Okej. Tack herr Sterckx. Jag ser inte skärmen för jag sitter med ryggen mot den.
<P>
De tekniska avdelningarna har meddelat att vi faktiskt har problem med den elektroniska rösträkningen. Därför skulle jag vilja be er ha tålamod ytterligare några sekunder, tills problemet har lösts.
<P>
- Före omröstningen om ändringsförslag 50:
<SPEAKER ID="157" NAME="Justas Vincas Paleckis" AFFILIATION="PSE">
(EN) Herr talman! Vi litar helt på er, men det skulle vara till stor hjälp om ni kunde tillkännage exakt hur många som röstade för, hur många som röstade emot och hur många som avstod.
<SPEAKER ID="158" NAME="Talmannen">
Okej. Eftersom storbildskärmen inte fungerar ska jag läsa upp siffrorna, om det är okej. Det blir en bättre lösning för er.
<P>
(Omröstningen avbröts några minuter för reparation av skärmen som visar röstresultatet)
<SPEAKER ID="159" NAME="Graham Booth" AFFILIATION="IND/DEM">
(EN) Herr talman! Jag försökte precis fånga er blick, men ni såg mig inte. När vi kontrollerade omröstningen om ändringsförslag 49 var det 474 för och 181 emot. Ni sa ”antaget, som jag sa”. Men ni sa aldrig ”antaget”, ni sa ”förkastat”.
<SPEAKER ID="160" NAME="Talmannen">
Jag kommer inte ihåg. Men om ni säger det så okej.
<P>
- Efter omröstningen om ändringsförslag 51:
<SPEAKER ID="162" NAME="Marcin Libicki">
föredragande. - (PL) Herrtalman! Jag tror vi kan vara överens om, om än motvilligt, att skärmarna inte fungerar. Det är en skandal att vi inte kan se röstresultatet i Europaparlamentet. Under dessa omständigheter skulle jag vilja be er att när ni kontrollerar resultaten tillkännage det exakta resultatet, dvs. hur många som röstade för, hur många som röstade emot och hur många som avstod. Om detta inte visas på skärmarna skulle jag vilja be er läsa up det och att era medarbetar noterar det.
<SPEAKER ID="163" NAME="Werner Langen" AFFILIATION="PPE-DE">
- (DE) Herr talman! Får jag påpeka att indikeringssystemet fungerar korrekt vid varje ledamots plats, att vi införde dessa mystiska skärmar för bara ett år sedan, att allt fungerade bra tidigare och att vårt förtroende för talmannen är en grundförutsättning för att vårt arbete ska fungera.
<P>
(Applåder)
<P>
- Före omröstningen om ändringsförslag 30:
<SPEAKER ID="165" NAME="Christopher Beazley" AFFILIATION="PPE-DE">
(EN) Herr talman! Det är mycket enkelt. Vi begär helt enkelt delad omröstning precis efter frasen ”det är mycket viktigt att Ryssland visar god samarbetsvilja på det europeiska energipolitikområdet”. Vi vill ha en delad omröstning där. Vi på denna sida kammaren anser att det är onödigt och att den första delen av ändringsförslaget skulle kunna misstolkas. Men vi stöder den andra delen, där det betonas hur viktigt det är att Ryssland ratificerar energistadgan.
<P>
(Parlamentet antog det muntliga ändringsförslaget.)
<P>
- Före omröstningen om ändringsförslag 37:
<SPEAKER ID="167" NAME="Andres Tarand" AFFILIATION="PSE">
(EN) Herr talman! Skäl Q handlar om ökningen av algbeståndet, som särskilt drabbar Finland, Sverige och Tyskland. Jag antar att alger inte skiljer sig åt mellan Sverige, Lettland eller andra länder eftersom de sprids med vinden.
<P>
Texten i det muntliga ändringsförslaget är följande: ”Den verksamhet som bedrivs under de särskilda förhållanden som råder i Östersjön kommer att leda till en plötslig ökning av algbeståndet vilket särskilt drabbar Finland, Sverige och Tyskland.” Den slutar här. Jag beklagar att Polen uteslöts, men det beror på tekniska orsaker.
<P>
(Parlamentet godkände det muntliga ändringsförslaget.)
<P>
- Efter slutomröstningen:
<SPEAKER ID="169" NAME="Marcin Libicki">
föredragande. - (PL) Jag skulle verkligen vilja tacka er som stödde betänkandet. Jag hoppas att kommissionsledamot Stavros Dimas, kommissionen och rådet och alla i EU kommer att beakta Europaparlamentets åsikt. Den har uttryckts klart och tydligt här. Frågorna om energisolidaritet, en solidaritet i en större politisk kontext, och miljöskydd är mycket viktiga för Europaparlamentet. Betänkandet och omröstningen, där 90 procent röstade för betänkandet, bör verkligen visa för EU:s myndigheter att de inte bör ignorera Europaparlamentets åsikter och att resolutionen, även om den inte är formellt bindande, bör behandlas som bindande.

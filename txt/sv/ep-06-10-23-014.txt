<CHAPTER ID="014">
Arbetsplan
<SPEAKER ID="018" NAME="Talmannen">
Det slutgiltiga förslaget till föredragningslista för innevarande sammanträdesperiod som upprättades av talmanskonferensen vid sammanträdet torsdagen den 19 oktober 2006 har delats ut (artiklarna 130 och 131 i arbetsordningen). Följande ändringar har föreslagits:
<P>
Onsdagen:
<P>
Med tanke på det stora antal debatter som är planerade för onsdag eftermiddag och efter att ha bett om de politiska gruppernas åsikter, föreslår jag att vi förlänger debatterna till kl.18.00 i stället för 17.30 och att frågestunden med frågor till rådet genomförs kl. 18.00-19.00.
<P>
Några synpunkter?
<SPEAKER ID="019" NAME="Philip Bushill-Matthews" AFFILIATION="PPE-DE">
(EN) Herr talman! Det här är inte första gången jag påpekar att det alltid verkar vara frågestunden som drabbas närhelst någon plötsligt vill stjäla lite extratid från någonting annat på föredragningslistan. Det är inte rätt. Om frågestunden börjar en halvtimme senare så borde den få hålla på en extra halvtimme. Det är mitt förslag.
<P>
(Applåder)
<SPEAKER ID="020" NAME="Talmannen">
Bra. Jag har själv inte några invändningar. Vi ska föreslå rådet att det deltar i frågestunden en extra halvtimme. Det verkar mycket lämpligt.
<P>
(Parlamentet godkände förslaget.)
<SPEAKER ID="021" NAME="Toine Manders" AFFILIATION="ALDE">
(NL) Herr talman! Enligt föredragningslistan skulle en muntlig fråga om en politik för hasardspel och överträdelseförfaranden tas upp. I torsdags strök talmanskonferensen av dunkla anledningar den från föredragningslistan även om vi hade tagit med den i kompromissen och var därför tvungna att ta bort hänvisningen till överträdelseförfarandena. Frågan har nu dragits tillbaka. Jag vill föreslå att talmanskonferensens möten ska vara offentliga i framtiden. Då skulle vi kunna få lite inblick i de orsaker och skäl som åberopas av den ena eller andra sidan. Vi har trots allt begärt att även rådets möten ska vara offentliga. Jag vill därför uttrycka en önskan om att talmanskonferensens sammanträden ska vara offentliga i framtiden så att detta oärliga ränksmideri som vi nu bevittnar kan undvikas.
<SPEAKER ID="022" NAME="Talmannen">
Låt se om ert argument är berättigat. Säger ni att en fråga till rådet fanns på föredragningslistan och att talmanskonferensen beslutade att stryka den?
<P>
Jag ska be att sekretariatet undersöker det som ni har berättat och sedan får vi se vad vi kan göra åt saken.
<SPEAKER ID="023" NAME="Malcolm Harbour" AFFILIATION="PPE-DE">
(EN) Herr talman! Inläggen från min kollega Toine Manders gick inte fram så tydligt i tolkningen. Vi talar om en fråga till kommissionen om hasardspel och tillämpliga överträdelseförfaranden.
<P>
Både jag och Toine Manders är samordnare för utskottet för inre marknaden och konsumentskydd. Som frågeställare förstod vi att den frågan skulle stå på föredragningslistan i kväll när Charlie McCreevy är här, och det godkändes via systemet. Jag är förvånad över att den uppenbarligen har dragits tillbaka på talmanskonferensens begäran, och jag kan inte förstår varför. Ingen har talat med mig eller Toine Manders som frågeställare, eller med någon av mina kolleger. Charlie McCreevy från kommissionen är beredd att besvara frågan, och ändå har talmanskonferensen av någon oförklarlig anledning helt tagit bort den från föredragningslistan. Ni kanske kan förklara varför?
<P>
(Applåder)
<SPEAKER ID="024" NAME="Talmannen">
Ja, talmanskonferensen beslutade att stryka denna fråga från föredragningslistan.
<SPEAKER ID="025" NAME="Robert Goebbels" AFFILIATION="PSE">
(FR) Herr talman! Jag kanske kan klargöra saker och ting. Jag ersatte Martin Schulz vid talmanskonferensen och jag bad att denna fråga, som fanns med på föredragningslistan i kväll, skulle skjutas upp till ett senare sammanträde så att parlamentet skulle kunna ta hänsyn till utvecklingen av denna fråga. Talmanskonferensen uppfyllde denna önskan.
<SPEAKER ID="026" NAME="Talmannen">
Då förstår jag. Talmanskonferensen kommer därför återigen att undersöka om frågan ska tas upp vid ett senare plenarsammanträde.
<SPEAKER ID="027" NAME="Malcolm Harbour" AFFILIATION="PPE-DE">
(EN) Herr talman! Jag skulle vilja be att det utskott som är ansvarigt för beredningen av frågan - som var föremål för omröstning i utskottet - av artighet informerades om invändningar innan de kommer till er, så att vi har en chans att tala om det. Det är, när allt kommer omkring, vi som har begärt det. Vi har arbetat länge och omsorgsfullt med frågan, och kommissionsledamoten är beredd att besvara den. Varför tas den då bort från dagordningen utan något samråd? Vi är ansvariga i utskottet för frågorna, och vi förväntar oss inte att talmanskonferensen ensidigt bestämmer över oss i en mycket teknisk fråga.
<P>
(Applåder)
<SPEAKER ID="028" NAME="Talmannen">
Ursäkta, men det är meningen att de politiska grupperna som representeras vid talmanskonferensen ska meddela sina ledamöter om de beslut som fattas där. Ni kanske inte håller med, men det är det beslut som talmanskonferensen har fattat och jag kan inte ändra det nu. Ni måste förstå att jag inte kan korrigera beslutet. Det är de politiska gruppernas ansvar att meddela sina ledamöter om de beslut som fattas vid talmanskonferensen.
<P>
Låt oss återgå till onsdagens ärenden. Gruppen De gröna/Europeiska fria alliansen har bett om ett kompletterande uttalande från kommissionen om kärnsäkerhet när det gäller de pågående problemen med Forsmarkreaktorerna. Ett uttalande som skulle följas av en debatt och avslutas med ett resolutionsförslag.
<P>
Claude Turmes har ordet för att förklara detta förslag.
<SPEAKER ID="029" NAME="Claude Turmes" AFFILIATION="Verts/ALE">
(EN) Herr talman! Vi vill lägga till en punkt på onsdagens föredragningslista. Mot bakgrund av det som inträffade i Forsmarksreaktorn i juli skulle vi vilja föra en diskussion med kommissionen om kärnkraftssäkerhet. Det råder delade meningar i Europaparlamentet om kärnkraften, men när det gäller säkerheten vill vi alla ha en öppen debatt.
<SPEAKER ID="030" NAME="Francesco Enrico Speroni" AFFILIATION="NI">
(IT) Herr talman! Utan att kompromissa - vilket Claude Turmes ville att vi skulle göra - om de ståndpunkter som de som är för eller emot kärnkraftverk har, anser jag att vi bör diskutera dessa händelser och om de är allvarliga eller ej.
<SPEAKER ID="031" NAME="Hannes Swoboda" AFFILIATION="PSE">
(DE) Herr talman, herr Goebbels! Under talmanskonferensen klargjorde vi att vi absolut är för att denna fråga diskuteras, men inte under denna sammanträdesperiod eftersom vi redan var tvungna att flytta frågestunden på föredragningslistan på grund av att rådet inte hade tillräckligt med tid. Vi kommer verkligen att stödja gruppen De gröna/Europeiska fria alliansen, eller vem det nu är som efterfrågar en debatt, för att föra upp denna fråga på föredragningslistan vid ett lämpligt tillfälle. Vi är väl medvetna om problemet, men vår ståndpunkt är att detta inte behöver debatteras denna vecka.
<P>
(Parlamentet förkastade förslaget.)
<SPEAKER ID="033" NAME="Claude Turmes" AFFILIATION="Verts/ALE">
(EN) Herr talman! Jag hoppas att andra grupper kommer att stödja oss om vi sätter tillbaka det på nästa föredragningslista.
<SPEAKER ID="034" NAME="Talmannen">
Jag kan inte lova det, och hur som helst måste ni diskutera det med dem.
<SPEAKER ID="035" NAME="Giles Chichester" AFFILIATION="PPE-DE">
(EN) Herr talman! Jag kanske kunde uppmana Claude Turmes att ta upp frågan i utskottet först, vilket skulle vara ett mer lämpligt tillvägagångssätt, snarare än att försöka göra den till en brådskande angelägenhet, för det misstänker jag att den inte är. Jag välkomnar ett tillfälle att diskutera frågan i utskottet först, innan vi belastar parlamentet med den.
<SPEAKER ID="036" NAME="Talmannen">
Jag kommer inte att ge er ordet för att svara, herr Turmes. Vänligen håll er till de regler som gäller för att ta reda på när och hur denna fråga ska behandlas utanför plenum.
<P>
(Arbetsplanen fastställdes.)

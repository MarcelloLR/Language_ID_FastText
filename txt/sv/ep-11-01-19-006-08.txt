<CHAPTER ID="006-08">
8. Stabiliserings- och associeringsavtal mellan EG och Serbien (
<P>
Före omröstningen om ändringsförslag 4:
<SPEAKER ID="136" NAME="Ulrike Lunacek" AFFILIATION="Verts/ALE">
(EN) Fru talman! Jag har ett muntligt ändringsförslag till ändringsförslag 4 av Margareta Brantner och mig, i syfte att stryka den sista delen. I stället ska det stå: ”Parlamentet uppmanar Serbien att inleda en dialog med Kosovo utan att återigen hänvisa till nya förhandlingar om status.”
<P>
Jag hoppas att jag har ert stöd för det.
<SPEAKER ID="137" NAME="Bernd Posselt" AFFILIATION="PPE">
(DE) Fru talman! Jag vill bara under dessa omständigheter rekommendera att vi röstar för detta.
<SPEAKER ID="139" NAME="Jelko Kacin" AFFILIATION="ALDE">
(EN) Fru talman! Med tanke på de mänskliga rättigheternas betydelse vill jag ha en omröstning med namnupprop om ändringsförslag 8. Det tar upp den serbiska regeringens överraskande och olyckliga beslut att inte delta vid utdelningen av Nobels fredspris i Oslo. Samtidigt lovordar ändringsförslaget den serbiska ombudsmannens beslut att närvara vid ceremonin på det serbiska folkets vägnar. Det är ett budskap till Serbien och alla framtida kandidatländer att vi inte accepterar köpslående om de mänskliga rättigheterna.
<P>
För att få ett bredare stöd för detta ändringsförslag, har jag också ett mycket kort muntligt ändringsförslag - i stort sett en kompromiss - som ursprungligen utarbetats av Maria Eleni Koppa. Jag vill lägga till ordet ”ursprungliga” mellan ”regeringens” och ”beslut”, så formuleringen blir ”Europaparlamentet beklagar regeringens ursprungliga beslut att inte närvara vid utdelningen av Nobels fredspris i Oslo den 10 december. Samtidigt välkomnar parlamentet ombudsmannens ansvarsfulla och berömvärda beslut att närvara vid prisutdelningen”.
<P>
Jag uppmanar alla mina kolleger att stödja detta ändringsförslag.

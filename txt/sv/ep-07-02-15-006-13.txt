<CHAPTER ID="006-13">
13. Stigande energipriser (omröstning)
<SPEAKER ID="094" NAME="Talmannen">
Omröstningen är härmed avslutad.
<SPEAKER ID="095" NAME="Tatjana Ždanoka" AFFILIATION="Verts/ALE">
(EN) Herr talman! Jag har en ordningsfråga. I början av omröstningen röstade vi om två betänkanden från Maria da Assunção Esteves: det första om återtagande, genom omröstning utan namnupprop, och det andra om viseringar för kortare vistelse, genom omröstning med namnupprop. Ni angav emellertid samma titel båda gångerna, nämligen ”betänkandet om återtagande”.
<P>
Till följd av detta uppstod viss förvirring när Verts/ALE-gruppen skulle rösta. Jag vill be sekretariatet och talmannen att kontrollera vår röst. Vår grupps ståndpunkt var för betänkandet om viseringar för kortare vistelse och mot betänkandet om återtagande. Jag är rädd att hela gruppen har röstat annorlunda på grund av misstaget när betänkandets titel meddelades. Jag ber er ta hänsyn till detta.
<SPEAKER ID="098" NAME="Talmannen">
Om det förhöll sig så, fru Ždanoka, kommer detta att antecknas. Vi ska undersöka saken och lämna en adekvat anmärkning i protokollet.

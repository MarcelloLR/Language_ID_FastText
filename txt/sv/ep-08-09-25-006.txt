<CHAPTER ID="006">
Uttalande av talmannen
<SPEAKER ID="076" NAME="Talmannen">
Mina damer och herrar! Jag har av talmanskonferensen blivit ombedd att uttala mig kort om morgondagen, Europeiska språkdagen. Det gör jag så gärna, men ha tålamod eftersom uttalandet är skrivet på flera språk, vilket gör uppgiften något skrämmande för mig. Jag ber er att notera detta uttalande.
<P>
Den 26 september 2008 firar vi Europeiska språkdagen. Inom ramen för denna stöder EU tillsammans med Europeiska rådet en rad europeiska initiativ för att främja språks och kulturers värde och att belysa för den europeiska allmänheten vikten av att lära sig språk.
<P>
(DE) Europas språkliga mångfald är en grundläggande del av vårt intellektuella arv och en av våra kulturella skatter. På vägen mot ett enat Europa har språklig mångfald gradvis blivit mer som en möjlighet snarare än ett hinder. I kommissionens senaste meddelande om flerspråkighet beskriver man därför med rätta vår språkliga mångfald som ett trumfkort.
<P>
(FR) Flerspråkighet och att främja språklig mångfald är hörnstenar i vår dagliga verksamhet i Europaparlamentet. Vårt motto är: inget lagstiftningsarbete utan översättning.
<P>
(IT) Översättning och tolkning av vårt arbete som företrädare för människorna i EU spelar en viktig roll för att garantera dess legitimitet och öppenhet och för att föra vårt parlament ännu närmare de europeiska medborgarna.
<P>
(ES) Det bör noteras att Europaparlamentet är den enda internationella organisation som har en webbplats och webb-tv på 23 olika språk.
<P>
(PL) Ett EU enat i mångfald behöver inte oroa sig för sin framtid.
<P>
(DE) Mina damer och herrar! Tack för er uppmärksamhet.
<P>
(Applåder)
<P>

<SPEAKER ID="084" NAME="Elizabeth Lynne" AFFILIATION="ALDE">
(EN) Herr talman! Jag vill ta upp en ordningsfråga. Om ni har tillgång till information och kan tala om för oss att det är säkert att återvända till Strasbourg, varför kan ni inte uttala er nu innan vi lämnar plenarsammanträdet och riskerar att återvända till en byggnad som några av oss fortfarande tror är osäker?
<SPEAKER ID="085" NAME="Talmannen">
Fru Lynne! All information som jag har fått tillgång till tyder på att byggnaden i Strasbourg är precis lika säker som byggnaden här i Bryssel.

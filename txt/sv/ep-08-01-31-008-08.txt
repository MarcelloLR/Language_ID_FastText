<CHAPTER ID="008-08">
8. Situationen i Iran (omröstning)
<P>
- Före omröstningen:
<SPEAKER ID="081" NAME="José Ignacio Salafranca Sánchez-Neyra" AFFILIATION="PPE-DE">
(ES) Herr talman! Jag vill bara säga att min grupp stöder de grupper som har lagt fram det gemensamma resolutionsförslaget och kommer att ställa sig bakom det.
<P>
- Före omröstningen om punkt 6:
<SPEAKER ID="083" NAME="Vytautas Landsbergis" AFFILIATION="PPE-DE">
(EN) Herr talman! Jag beklagar att mina ändringsförslag flyttas på detta särskilda sätt på grund av tekniska problem. Jag vill be om stöd för att ersätta ett ord. ”Potentiellt militärt bruk” skulle då bli ”potentiell militär förbindelse”.
<P>
(Det muntliga ändringsförslaget beaktades.)
<P>
- Före omröstningen om punkt 9:
<SPEAKER ID="085" NAME="Vytautas Landsbergis" AFFILIATION="PPE-DE">
(EN) Herr talman! Även detta är mycket enkelt, nämligen att föra in ett ord: ”ärligt samarbete”.
<P>
(Det muntliga ändringsförslaget beaktades inte.)
<P>
- Före omröstningen om ändringsförslag 9:
<SPEAKER ID="087" NAME="Paulo Casaca" AFFILIATION="PSE">
(EN) Herr talman! Jag måste tyvärr meddela kammaren att Zamel Bawi, vars avrättning vi krävde skulle stoppas, avrättades klockan fyra på morgonen i går i Karoonfängelset i Ahwaz. Jag vill därför föra in ett muntligt ändringsförslag i Salafranca Sánchez-Neyras befintliga ändringsförslag, vilket jag hoppas att han går med på. Det muntliga ändringsförslaget avser avrättningen av Bawi, och där nämns att en av hans medfångar i dödscellerna faktiskt är en europeisk medborgare som kidnappats från Syrien. De andra två är UNHCR-flyktingar som redan har beviljats asyl i Norge.
<P>
Det muntliga ändringsförslaget lyder på följande sätt: ”Europaparlamentet protesterar kraftigt mot avrättningen i Iran den 30 januari 2008 kl. 4.00 lokal tid av Ahwazi-aktivisten Zamel Bawi, den 19:e Ahwazi-aktivist som avrättats under de senaste tolv månaderna. Parlamentet uppmanar den iranska regeringen att avstå från att avrätta den nederländske medborgaren och människorättsaktivisten Faleh Abdulah al-Mansouri och de UNHCR-registrerade flyktingarna Rasoul Ali Mazrea och Said Saki, som har garanterats vidarebosättning i Norge, och att låta dem fortsätta till de länder där de är medborgare eller har sökt skydd.” Sedan fortsätter det som tidigare: ”Parlamentet kräver att de kurdiska journalisterna Abdolvahed 'Hiva' Butimar och Adnan Hassanpour, som har dömts till döden, frisläpps.”
<P>
(Det muntliga ändringsförslaget beaktades.)
<P>
- Före omröstningen om punkt 15:
<SPEAKER ID="089" NAME="Vytautas Landsbergis" AFFILIATION="PPE-DE">
(EN) Herr talman! När vi nämner alla former av tortyr, föreslår jag att vi för in ”inklusive extremt omänskliga avrättningar”, eftersom det förekommer, särskilt avrättningar med tortyr.
<P>
(Det muntliga ändringsförslaget beaktades.)
<P>
- Före omröstningen om punkt 17:
<SPEAKER ID="091" NAME="Vytautas Landsbergis" AFFILIATION="PPE-DE">
(EN) Herr talman! Detta rör den befintliga texten. I texten står det redan: ”Parlamentet [...] begär att minoriteter ska få utöva alla de rättigheter som beviljas enligt den iranska konstitutionen”. Men det finns även författningsenliga rättigheter som inte beviljas. Jag föreslår därför att den sista delen av texten inleds på följande sätt: ”Europaparlamentet uppmanar de iranska myndigheterna att agera författningsenligt och i lagar och praxis utrota alla former av diskriminering.” Resten skulle stå kvar oförändrat. De bör alltså agera enligt den egna författningen, som inte respekteras.
<P>
(Det muntliga ändringsförslaget beaktades.)
<P>
- Före omröstningen om punkt 19:
<SPEAKER ID="093" NAME="Vytautas Landsbergis" AFFILIATION="PPE-DE">
(EN) Herr talman! Jag går med på att dra tillbaka detta muntliga ändringsförslag eftersom det kompletterar det samförstånd som redan nåtts. Punkt 19 handlar om att rådet och kommissionen åsidosätter Europadomstolens utslag. Detta har vi redan enats om i en kompromiss, så jag går med på att dra tillbaka det.
<P>
- Före omröstningen om ändringsförslag 3:
<SPEAKER ID="095" NAME="Alejo Vidal-Quadras" AFFILIATION="PPE-DE">
(ES) Herr talman! Vi är övertygade om att det vid en resolution av sådan politisk betydelse underlättar om man har så mycket stöd och enighet i kammaren som möjligt.
<P>
Med detta i åtanke föreslår vi ett muntligt ändringsförslag som skulle undanröja varje värdering i det ursprungliga ändringsförslaget och omvandla det till en enkel hänvisning till en viss omständighet, som vi kallar en relevant omständighet som sammanhänger med ämnet för resolutionen. Detta, återigen, skulle undanröja varje värdering, för att få mesta möjliga stöd i kammaren.
<P>
Det muntliga ändringsförslaget innebär att texten i ändringsförslaget ersätts med följande: ”Europaparlamentet har tagit del av Europeiska gemenskapernas förstainstansrätts dom av den 12 december 2006.” Med andra ord, ett enkelt omnämnande utan värdering, av en relevant omständighet.
<P>
(Det muntliga ändringsförslaget beaktades.)
<P>
- Före omröstningen om skäl C:
<SPEAKER ID="097" NAME="Vytautas Landsbergis" AFFILIATION="PPE-DE">
(EN) Herr talman, jag ber om ursäkt. Det var ett tekniskt problem som gjorde att mina ändringsförslag såg så speciella ut. Jag är inte så mycket av ett enfant terrible att jag ska plåga er här.
<P>
Men eftersom de har lagts fram måste jag presentera dem nu. Det handlar om tillämpningen av tilläggsprotokollet, som Iran uppmanades att börja tillämpa så snart som möjligt. Mitt förslag är att lägga till ”vilket ännu inte är fallet”.
<P>
(Det muntliga ändringsförslaget beaktades inte.)
<P>
- Före omröstningen om skäl H:
<SPEAKER ID="099" NAME="Vytautas Landsbergis" AFFILIATION="PPE-DE">
(EN) Herr talman! Det finns ett mycket otrevligt bruk av kranar för offentliga hängningar, särskilt hängningar med tortyr. Mitt förslag är att efter orden ”ofta genom offentlig hängning” föra in följande ord: ”då kranar från västerländska företag används”.
<P>
Vi tycker inte om det. Jag tror inte att någon tycker om det.
<P>
(Det muntliga ändringsförslaget beaktades inte.)
<P>
- Efter skäl R:
<SPEAKER ID="101" NAME="Vytautas Landsbergis" AFFILIATION="PPE-DE">
(EN) Herr talman! Detta är ett viktigt ändringsförslag som jag ber kammaren att uppmärksamma, eftersom vårt eget folk och EU:s medborgare hotas genom vissa aktiviteter.
<P>
Jag vill därför införa ett nytt skäl: ”Flera medlemsstater deltar i en internationell insats för att skapa demokrati i Irak och försvara dess folk mot terrorister som har utbildats och ofta utrustats av andra makter, inklusive Iran. Detta betyder att militärer från EU:s medlemsstater - EU-medborgare - dör och skadas på grund av terrorattacker som Iran har att göra med.”
<P>
Jag ber om ert stöd.
<P>
(Det muntliga ändringsförslaget beaktades inte.)

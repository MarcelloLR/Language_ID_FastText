<CHAPTER ID="008-12">
12. Avslutande av Europeiska polisakademins räkenskaper för budgetåret 2008
<SPEAKER ID="112" NAME="Véronique Mathieu" AFFILIATION="PPE">
(FR) Herr talman, mina damer och herrar! Den 7 oktober 2010 antog parlamentet genom 618 röster mot 0 och 7 nedlagda röster ett beslut om att vägra att bevilja ansvarsfrihet för Europeiska polisakademin för budgetåret 2008.
<P>
I enlighet med parlamentets arbetsordning ska, om ansvarsfrihet inte beviljas, ett formellt förslag om att avsluta räkenskaperna lämnas vid ett senare sammanträde. Beslutet som går till omröstning i dag är därför en teknisk åtgärd avsedd att avsluta räkenskaperna för budgetåret i fråga, inte att bevilja ansvarsfrihet. Jag ville klargöra det.

<CHAPTER ID="017-01">
1. Sri Lanka: uppföljning av FN-rapporten (
<SPEAKER ID="365" NAME="Claude Moraes" AFFILIATION="S&amp;D">
(EN) Herr talman! Jag talar å Véronique De Keysers vägnar och vill lägga fram ett muntligt ändringsförslag till punkt 13, som ska lyda:
<P>
”Europaparlamentet uppmanar vice ordföranden/den höga representanten samt rådet och kommissionen att stödja ytterligare insatser för att förstärka ansvarsförfarandet i Sri Lanka och stödja FN:s rapport, i synnerhet vad gäller det omedelbara inrättandet av en internationell rättsmekanism.”
<SPEAKER ID="366" NAME="Geoffrey Van Orden" AFFILIATION="ECR">
(EN) Herr talman! Vi har fört utdragna förhandlingar med sex olika partigrupper om den här resolutionen. Resolutionen utgör en kompromiss, och därmed innehåller den naturligtvis avsnitt som många av oss helst hade velat slippa, samtidigt som den saknar inslag som många av oss skulle ha velat ta med. De sex partigrupperna har dock enats om att inga ändringsförslag ska läggas fram, vare sig muntliga, skriftliga eller av annat slag. Därför tycker jag att det bryter mot överenskommelsen och gör förhandlingarna meningslösa om vi nu ska få ett ändringsförslag framlagt på det här sättet. Därför bör ändringsförslaget inte beaktas.

<CHAPTER ID="006">
De politiska gruppernas sammansättning: se protokollet
<P>

<SPEAKER ID="097" NAME="Nigel Farage" AFFILIATION="IND/DEM">
(EN) Herr talman! Jag har begärt ordet enligt artikel 103.2. Till svar på det historiska och - enligt somliga - glädjande uttrycket för den demokratiska viljan i Irland förra veckan sa ni i går från talmansstolen: ”Vi har som mål att Lissabonfördraget ska träda i kraft före valet nästa år. Dessa principer kommer jag, förutsatt att ni godkänner dem, att beslutsamt försvara vid rådets möte nästa vecka.”
<P>
(Applåder från ledamöter i andra grupper)
<P>
Ni bad oss om ett mandat. Jag skulle vilja föreslå för parlamentet att enbart mandatet från talmanskonferensen inte räcker för detta och att vi - enligt artikel 103, där det tydligt uppges att ”kammaren [ska] besluta om debatten ska avslutas med att en resolution antas” - bör avsluta vår debatt med ordförande José Manuel Barroso i morgon med en omröstning för att se om vi ska ge er mandatet eller inte, för att se om ledamöterna i denna så kallade demokratiska kammare är beredda att respektera det irländska resultatet och för att ta reda på om ”nej” verkligen betyder ”nej”.
<P>
(Applåder från ledamöter i IND/DEM-gruppen)
<SPEAKER ID="098" NAME="Talmannen">
Herr Farage! Jag gav er möjlighet att tala eftersom ni bad om detta, men jag måste berätta för er att er förfrågan kommer för sent. Det är talmanskonferensen som beslutar om det blir en resolution. Frågan kan tas upp igen i plenum, men detta skulle ha gjorts tidigare. Ni är nu för sent ute, så det kommer definitivt inte att bli någon resolution. Det är läget enligt arbetsordningens regler, och vi håller oss till reglerna. Er högljuddhet kompenserar inte för era argument.

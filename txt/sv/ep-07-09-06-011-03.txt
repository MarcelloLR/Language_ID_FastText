<CHAPTER ID="011-03">
3. Finansiering av den särskilda tribunalen för Sierra Leone (omröstning)
<P>
Finansiering av den särskilda tribunalen för Sierra Leone - Före omröstningen:
<SPEAKER ID="168" NAME="Bernd Posselt" AFFILIATION="PPE-DE">
(DE) Herr talman! Min grupp hade kommit överens om att begära omröstning med namnupprop. På grund av ett tekniskt fel av en ny medarbetare tycks detta inte ha meddelats er. Jag ber er att bifalla denna begäran om omröstning med namnupprop, eftersom ett tekniskt fel tycks ha begåtts.
<SPEAKER ID="169" NAME="Talmannen">
Vi ska inte inrätta en särskild domstol för er medarbetare. Om kammaren inte har några invändningar kommer vi alltså att genomföra en omröstning med namnupprop under slutomröstningen.
<P>
- Före omröstningen om punkt 6:
<SPEAKER ID="170" NAME="Glyn Ford" AFFILIATION="PSE">
(EN) Tack. Eftersom Vittorio Agnoletto är frånvarande skulle jag vilja lägga fram det muntliga ändringsförslaget till punkt 6 för hans räkning. Jag tror att det finns med på omröstningslistorna, men om det inte gör det så lyder förslaget ”Europaparlamentet uppmanar kommissionen att garantera fortsatt finansiering av både kärn- och biverksamhet vid den särskilda domstolen i de kommande nationella programmen för Sierra Leone. Parlamentet uppmanar myndigheterna i Sierra Leone att prioritera övergångsdomstolar och domstolarnas oberoende”.
<P>
(Det muntliga ändringsförslaget beaktades.)
<SPEAKER ID="172" NAME="Francesco Enrico Speroni" AFFILIATION="UEN">
(IT) Herr talman, mina damer och herrar! Jag har noterat att bilderna över omröstningarna har ändrats. När det gäller omröstningen med namnupprop tycks det mig som om siffrorna bara gäller männen, och eftersom det även är kvinnor som röstar yrkar jag på att bilderna ska justeras så att de avspeglar verkligheten.
<SPEAKER ID="173" NAME="Talmannen">
Detta är ett riktigt påpekande, men eftersom det bara finns plats för tre siffror blir det svårt att vara rättvis mot alla. Vi måste därför titta på antalet siffror som presenteras.

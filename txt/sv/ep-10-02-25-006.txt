<CHAPTER ID="006">
Justering av protokollet från föregående sammanträde
<SPEAKER ID="096" NAME="Véronique De Keyser" AFFILIATION="S&amp;D">
(FR) Herr talman! Jag tänker inte ta upp den beklagliga incident som ägde rum här i kammaren i går när Herman Van Rompuy förolämpades. Denna incident är ovärdig Europaparlamentet. Europeiska rådets ordförande är fullständigt kapabel att försvara sig, men jag tolererar inte att någon här i kammaren säger att mitt land inte är ett land. Det är ett av de länder som grundade EU och det kommer mycket snart att ta över ordförandeskapet. Jag förstår inte hur någon i parlamentet kan sjunka så lågt och säga sådana saker, och jag kräver en ursäkt.
<P>
(Applåder)
<SPEAKER ID="097" NAME="Gerard Batten" AFFILIATION="EFD">
(EN) Herr talman! Jag vill ta upp en ordningsfråga enligt samma artikel som damen gjorde när hon hänvisade till min kollega Nigel Farage.
<P>
Det kallas politik. Ni har lurat på våra länder Lissabonfördraget utan att rådfråga folket, och när mina kolleger säger någonting om det och folk inte tycker om det så klagar de. Det kallas politik. Vi hade det i vårt land innan EU förstörde vår demokrati, så vänj er vid att lyssna på oppositionen i denna fråga.
<SPEAKER ID="098" NAME="Talmannen">
Herr Batten! Det förra uttalandet var ett svar på någonting som sades i går i parlamentet. Det var enligt den artikeln. Det var inte en ordningsfråga. Därför var er ordningsfråga inte befogad.

<CHAPTER ID="009-20">
20. Det europeiska samvetet och diktatur (omröstning)
<SPEAKER ID="116" NAME="Talmannen">
Jag vill uppmärksamma er på att Hartmut Nassauer och József Szájer har undertecknat det gemensamma förslaget om en resolution för gruppen för Europeiska folkpartiet (kristdemokrater) och Europademokrater.
<P>
- Före omröstningen om punkt 3:
<SPEAKER ID="117" NAME="Vytautas Landsbergis" AFFILIATION="PPE-DE">
(EN) Herr talman! Låt mig erinra om vår viktiga resolution från 2005 om slutet på andra världskriget i Europa, i vilken det slogs fast att ”försoning inte kan åstadkommas utan sanning och hågkomst”.
<P>
Jag skulle inte vilja ta bort sanningen nu. Gå med på att ”sanning” infogas: försoning som baseras på sanning och hågkomst. Rösta för sanningen.
<SPEAKER ID="119" NAME="Vytautas Landsbergis" AFFILIATION="PPE-DE">
(EN) Herr talman! I texten hänvisas till brott mot mänskligheten som skedde ”så sent som i juli 1995”. Det skulle vara bättre att skriva ”fortfarande ägde rum i juli 1995”, eftersom ingen kan vara säker på att det inte skedde fler sådana brott 1996.
<P>
(Inpass)
<P>
Ja, verkligen - det skulle vara mjukare: ”skedde så sent som i” bör ersättas av ”fortfarande ägde rum i”.
<SPEAKER ID="121" NAME="Tunne Kelam" AFFILIATION="PPE-DE">
(EN) Herr talman! Detta är en mindre rättelse. Texten lyder nu ”länderna i Centraleuropa hade den ytterligare erfarenheten av kommunism”. Jag skulle vilja ändra ”länderna i Centraleuropa” till ”länderna i Central- och Östeuropa”, eftersom texten överallt annars har denna lydelse, och ersätta ”har den ytterligare erfarenheten av kommunism” med ”har upplevt både kommunism och nazism”, eftersom inget ”ytterligare” infördes genom kommunismen för länderna i Östeuropa: de flesta av dem hade kommunism först, sedan nazism, och därefter kommunism igen.
<SPEAKER ID="123" NAME="Bogusław Sonik" AFFILIATION="PPE-DE">
(PL) Herr talman! Jag vill bara lägga till att även jag har undertecknat resolutionen.
<P>
(FR) Herr talman! Jag undertecknade också resolutionen och jag ser inte mitt namn på förslaget till resolution. Jag vill därför be er att lägga till mitt namn.

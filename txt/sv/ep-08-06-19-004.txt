<CHAPTER ID="004">
Välkomsthälsning
<SPEAKER ID="052" NAME="Talmannen">
Jag skulle nu vilja välkomna en delegation från det federala parlamentet i Schweiz till åhörarläktaren. Den schweiziska delegationen leds av Brigitta Gadient.
<P>
(Applåder)
<P>
Det är ett stort nöje för mig att hälsa er välkomna till Europaparlamentet i Strasbourg, där ni har deltagit i det 27:e mötet mellan Europaparlamentet och det schweiziska parlamentet i går och i dag.
<P>
Jag vet att det har förekommit intressanta diskussioner om utvecklingen och den nuvarande situationen, samt om framtida utmaningar för kontakterna mellan Schweiz och EU. Särskilt viktiga punkter har varit dialogen om skattefrågor mellan EU och Schweiz, fri rörlighet för personer, erfarenheterna ifrån de senaste EU-utvidgningarna, gränsöverskridande tjänsteutbud och Schengen- och Dublinavtalen, Schweiz ekonomiska bidrag till EU:s utvidgning samt frihandeln på jordbruksområdet.
<P>
Förbindelserna mellan våra två parlament har rötter som går nästan 30 år tillbaka i tiden, och tack vare dem har vi på både EU:s och Schweiz sida kunnat bygga upp en djupgående kunskap. Jag är säker på att det åsiktsutbyte som har ägt rum nu i veckan gagnar samarbetet mellan våra två parlament.
<P>
(Applåder)

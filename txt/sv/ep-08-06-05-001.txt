<CHAPTER ID="001">
Öppnande av sammanträdet
<P>
(Sammanträdet öppnades kl 9.00.)
<P>
°
<P>
° °
<SPEAKER ID="005" NAME="Monica Frassoni" AFFILIATION="Verts/ALE">
(IT) Fru talman, mina damer och herrar! Som ni vet utlöstes ECURIE - Europeiska gemenskapens säkerhetssystem - i går till följd av en oklar incident i ett slovenskt kärnkraftverk. Larmet avblåstes sedan, men det föreligger fortfarande tvivel om denna incidents sanna natur och orsakerna till detta mycket ovanliga larm. Vi vill därför utnyttja det faktum att kommissionen kommer att närvara senare i dag, och att Slovenien innehar ordförandeskapet, till att uppmana ordförandeskapet och kommissionen att informera Europaparlamentet, och därmed även allmänheten, om de verkliga orsakerna till att denna ovanliga händelse inträffade. Fru talman! Jag skulle vara tacksam om ni agerar med anledning av denna begäran.
<SPEAKER ID="006" NAME="Talmannen">
Jag tror att det slovenska ordförandeskapet, som kommer hit i dag, kommer att återkomma till denna begäran.

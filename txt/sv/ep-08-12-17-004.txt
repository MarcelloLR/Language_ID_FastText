<CHAPTER ID="004">
Fibromyalgi (skriftlig förklaring): se protokollet
<P>

<SPEAKER ID="064" NAME="Hannes Swoboda" AFFILIATION="PSE">
(DE) Herr talman! I går hindrades ett stort antal inbokade besökare från att komma in i parlamentet. Jag vill särskilt tacka parlamentets tjänsteavdelningar, som försökte släppa in besökarna trots motstånd från polisen. Polisen tillät dock inte detta eftersom besökarna bar röda jackor. Jag vet inte vem som är rädd för röda jackor. En av våra ledamotskolleger tvingades också att ta av sig sin jacka för att bli insläppt i parlamentet.
<P>
Jag vill att vi lämnar in ett klagomål till polisen och talar om för dem att det är förbjudet att hindra besök. Jag vill upprepa att parlamentets tjänsteavdelningar försökte släppa in inbokade besökare i parlamentet men att polisen förhindrade detta, trots att besökarna uppträdde fredligt. Jag vill att vi informerar polisen om att parlamentet inte bör bemötas med ett sådant motstånd.
<SPEAKER ID="065" NAME="Talmannen">
Tack så mycket, herr Swoboda! Vi ska undersöka saken. Tack för ert inlägg.
<SPEAKER ID="066" NAME="Monica Frassoni" AFFILIATION="Verts/ALE">
(IT) Herr talman, tack för ordet. Jag vill bara varmt välkomna Mohamed Abdelaziz, president för Västsahariska arabiska demokratiska republiken och generalsekreterare för Polisariofronten, och hans åtföljande delegation. De har återvänt till parlamentet för att påminna oss om betydelsen av att skydda deras folks rättigheter och självbestämmande.
<SPEAKER ID="067" NAME="Jens Holm">
för GUE/NGL-gruppen. - Herr talman, jag talar å hela min grupps vägnar. Vi motsätter oss det förfarande som nu har föreslagits. Vår ordförande Francis Wurtz har redan sagt på mötet mellan gruppordförandena att det här är helt oacceptabelt. Omröstningen om klimatpaketet, en av de viktigaste omröstningarna det här året, borde gå till på samma sätt som alla andra omröstningar. Det är odemokratiskt och det är förfärligt att vi inte röstar på varje betänkande för sig. Vi måste få rösta på varje betänkande i sig och vi måste få ha rätt att lägga fram ändringsförslag som vi röstar på.
<P>
Riv upp det här förslaget, och låt oss rösta på varje betänkande för sig och låt oss rösta på de ändringsförslag som är lagda, tack!
<SPEAKER ID="068" NAME="Talmannen">
Alla har rätt att framföra sin åsikt här i parlamentet och majoriteten bestämmer.
<SPEAKER ID="069" NAME="Chris Davies" AFFILIATION="ALDE">
(EN) Herr talman! I slutet av den fem timmar långa debatten om klimat- och energipaketet i går fick parlamentet ett genomtänkt svar för ordförandeskapets räkning från minister Jean-Louis Borloo och för kommissionens räkning från kommissionsledamöterna Stavros Dimas och Andris Piebalgs. Trots att 50 eller 60 ledamöter hade deltagit i debatten talade ministern och kommissionsledamöterna inför en församling med fyra ledamöter.
<P>
Jag anser att detta är ohövligt mot såväl kommissionen som ordförandeskapet, och att det minskar parlamentets inflytande. Jag vill be er att diskutera med partiledarna om vi borde överväga sanktioner mot ledamöter som deltar i debatterna, men som inte orkar komma hit för att höra kommissionens och ordförandeskapets svar.
<P>
(Applåder)
<SPEAKER ID="070" NAME="Talmannen">
Herr Davies! Jag håller helt och hållet med er i sakfrågan, men var snäll och se till att ledamöternas närvaro kan garanteras, däribland genom att kontrollera saken med er grupp.
<SPEAKER ID="071" NAME="Reinhard Rack" AFFILIATION="PPE-DE">
(DE) Herr talman! Jag har en fråga som rör gårdagens debatt med det franska ordförandeskapet. Det finns gruppordförande som har viktiga saker att säga i denna viktiga debatt, vilket är helt i sin ordning. Men det finns också gruppordförande, som alltid är desamma, som drar över på tiden med en eller två minuter som en allmän regel.
<P>
Kanske kunde man bara dra av denna tid från deras grupptid, eftersom man på så sätt inte ändrar vad som faktiskt är en korrekt fördelning av talartiden?

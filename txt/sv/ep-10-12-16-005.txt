<CHAPTER ID="005">
Stöd till skärpning av EU:s förbud mot avlägsnande av hajfenor - Ökat EU-stöd till idrott på gräsrotsnivå - EU-strategi mot hemlöshet (skriftliga förklaringar)
<SPEAKER ID="997" NAME="Talmannen">
De skriftliga förklaringarna 0071/2010, 0062/2010 och 0061/2010 har undertecknats av en majoritet av parlamentets ledamöter och kommer därför, i enlighet med artikel 123.3 och 123.4 i arbetsordningen, att vidarebefordras till mottagarna och offentliggöras bland de antagna texterna från denna sammanträdesperiod, tillsammans med namnen på de ledamöter som undertecknat förklaringarna.
<SPEAKER ID="110" NAME="Seán Kelly" AFFILIATION="PPE">
(EN) Fru talman! Jag vill för de ledamöter som tillsammans med mig står bakom denna förklaring - Ivo Belet, Hannu Takkula, Mary Honeyball och Joanna Senyszyn - tacka alla ledamöter som undertecknat den. Det var talande att nästan 50 procent av dem som undertecknade var kvinnor, så jag vill tacka dem så mycket för deras samarbete och också ge ett särskilt erkännande åt Joanna Senyszyn. Hon har gjort ett gediget arbete och kanske också vill säga några ord.
<P>
Så jag vill tacka er allihop och önska er en jul full av skoj och idrott.
<SPEAKER ID="111" NAME="Talmannen">
Nästa punkt är skriftlig förklaring 0061/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Fru talman, mina damer och herrar! Det är med viss rörelse och för mina ledamotskolleger Britta Thomsen, Liz Lynne, Ilda Figueiredo och Jacek Protasiewicz som jag vill framföra mitt uppriktiga tack för ert stöd för skriftlig förklaring 0061/2010 om en EU-strategi mot hemlöshet.
<P>
Samtidigt som kommissionen i dag presenterar sitt flaggskeppsinitiativ, den europeiska plattformen mot fattigdom och social utestängning, sänder denna förklaring ett tydligt budskap från parlamentet till kommissionen och medlemsstaterna.
<P>
Det är dags att sluta prata och börja handla. Specifika förslag kan nu genomföras. Låt oss se till att vi inte har några uteliggare kvar 2015.
<P>
Jag önskar er alla en trevlig ledighet och hoppas att vi får en bra början på nästa år.
<P>
(Applåder)
<SPEAKER ID="113" NAME="Talmannen">
Jean-Paul Besset har begärt ordet. Varsågod.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Fru talman! Jag vill för mina tre kolleger Sirpa Pietikäinen, Daciana Octavia Sârbu och Chris Davies uppriktigt tacka de 410 ledamöter av Europaparlamentet som undertecknat skriftlig förklaring 0071/2010 om stöd till skärpning av EU:s förbud mot avlägsnande av hajfenor, som vi lade fram.
<P>
Denna ömtåliga art utsätts, i likhet med många andra arter, för en veritabel massaker till havs till följd av bruket att avlägsna fenorna och kasta kropparna överbord efter stympningen.
<P>
Tack för att så många av er undertecknat denna skriftliga förklaring. Det sänder en tydlig signal till kommissionen om att det krävs en skärpning av reglerna för att skydda denna art.
<P>
(Applåder)

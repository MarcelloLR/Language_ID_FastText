<CHAPTER ID="007-04">
4. Anpassning av Europaparlamentets arbetsordning till Lissabonfördraget (
<SPEAKER ID="091" NAME="Bruno Gollnisch" AFFILIATION="NI">
(FR) Herr talman! Min apparat är ur funktion, men det var inte poängen med mitt inlägg.
<P>
Betänkandet innehöll ett ändringsförslag som har dragits tillbaka, nämligen ändringsförslag 86. Min ordningsfråga avser artikel 24.2 i arbetsordningen. Jag har tidigare haft förmånen att, för ett antal kollegors räkning, förklara artikelns innebörd för er, nämligen att grupplösa ledamöter bland sig får utse en representant som deltar vid talmanskonferensens sammanträden. Administrationen har lagt sig på tvären och därför har denna bestämmelse inte följts sedan i juli.
<P>
Ändringsförslag 86 syftade emellertid till att ändra bestämmelsen så att ni fick rätt att välja ut den av de grupplösa ledamöterna som skulle delta vid talmanskonferensens sammanträden. Detta är - jag ska välja mina ord med omsorg - riktigt bedrövligt. Samtliga kolleger håller med mig. Det är tydligen bara i vårt fall som man tvingar på oss ett val av företrädare till talmanskonferensens möten.
<P>
Jag hoppas att ni tänker tacka nej till den här befogenheten, som föreslagits av den socialistiska gruppen och Europeiska folkpartiets grupp (kristdemokrater), som ni själv tillhör.
<SPEAKER ID="092" NAME="Talmannen">
Jag hör vad ni säger. Har föredraganden något att säga om detta? Får jag be föredraganden om en kommentar?
<SPEAKER ID="093" NAME="David Martin" LANGUAGE="EN">
Herr talman! Vi behöver inte ägna så mycket tid åt detta, eftersom de grupplösa inte är värda det. Vi röstar inte om detta. Om de kunde bekväma sig att dyka upp på de utskottssammanträden som de har rätt till, skulle de känna till att vi inte ska rösta om detta i dag, utan först i januari. Jag håller fast vid min rekommendation att ni, herr talman, ska inbjuda en av de grupplösa ledamöterna att delta vid talmanskonferensens sammanträden.

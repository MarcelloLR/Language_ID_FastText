<CHAPTER ID="007-07">
7. EU:s finansiella bidrag till Internationella fonden för Irland (2007-2010) (
<P>
- Före omröstningen:
<SPEAKER ID="163" NAME="Seán Kelly" LANGUAGE="EN">
Herr talman! Jag vet att kollegerna inte vill att folk ska tala just nu, men jag ber er ha tålamod bara ett par minuter.
<P>
För det första därför att detta inte debatterats i kammaren. Det är viktigt att något sägs om det, särskilt på grund av den roll som EU:s internationella fond spelat för Irland. För det andra tror de flesta på Irland - och på annat håll - att denna fond huvudsakligen finansierats av USA. Självklart spelade USA en stor roll - och jag vill tacka dem för det - vilket också Kanada, Australien och Nya Zeeland gjorde, men det är viktigt att framhålla att från och med 2006 finansierar faktiskt EU 57 procent av fonden. Det är inte något som är allmänt bekant och om vi inte har någon debatt här i parlamentet innebär det naturligtvis att vi ser till att det förblir en hemlighet. Jag vill alltså framhålla den roll som EU spelar för att skapa kontakt, dialog och försoning på Nordirland, en fredsprocess som visserligen är bräcklig men som tack och lov fortfarande håller.
<P>
Jag vill i dag lovorda alla människor som har bidragit till freden i Nordirland - det är så många - och särskilt förmodar jag på extremkanterna. Partier som dr Ian Paisleys parti - han var ledamot av denna kammare under många år - och Gerry Adams parti, som aldrig skulle ha mötts för 20 år sedan, har nu förenats i fredsprocessen och maktdelningen. EU måste ta åt sig äran för detta - åtminstone sin beskärda andel - och det vill jag framhålla i dag. Jag vill lovorda alla dem som har tagit risker för freden i Nordirland, och jag hoppas att freden kommer att bestå.
<P>
(GA) Jag hoppas att denna resolution kommer att antas enhälligt, och jag tackar alla medverkande för den roll som de har spelat i fredsprocessen i mitt hemland.
<SPEAKER ID="165" NAME="Francesco Enrico Speroni" AFFILIATION="EFD">
(IT) Herr talman! Jag lade märke till att mellan omröstningen om vice talmannen och de senaste omröstningarna har 150 ledamöter försvunnit. Jag vet inte om deras försvinnande beror på magont eller ett problem med luftkonditioneringen. Vi kanske borde undersöka saken.
<SPEAKER ID="166" NAME="Talmannen">
Nej, de har inte försvunnit. Vi kommer att ge er en mycket tydlig förklaring till vad som hände under omröstningen för pastor Tõkés, men det var inte gudomligt ingripande.

<CHAPTER ID="007-14">
14. Lamfalussy-uppföljning - Framtida övervakningsstruktur (
<P>
- Före omröstningen om punkt 2 c i bilagan:
<SPEAKER ID="115" NAME="Ieke van den Burg">
medföredragande. - (EN) Herr talman! Mot bakgrund av den senaste utvecklingen har vi förstärkt texten i ett muntligt ändringsförslag om insättningsgarantisystemen, och det lyder: ”Beslut kan fattas på basis av rättvisa ...” Jag är ledsen, men det var fel text.
<P>
Den här handlar om omröstningen med kvalificerad majoritet i nivå 3-kommittéerna. Denna text överensstämmer med vad som borde göras för att garantera att värdmedlemsstaterna får ett stort mått av medbestämmande när det gäller grupptillsynen, och den lyder: ”Beslut kan fattas på basis av rättvisa och tillbörliga kvalificerade majoritetssystem, som beaktar den finansiella sektorns relativa storlek och varje medlemsstats BNP samt den finansiella sektorns systembetydelse för medlemsstaten.” Därifrån är det samma text.
<SPEAKER ID="116" NAME="Talmannen">
Fru van den Burg, om jag inte misstar mig tror jag inte att ni läste upp den korrekta texten.
<SPEAKER ID="117" NAME="Ieke van den Burg">
medföredragande. - (EN) Herr talman! Det är den andra texten. Den handlade verkligen om insättningsgarantisystemen. Vi försökte förstärka den nuvarande texten genom att kräva att dessa bestämmelser inom Europeiska unionen ”ändras utan dröjsmål för att undvika arbitrage mellan garantinivåer i medlemsstaterna som kan ytterligare öka volatiliteten och underminera den finansiella stabiliteten istället för att öka säkerheten och insättarnas förtroende”. Sedan står det att de även bör garantera likvärdiga verksamhetsförutsättningar för finansinstitut. Jag ber om ursäkt för detta.
<P>
(Parlamentet samtyckte till att godkänna båda dessa muntliga ändringsförslag.)
<P>
- Före omröstningen om ändringsförslag 8:
<SPEAKER ID="119" NAME="Daniel Dăianu">
medföredragande. - (EN) Herr talman! Också som ett erkännande av medlemsstaternas desperata, men inte tillräckligt samordnade, försök att rädda banksystemet tycker vi att det är rimligt att lämna in detta ändringsförslag. Det lyder: ”Banksystemets ökade gränsöverskridande karaktär i Europa och behovet av samordnade åtgärder vid negativa chocker, liksom behovet av att hantera systemrisker effektivt, kräver att skillnaderna mellan de nationella systemen i medlemsstaterna minskas i största möjliga utsträckning. Det finns ett behov av att vidta åtgärder utöver de studier som kommissionen redan har utfört i detta sammanhang och att så snart som möjligt ändra direktiv 94/19/EG för att skapa samma skyddsnivå för bankinsättningar inom hela EU i syfte att upprätthålla finansiell stabilitet och insättarnas förtroende och undvika snedvridning av konkurrensen.”
<P>
(Parlamentet samtyckte till att godkänna det muntliga ändringsförslaget.)

<CHAPTER ID="004">
Undertecknande av rättsakter som antagits genom medbeslutandeförfarandet: se protokollet
<SPEAKER ID="078" NAME="Marco Cappato" AFFILIATION="ALDE">
(IT) Herr talman! I artikel 28 i arbetsordningen anges att frågor som rör presidiets arbete ska besvaras inom 30 dagar från det att de lämnats in.
<P>
För ca tre månader sedan ställde jag en fråga om de uttalanden som kardinal Angelo Scola gjorde i närvaro av talmannen i vårt parlament. Han sa att det inte var lämpligt att det nuvarande Europaparlamentet fortsätter att uttala sig i frågor som rör till exempel äktenskap, familj och liv. Inför ett sådant angrepp mot parlamentet beslutade jag att lämna in den fråga jag nämnde. Jag anser att det är viktigt att parlamentets presidium försvarar kammaren och dess överläggningar mot angrepp från en främmande stat som Vatikanstaten.
<SPEAKER ID="079" NAME="Talmannen">
Herr Cappato! Om det ni säger stämmer - och det tvivlar jag inte på - måste ni givetvis få ett svar. De duktiga kvinnor och män som sitter vid min sida kommer att titta närmare på saken och ni kommer sedan att få ett svar.

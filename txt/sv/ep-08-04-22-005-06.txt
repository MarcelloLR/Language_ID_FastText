<CHAPTER ID="005-06">
6. Organdonation och transplantation: Politiska insatser på EU-nivå (
<P>
- Före omröstningen:
<SPEAKER ID="087" NAME="Adamos Adamou" LANGUAGE="EL">
Herr talman, mina damer och herrar! Fastän användningen av mänskliga organ för transplantationer har ökat stadigt under de senaste årtiondena överstiger antalet individer i behov av transplantation antalet tillgängliga organ. Över 50 000 patienter finns nu på väntelistorna i EU, och 10 personer som väntar på organ dör varje dag. Det är upp till oss att sända ut ett starkt budskap till kommissionen och framför allt till medlemsstaterna och våra regeringar.
<P>
Tiden är inne att vidta åtgärder som EU-medborgare. Vi behöver mobilisera, samordna, öka medvetenheten bland våra medmänniskor och själva bli donatorer.
<P>
(Applåder)
<P>
- Före omröstningen om punkt 38:
<SPEAKER ID="089" NAME="Marios Matsakis" AFFILIATION="ALDE">
(EN) Herr talman! Kort sagt är detta är ett kort ändringsförslag för att ge ändringsförslag 2 till punkt 38 en starkare innebörd när det gäller donatorers rättigheter. Ändringsförslaget innebär att man efter ”donera ett organ” lägger till orden ”är donatorns exklusiva rättighet och”.
<P>
(Parlamentet antog det muntliga ändringsförslaget.)

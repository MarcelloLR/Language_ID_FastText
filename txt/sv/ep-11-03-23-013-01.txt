<CHAPTER ID="013-01">
1. Ändring av fördraget om Europeiska unionens funktionssätt vad gäller en stabilitetsmekanism för de medlemsstater som har euron som valuta (
<SPEAKER ID="036" NAME="Elmar Brok">
föredragande. - (DE) Herr talman, mina damer och herrar! Denna europeiska stabilitetsmekanism är nödvändig för att tillhandahålla varaktig rättslig garanti och för att kunna garantera solidaritet med länder som har problem, men även för att säkra euron, garantera nödvändig budgetdisciplin och möjliggöra ett gemensamt ansvar för tillväxtutmaningar.
<P>
Med tanke på den tid som ett vanligt förfarande skulle ha tagit och även för att undvika en folkomröstning i vissa medlemsstater kan detta endast regleras genom ett förenklat förfarande för revidering av fördraget. Men parlamentet hävdar att detta inte får bli det brukliga förfarandet och att vi i själva verket här bör agera i enlighet med det vanliga förfarandet för revidering av fördraget.
<P>
I det ursprungliga förslaget fastslogs att detta skulle vara en helt och hållet mellanstatlig metod, i vilken kommissionen knappast hade någon funktion och Europaparlamentet inte hade någon funktion överhuvudtaget. I anslutning till de förhandlingar vi har haft med kommissionen, Europeiska centralbanken, Europeiska rådets ordförande och ordföranden för Eurogruppen i nästan alla frågor som rör modeller, tester och beslutsgrunder, alla frågor som handlar om att definiera en ram och föreslå bestämmelser för detta i ett gemenskapsförfarande kan vi i dag rapportera att Europeiska rådet, finansministerrådet, har accepterat att Europaparlamentet också kan ha en funktion roll i denna process och kommer att ha en funktion i sådana frågor.
<P>
Vi var sålunda inte allt för nöjda inledningsvis, men jag anser att om unionens institutioner används och vi kan börja använda mellanstatliga förfaranden som tidigare, då kommer det när tiden är inne att vara enkelt att nå en tydlig EU-politik. Eftersom de institutionella villkoren nu är på plats, kan vi föreslå för er att vi godkänner detta förfarande för revidering av fördraget från Europeiska rådet och inleda förfarandet. Vi har därför lagt fram sådana ändringsförslag med enhälligt godkännande i utskottet för konstitutionella frågor. Vi måste göra klart för oss att våra tolkningar också har godkänts och bekräftats genom brev från ordföranden för Eurogruppen och kommissionsledamoten med ansvar för monetära frågor liksom genom brev från Europeiska rådets ordförande. Jag anser att detta utgör en tillförlitlig grund så att vi kan godkänna detta nu, säkra euron - som har varit en stor framgång för Europa - och gå vidare tillsammans.
<SPEAKER ID="037" NAME="Roberto Gualtieri" LANGUAGE="IT">
Herr talman, mina damer och herrar! I betänkandet som vi ska rösta om har vi fortfarande förbehåll kring beslutet om att godkänna en revidering av fördraget om mekanismens mellanstatliga karaktär. Samtidigt stöder vi dock betänkandet, eftersom - som Elmar Brok förklarade - de förhandlingar vi förde gjorde det möjligt för oss att uppnå viktiga mål som främst hänger samman med att villkoren för stödet kommer att fastställas genom en bestämmelse, följaktligen genom ett medbeslutandeförfarande.
<P>
Det är därför rimligt att rösta för och jag skulle vilja tacka de många ledamöter som har bidragit till detta resultat och nämna privilegiet att få arbeta tillsammans med Elmar Brok, Mario Pirillos extremt värdefulla råd och även det arbete som utförts av de två föredragandena från utskottet för ekonomi och valutafrågor (ECON): Edward Scicluna och Jean-Paul Gauzès, herr Schade, fru Häfner samt gruppsamordnarna och inte minst ordförandena i grupperna som har gett oss ett sådant betydelsefullt politiskt stöd. Tack.
<SPEAKER ID="038" NAME="Talmannen">
Jag vill välkomna Europeiska kommissionens ordförande och vice ordförande som är med oss i dag och även rådets ordförande. Vi har mycket viktiga omröstningar framför oss - det är vi mycket medvetna om - så tack för att ni är här i en sådan viktig stund.
<P>
Mina damer och herrar, ni får möjlighet att kommentera omröstningen i morgon. Nu är det dags för röstförklaringarna, så lämna inga kommentarer nu. I morgon efter omröstningen har vi tid för kommentarer kring alla frågor - både frågorna från i dag och dem från i morgon.

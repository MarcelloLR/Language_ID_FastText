<CHAPTER ID="012">
Arbetsplan
<SPEAKER ID="019" NAME="Talmannen">
Det slutgiltiga förslaget till föredragningslista som utarbetats vid talmanskonferensen enligt överenskommelse med de politiska grupperna vid sammanträdet torsdagen den 20 januari 2011 och i enlighet med artikel 137 i arbetsordningen har delats ut. Följande ändringar har föreslagits:
<P>
(Onsdag/sammanträdesperiod i Bryssel):
<P>
Punkt 1: Efter det att jag gjort ett uttalande om EU:s erkännande av folkmordet på romer under andra världskriget följer dessa punkter: ett uttalande av rådet, ett uttalande av kommissionen och anföranden av talespersoner för de politiska grupperna om folkmordet på romer.
<P>
Punkt 2: Rubriken för debatten om situationen i Tunisien ändras enligt följande: ”Uttalande av kommissionens vice ordförande/unionens höga representant för utrikes frågor och säkerhetspolitik om situationen i Medelhavsområdet, särskilt Tunisien och Egypten”.
<P>
Punkt 3: Omröstningen om resolutionsförslagen om Tunisien äger rum i morgon, som planerat. Omröstningen om resolutionsförslagen om Egypten kommer att äga rum under den andra sammanträdesperioden i februari i Strasbourg.
<P>
Punkt 4: Debatten om rådets och kommissionens uttalanden om de höjda livsmedelspriserna kommer att skjutas upp till den andra sammanträdesperioden i februari. Den kommer att ersättas med en debatt om rådets och kommissionens uttalanden om utnämningen av ESA:s högre chefer, följt av anföranden av talespersoner för de politiska grupperna.
<P>
(Torsdag/sammanträdesperiod i Bryssel):
<P>
Jag vill meddela ledamöterna att ett betänkande av Francesco Enrico Speroni om kravet på upphävande av den parlamentariska immuniteten för parlamentsledamoten Tamás Deutsch kommer att föras upp under punkten omröstning.
<P>
(Arbetsplanen antogs)
<SPEAKER ID="020" NAME="Ioan Mircea Paşcu" AFFILIATION="S&amp;D">
(EN) Jag skulle vilja att du, Jerzy Buzek, tillsammans med talmanskonferensen övervägde en tidigare schemaläggning av anföranden på en minut, eftersom dessa under de senaste sammanträdena flyttades till den sista timmen av våra diskussioner. Resultatet är att färre och färre deltar, och jag vill inte ens tänka att detta faktiskt är ett skäl att skjuta upp det.
<P>
Jerzy Buzek, jag ber därför att du överväger att schemalägga detta tidigare så att vi får möjlighet att delta som vi gjorde förut.
<SPEAKER ID="021" NAME="Talmannen">
Tack för dina synpunkter. Du kan vara säker på att vi kommer att diskutera denna fråga och besluta om vilka åtgärder som ska vidtas.

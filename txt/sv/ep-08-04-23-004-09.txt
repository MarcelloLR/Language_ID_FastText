<CHAPTER ID="004-09">
9. 2007 års framstegsrapport om före detta jugoslaviska republiken Makedonien (
<P>
Före omröstningen:
<SPEAKER ID="094" NAME="Erik Meijer">
föredragande. - (EN) Herr talman! Vytautas Landsbergis muntliga ändringsförslag tvingar mig att förklara den komplicerade situationen med ett namn.
<P>
”Fyrom” har aldrig varit namnet på ett land, utan kan endast vara en förkortning för ”Före detta jugoslaviska republiken Makedonien”. I mitt tidigare betänkande, som antogs vid parlamentssammanträdet den 12 juli 2007, beslutades det att användningen av denna förkortning inte skulle införas som ett namn, utan att man endast skulle använda de fem orden.
<P>
Slutsatsen var att vi ersatte alla andra termer i ändringsförslaget med ”Före detta jugoslaviska republiken Makedonien”.
<P>
Jag föreslår att vi håller fast vid denna linje. Det muntliga ändringsförslaget från Vytautas Landsbergis följer inte detta beslut. Jag förväntar mig att en överenskommelse med Grekland under 2008 kommer att lösa de olika synpunkterna på namnet för denna stat och att termen Fyrom sedan kommer att glömmas bort för evigt.
<SPEAKER ID="095" NAME="Vytautas Landsbergis" AFFILIATION="PPE-DE">
(EN) Herr talman! Vi befinner oss i en knepig situation med en av våra grannar, när en vanligen existerande republik på den europeiska kontinenten officiellt kallas icke-existerande - endast ”'före detta' jugoslaviska republiken Makedonien” - enligt ett beslut från FN.
<P>
Innan Washington följer New York och begär att Georgien i Kaukasien ska kallas ”före detta sovjetiska republiken Georgien”, skulle vi kunna framföra vårt missnöje med denna typ av förfaranden och arbeta för att finna en lösning för ”M.”. Det är mitt övergångsförslag - inte att ersätta namnet med något ”före detta”, utan att rätta till situationen med texten i vårt betänkande genom att införliva en extra förklaring: ”det land som kallas Fyrom”.
<P>
Var snälla och ha lite humor och visa ert stöd. Vi borde hjälpa både Grekland och ”M.”.
<P>
(Det muntliga ändringsförslaget beaktades inte.)

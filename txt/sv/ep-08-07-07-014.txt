<CHAPTER ID="014">
Arbetsplan
<SPEAKER ID="019" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 3 juni 2008 har delats ut (artiklarna 130 och 131 i arbetsordningen). Följande ändringar har föreslagits:
<P>
Måndag/tisdag/onsdag: Inga ändringar.
<P>
Torsdag: Socialistgruppen i Europaparlamentet har begärt att den första punkten i eftermiddagens debatt om mänskliga rättigheter ”Den förmodade förekomsten av massgravar i den del av Kashmir som administreras av Indien”, ska strykas från föredragningslistan.
<P>
PSE-gruppens ordförande Martin Schulz har ordet för att förklara bakgrunden till denna begäran.
<SPEAKER ID="020" NAME="Martin Schulz" LANGUAGE="DE">
Herr talman! Jag försökte redan vid talmanskonferensen förklara för gruppernas ordförande att den här punkten på föredragningslistan är helt olämplig just nu. Den grundar sig enbart på förmodanden från Amnesty Internationals sida. Enligt Amnesty International självt finns det för närvarande bara misstankar, men inga direkta bevis på förekomsten av dessa massgravar.
<P>
Ordföranden för underutskottet för mänskliga rättigheter, Hélène Flautre, reagerade på ett mycket intelligent sätt inför detta. Hon inbjöd företrädare för Amnesty International att besöka utskottet den 16 juli för att redovisa bakgrunden till anklagelserna. Vi tror därför att det är klokt att vänta tills utfrågningen har ägt rum innan vi beslutar vad vi ska göra med den här punkten på föredragningslistan.
<P>
Jag vill dessutom betona att det inte handlar om vilken gammal region som helst, utan om en del av världen där även Europaparlamentet, i egenskap av politisk församling, måste agera med yttersta försiktighet. Parlamentet kan inte fatta beslut baserade på förmodanden som kanske kan leda till en motsatt utveckling än den vi avser, nämligen större stabilitet i regionen.
<P>
Vi begär därför att punkten tas bort från föredragningslistan.
<SPEAKER ID="021" NAME="Monica Frassoni">
för Verts/ALE-gruppen. - (EN) Herr talman! I den debatt som vi - hoppas jag - kommer att hålla, kommer vi att begära att man gör en oberoende undersökning av massgravarna, att dessa platser skyddas och att trakasserierna mot de människor som genomför undersökningen upphör. Enligt min mening finns det absolut inte någon motsägelse mellan denna begäran om en brådskande debatt om ämnet och den utfrågning som Hélène Flautre anordnar den 16 juli.
<SPEAKER ID="022" NAME="Martin Schulz" AFFILIATION="PSE">
(DE) Herr talman! Hur kan omröstning med namnupprop begäras om ett förslag från mig som jag alldeles nyligen lagt fram?
<SPEAKER ID="023" NAME="Talmannen">
Herr Schulz, när man planerar något talar man om det, så jag förmodar att alla snabbt fick veta det. Men om förslaget ligger här framför mig måste jag rimligtvis hålla en omröstning om det.
<SPEAKER ID="024" NAME="Martin Schulz" AFFILIATION="PSE">
(DE) Herr talman! Enligt arbetsordningen tror jag att det är omöjligt. Min grupp beslutade för omkring 25 minuter sedan att ge mig i uppgift att lägga fram förslaget. Därför tror jag att det är absolut omöjligt att begära omröstning med namnupprop om ett förslag jag helt nyligen lämnat in för att det skulle läggas fram under mellantiden. Om det lagts fram så skedde det inte i tid, och ni har rätt att förkasta det.
<SPEAKER ID="025" NAME="Talmannen">
Man har sagt till mig Martin Schulz att det här förslaget lades fram en timme tidigare och därför drog jag slutsatsen att det skedde i förebyggande syfte. Det är i alla fall vad jag förmodar. Vari ligger problemet? Ni har er övertygelse, andra har sin. Låt var och en ha sin egen övertygelse. Enligt den information jag fått lades förslaget fram för en timme sedan, dvs. i tid. Begäran om omröstning med namnupprop gjordes med andra ord på ett korrekt sätt om något beslut ska fattas.
<P>
(Häcklande)
<P>
Ni kan var och en besluta om ni vill lägga fram era dokument eller inte - det är vars och ens sak att välja.
<SPEAKER ID="026" NAME="Martin Schulz" AFFILIATION="PSE">
(DE) Herr talman! Jag begär att sammanträdet ajourneras under två minuter tills alla ledamöter har fått sina röstkort.
<SPEAKER ID="027" NAME="Talmannen">
Vi ska ta en kort paus så att alla kan få ett kort.
<P>
(Sammanträdet avbröts under några minuter.)
<P>
(Parlamentet förkastade förslaget.)
<SPEAKER ID="029" NAME="Hannes Swoboda" AFFILIATION="PSE">
(DE) Herr talman! Ni sa inledningsvis att det är mycket glädjande att minister Jean-Pierre Jouyet är närvarande - och det är verkligen sant. Kommer ni att uppmana framtida ordförandeskap att följa Jean-Pierre Jouets exempel att närvara vid parlamentet från och med måndagen?
<SPEAKER ID="030" NAME="Stavros Lambrinidis" AFFILIATION="PSE">
(EL) Herr talman! En mycket kort kommentar om vårt program för torsdag: den franske presidenten Nicolas Sarkozy kommer hit för att presentera frågan om EU:s framtid i händelse av en mycket allvarlig kris i Europa.
<P>
Socialistgruppen i Europaparlamentet har efter vad jag vet bara 18 minuters talartid. Jag föreställer mig att presidenten bara kommer att få några få minuter och de andra talarna ännu mindre.
<P>
Europaparlamentet är den plats där ledamöterna verkligen bör få tala och de nationella ledarna kunna lyssna på dem. Med nuvarande tilldelning av talartid tror jag att vi har förlorat en mycket viktig möjlighet i denna diskussion.
<SPEAKER ID="031" NAME="Talmannen">
Herr Lambrinidis, det finns ett särskilt förfarande för fördelningen av talartid. Det är detsamma på torsdagar som andra dagar och det är er grupps uppgift att fördela gruppens talartid på det sätt den anser vara lämpligt. Allt annat sker i enlighet med d'Hondt-systemet, och inget annat planeras för torsdag.

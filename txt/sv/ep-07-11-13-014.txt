<CHAPTER ID="014">
Välkomsthälsning
<SPEAKER ID="232" NAME="Talmannen">
Vi har nöjet att välkomna en EFTA-delegation till vår åhörarläktare idag, under ledning av Katrín Júlíusdóttir, med medlemmar från Island, Norge och Liechtenstein, samt några observatörer från Schweiz.
<P>
Delegationen besöker parlamentet som en del i den 29:e sessionen av Europeiska ekonomiska samarbetsområdets gemensamma parlamentarikerkommitté, som kommer att mötas här i Strasbourg den 14-15 november.
<P>
Jag önskar våra kolleger all framgång med EES-avtalet, och med EES-områdets framtidsutsikter, med energifrågorna och med klimatförändringen, samt med deras samtal med kommissionsledamot Joe Borg om EU:s havspolitik som står på dagordningen för diskussionerna.
<P>
Det gläder mig också mycket att de har beslutat sig för att besöka Europaparlamentet under vår sammanträdesperiod.
<P>
Jag tackar er alla och hälsar er välkomna hit idag.
<P>
(Applåder)

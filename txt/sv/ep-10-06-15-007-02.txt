<CHAPTER ID="007-02">
2. Utnyttjande av Europeiska fonden för justering för globaliseringseffekter: Spanien/Comunidad Valenciana (
<P>
- Före omröstningen:
<SPEAKER ID="154" NAME="Barbara Matera" LANGUAGE="IT">
Herr talman, mina damer och herrar! Under den rådande ekonomiska krisen är ett av de största problemen för de utvecklade ekonomierna just arbetslöshet, ett hot som har nått alarmerande höga 10 procent i euroområdet.
<P>
EU-institutionerna och framför allt Europeiska kommissionen har i budgetförslaget för 2011 infört en rad åtgärder för att stödja den ekonomiska återhämtningen, bland annat komplettering av Europeiska fonden för justering för globaliseringseffekter, som jag är föredragande för, och det finns fyra viktiga förslag om utnyttjande av fonden, som vi nu ska rösta om.
<P>
Jag anser därför att förfarandena för utnyttjande av fonden måste rationaliseras så att vi kan snabbt kan göra en insats för arbetstagare vars företag har drabbats av den ekonomiska krisen och som berörs av sina företags utlokaliseringsprocesser. Jag uppmanar därför mina parlamentskolleger att främja denna fond inom sina egna medlemsstater.

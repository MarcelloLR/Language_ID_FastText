<CHAPTER ID="005-11">
11. Benämningar på textilier och etikettering och märkning av textilprodukter (
<SPEAKER ID="123" NAME="Toine Manders" LANGUAGE="NL">
Herr talman! Vi har kommit överens om ett gemensamt uttalande med rådet. Minister Enikő Győri som hade möjlighet att tala här i går kväll har bett mig läsa upp det eftersom hon har tappat rösten. Det består av fyra rader:
<P>
(EN) Ett gemensamt uttalande från Europaparlamentet och rådet. ”Europaparlamentet och rådet är uppmärksamma på vikten av att tillhandahålla korrekt information till konsumenterna, särskilt när produkter marknadsförs med ursprungsmärkning för att skydda dem mot bedrägliga, felaktiga eller vilseledande krav. Användningen av ny teknik såsom elektronisk märkning, inbegripet identifiering av radiofrekvens, kan vara ett användbart verktyg för att tillhandahålla sådan information och samtidigt hålla jämna steg med den tekniska utvecklingen. Europaparlamentet och rådet uppmanar kommissionen att, när den utarbetar rapporten enligt artikel 24a i förordningen, ta hänsyn till inverkan på möjliga nya märkningskrav även med tanke på att förbättra spårbarheten för textilprodukter.” Det var allt, och nu hoppas jag att ministern nickar.

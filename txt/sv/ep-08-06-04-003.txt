<CHAPTER ID="003">
Välkomsthälsning
<SPEAKER ID="008" NAME="Talmannen">
Jag vill rikta ett varmt välkomnande till Hans Eminens metropolit Galaktion de Stara Zagora i Bulgarien, som befinner sig på hedersplats på åhörarläktaren tillsammans med en delegation från den ortodoxa kyrkans prästerskap.
<P>
(Applåder)
<P>
Ers Eminens, det var ett nöje att få tala med er i morse.
<P>
Det gläder mig också mycket att i dag få välkomna vinnarna i den första Karlspreistävlingen för ungdomar till Europaparlamentet. Priset delas ut gemensamt av stiftelsen för Aachens internationella Karlspreistävling och Europaparlamentet. Prisutdelningen ägde rum den 29 april i Aachen. Våra unga vänner har varit på besök i Europaparlamentet sedan i går och befinner sig just nu på hedersplats på åhörarläktaren.
<P>
(Applåder)
<P>
Jag välkomnar vinnarna av första pris, som företräder projektet ”Students Without Boundaries”, Emöke Korzenszky från Ungern, Ilona Mikoczy från Slovakien, Agota Demeter från Rumänien och Zoltan Csadi från Slovakien. Lorenzo Marsili från Storbritannien företräder projektet Londons Europafestival, som vann andra pris. Sist men inte minst välkomnar jag vinnaren av tredje pris, som tilldelades det grekiska Byrongymnasiet, som ligger i en förort till Aten. Paraskevi Christodoulopoulou! Ni är varmt välkommen.
<P>
Jag vill på Europaparlamentets vägnar tacka er för era bidrag till att gynna framväxten av en europeisk integration bland ungdomar i Europa.
<P>
(Applåder)
<P>
Jag vill också välkomna en delegation från parlamentet i Navarra, Spanien, som befinner sig på hedersplats på åhörarläktaren. Delegationen leds av parlamentets talman, Elena Torres Miranda. Ni är varmt välkomna!
<P>
(Applåder)
<P>
I dag och i morgon kommer de 10 medlemmarna i delegationen att träffa olika företrädare för Europaparlamentet, och även jag kommer att ha nöjet att få träffa dem. Jag önskar er ett framgångsrikt och positivt besök i Bryssel och Europaparlamentet. Bienvenidos!

<CHAPTER ID="006-08">
8. Europeiskt forskningsprogram för metrologi (
<P>
- Före omröstningen:
<SPEAKER ID="091" NAME="Erika Mann">
föredragande. - (DE) Herr talman, mina damer och herrar! Skälet till att vi lyckades avsluta detta förfarande vid första behandlingen är att vi har lyckats med att skapa ett utmärkt samarbete mellan grupperna och med övriga institutioner. För detta skulle jag särskilt vilja tacka mina kolleger i parlamentet, rådet, kommissionen, sekretariatet för utskottet för industrifrågor, forskning och energi, Europeiska ekonomiska och sociala kommittén och naturligtvis det stora forskningsorganet som står bakom det hela.
<P>
Vi har nu gemensam europeisk forskning inom räckhåll inför framtida samarbete mellan de 22 nationella metrologiska institutionerna. Detta kommer att medföra en betydande europeisering på det viktiga området mätning. Dessutom ska det skapas ett förbättrat framtida samarbete som ska omfatta de fem medlemsstaterna som ännu inte deltar i denna integrering. Vi har uppnått detta med hjälp av artikel 169, som vi tillämpar när vi samordnar nationell och europeisk finansiering av forskning. Till respektive område avsätts 200 miljoner euro, och detta kommer att göra det möjligt för oss att skapa samarbete mellan nationalstaterna.
<P>
Forsknings på mätningsområdet täcker en lång rad områden, från diabetes till nanoteknik och rymdteknik, och kommer att vara viktigt för hela området för att fastställa koldioxidnormer i framtiden. Jag vill alltså upprepa mitt särskilda tack till alla inblandade. Jag hoppas att detta kommer att leda till ett stärkt europeiskt samarbete på detta mycket viktiga forskningsområde i framtiden.

<CHAPTER ID="008-14">
14. Godkännande respektive icke-godkännande av vissa hälsopåståenden om livsmedel som avser barns utveckling och hälsa (
<P>
Före omröstningen:
<SPEAKER ID="136" NAME="Glenis Willmott" AFFILIATION="S&amp;D">
(EN) Herr talman! Parlamentsledamöterna har en viktig roll att spela genom att granska beslut om hälsopåståenden. Jag har fått en mängd brev och e-postmeddelanden från oroliga föräldrar, stora hälso- och konsumentorganisationer, barnmorskor, sjuksköterskor och läkarförbund, samt från Unicef och WHO. Innan det råder verklig enighet inom forskarvärlden om påståendets giltighet kan vi inte tillåta det. De nu tillgängliga bevisen är inte entydiga och det finns inga bevis som kan göra det berättigat att använda ett sådant påstående på tillskottsnäring.
<P>
Om DHA framställd på syntetisk väg i framtiden visar sig ha en bevislig gynnsam effekt på spädbarn bör vi se till att det blir en grundläggande ingrediens i all modersmjölksersättning och inte låta det utnyttjas som en marknadsföringsploj av ett visst varumärke. Jag uppmanar er att stödja denna resolution.
<SPEAKER ID="137" NAME="Esther de Lange" AFFILIATION="PPE">
(EN) Herr talman! Jag vill absolut inte öppna debatten på nytt, men vi bör verkligen tänka oss för innan vi ger ordet åt människor som lägger fram sina personliga åsikter som vetenskapliga bevis. Låt oss bara rösta. Vi har bestämt oss.
<P>
(Applåder)

<CHAPTER ID="004">
Beslut om brådskande förfarande
<SPEAKER ID="009" NAME="Talmannen">
Nästa punkt är omröstningen om begäran om brådskande förfarande när det gäller förslaget till rådets förordning om en flerårig återhämtningsplan för blåfenad tonfisk i östra Atlanten och Medelhavet.
<SPEAKER ID="010" NAME="Philippe Morillon">
ordförande för fiskeriutskottet. - (FR) Fru talman, mina damer och herrar! Den begäran om brådskande förfarande som ligger framför oss denna förmiddag, med tillämpning av artikel 134 i arbetsordningen, överlämnades till oss förra veckan av rådet och avser, som ni har sagt, förslaget till rådets förordning om en flerårig återhämtningsplan för blåfenad tonfisk i östra Atlanten och Medelhavet.
<P>
Syftet med detta förslag är att genomföra den nya återhämtningsplan som Internationella kommissionen för bevarande av tonfisk i Atlanten (ICCAT) rekommenderade för dessa områden vid sitt möte i november förra året.
<P>
Som rådet påpekade i sin begäran om tillämpning av brådskande förfarande måste denna förordning träda i kraft innan den huvudsakliga fiskesäsongen inleds den 15 april, något som innebär att det obligatoriska samrådet med parlamentet måste genomföras under detta plenarsammanträde för att bana väg för en politisk överenskommelse inom rådet under de kommande veckorna.
<P>
Mot denna bakgrund, och med tanke på att Europeiska unionen måste uppfylla sina internationella åtaganden och genomföra sin del av de avgörande ansträngningarna för att ta itu med den akuta krisen för beståndet av blåfenad tonfisk, har Europaparlamentets fiskeriutskott enhälligt godkänt denna begäran om tillämpning av brådskande förfarande. Jag uppmanar er därför att bekräfta detta godkännande under förmiddagens omröstning.
<SPEAKER ID="012" NAME="José Ribeiro e Castro" AFFILIATION="PPE-DE">
(PT) Fru talman! Bara en kort ordningsfråga om denna veckas föredragningslista. Onsdagen den 11 mars är Europeiska dagen för terrorismens offer. Denna dag var parlamentets förstahandsförslag i en omröstning som ägde rum den 11 mars 2004. Vi diskuterade då en bedömning av området med frihet, säkerhet och rättvisa. Det var den dag som de tragiska attackerna inträffade i Madrid. Föreslaget gällde ursprungligen den 11 september, men med tanke på den tragedi som inträffade denna dag röstade parlamentet för att det skulle bli den 11 mars.
<P>
Flera dagar senare, den 25 mars, om jag minns rätt, antog Europeiska rådet detta datum som Europeiska dagen för terrorismens offer. Trots detta har vi nu ett plenarsammanträde i morgon - den 11 mars - och på föredragningslistan ser jag att det inte ens förekommer någon minnesstund av något slag. Jag skulle vilja veta om det har planerats något sådant för denna veckans sammanträdesperiod.
<SPEAKER ID="013" NAME="Talmannen">
Herr Ribeiro e Castro! Såvitt jag förstår kommer talmannen att göra ett uttalande i morgon vid öppnandet av plenarsammanträdet om den dag som ni hänvisar till och de särskilda omständigheterna. Detta kommer att utgöra en del av detta.

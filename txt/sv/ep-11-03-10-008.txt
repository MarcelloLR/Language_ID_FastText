<CHAPTER ID="008">
Kollisioner med tunga godsfordon (skriftlig förklaring)
<SPEAKER ID="102" NAME="Talmannen">
Till att börja med kommer jag att läsa upp två skriftliga förklaringar. Den första har ingivits av Marc Tarabella, Regina Bastos, Pascal Canfin, Marie-Christine Vergiat och Renate Weber och rör upprättandet av europeiska stadgar för ömsesidiga bolag, föreningar och stiftelser. Den har undertecknats av en majoritet av parlamentets ledamöter. I enlighet med artikel 123 i arbetsordningen kommer den därför att översändas till mottagarna och offentliggöras i dokumentet Antagna texter från detta sammanträde och namnen på undertecknarna anges i protokollet.
<P>
Den andra skriftliga förklaringen har ingivits av Fiona Hall, Inés Ayala Sender, Isabelle Durant, Dieter-Lebrecht Koch och Sabine Wils om kollisioner med tunga godsfordon. Den har undertecknats av en majoritet av parlamentets ledamöter. I enlighet med artikel 123 i arbetsordningen kommer den därför att översändas till mottagarna och offentliggöras i dokumentet Antagna texter från detta sammanträde och namnen på undertecknarna anges i protokollet.
<SPEAKER ID="103" NAME="Mike Nattrass" AFFILIATION="NI">
(EN) Herr talman! Mot bakgrund av det vi just har talat om vill jag säga att säkerheten har förbättrats i den här byggnaden, och jag vill framföra vårt tack till de män och kvinnor som skyddar oss. Jag vill att du försäkrar mig om att utredningen om säkerhetsöverträdelserna i Bryssel, som i vissa fall omfattade vapen, fortskrider kraftfullt. Dessa överträdelser har inneburit allvarliga risker för våra medarbetare, våra gäster och oss själva. Jag vill även att du försäkrar mig om att den högsta ledningen kommer att hållas ansvarig, och att inte soldaterna offras för att skydda generalerna.
<P>
(Applåder)
<SPEAKER ID="104" NAME="Talmannen">
Jag kan försäkra dig om att vi granskar denna fråga löpande med syfte att öka säkerheten i vår kammare.
<SPEAKER ID="105" NAME="Marc Tarabella" AFFILIATION="S&amp;D">
(FR) Herr talman, mina damer och herrar! I anslutning till undertecknandet av den skriftliga förklaringen 84/2010 vill jag naturligtvis tacka alla mina medundertecknare: Regina Bastos från Europeiska folkpartiets grupp (kristdemokrater); Pascal Canfin från Gruppen De gröna/Europeiska fria alliansen; Marie-Christine Vergiat från Gruppen Europeiska enade vänstern/Nordisk grön vänster; och Renate Weber från Gruppen Alliansen liberaler och demokrater för Europa. Tillsammans kunde vi få ihop en majoritet av underskrifter.
<P>
Tack till de aktörer inom den sociala ekonomin som engagerade sig och gjorde det möjligt för detta parlament att skicka en tydlig signal till kommissionen om att slutligen erkänna en gemensam europeisk stadga för ömsesidiga bolag, föreningar och stiftelser.
<P>
(Applåder)

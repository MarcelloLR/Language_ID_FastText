<CHAPTER ID="009">
Omröstning (fortsättning)
<SPEAKER ID="181" NAME="Nicole Sinclaire" AFFILIATION="NI">
(EN) Herr talman! Även om jag sänder Guillermo Fariñas mina varmaste lyckönskningar och gratulerar honom till priset vill jag påminna parlamentet om att vi för ett år sedan hade representanter för Memorial här som också verkligen förtjänade priset. Sedan dess har två av dem arresterats och ändå valdes Ryssland ut - framför fem EU-länder - för uppgiften att arrangera en prestigefylld fotbollsturnering - VM - år 2018.
<P>
Varför har Europaparlamentet inte uttryckt sin oro över detta? Om det här priset ska betyda något måste man stå upp mot sådana människorättskränkningar.

<CHAPTER ID="016">
Uttalande av talmannen
<SPEAKER ID="020" NAME="Talmannen">
I går begicks ännu ett mord av terroristorganisationen ETA. En 46-årig militäranställd, Luis Conde de la Cruz, dödades av en bilbomb i norra Spanien. Det var den tredje bilbomben som sprängdes i Spanien under ett och samma dygn. Flera personer skadades i de tre explosionerna, varav en allvarligt. Europaparlamentet fördömer starkt detta terrordåd och uttrycker sin djupa oro.
<P>
På Europaparlamentets vägnar vill jag framföra mitt djupa deltagande till Luis Conde de la Cruz familj och anhöriga, och uttrycka vår solidaritet med Spanien, dess myndigheter och i synnerhet dess säkerhetsstyrkor. Jag vill också säga att vi stöder och känner djup sympati med dem som skadats av bomberna och med deras familjer.
<P>
Vi måste fortsätta att tydligt understryka att terrorism är ett direkt angrepp mot frihet, mänskliga rättigheter och demokrati. Vi kan inte säga ofta nog att det inte finns någon som helst ursäkt för terrorism. Vi måste därför agera samfällt i vår kamp mot terrorismen, alltid med respekt för rättsordningen och genom att utnyttja alla rättsliga medel. Europeiska unionen är en gemenskap som bygger på solidaritet. Ett terrordåd i en av Europeiska unionens medlemsstater är ett angrepp mot hela EU, mot var och en av oss.
<P>
Jag vill be er att stående hålla en tyst minut.
<P>
(Parlamentet höll stående en tyst minut.)

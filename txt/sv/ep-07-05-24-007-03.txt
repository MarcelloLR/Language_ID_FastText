<CHAPTER ID="007-03">
3. Valprövning av Beniamino Donnici (omröstning)
<P>
- Betänkande av Gargani
<P>
- Före omröstningen:
<SPEAKER ID="070" NAME="Graham Watson" AFFILIATION="ALDE">
(EN) Herr talman! I enlighet med artikel 3.3 i arbetsordningen ber jag er att åberopa talmannens befogenheter såsom definieras i artikel 19 för att otillåtligförklara och därmed stoppa omröstningen om Giuseppe Garganis betänkande. Betänkandet strider mot fördragen, i synnerhet artiklarna 12 och 13 i 1976 års rättsakt. Det saknar alltså rättslig grund, och jag vill be er om att tillämpa talmannens befogenheter för att otillåtligförklara betänkandet.
<SPEAKER ID="071" NAME="Talmannen">
Detta är ett betänkande från utskottet för rättsliga frågor. Vilka kan vara mer kompetenta att lämna information om rättsläget än vad de är! Talmannen anser sig inte vara i lämplig ställning för att rätta till ett beslut som fattats av utskottet för rättsliga frågor i ett rättsligt ärende - även om också han studerade juridik för många år sedan. Jag beslutar därför att omröstningen om detta betänkande ska fortsätta.
<P>
- Efter den slutliga omröstningen:
<SPEAKER ID="072" NAME="Graham Watson" AFFILIATION="ALDE">
(EN) Herr talman! Min grupp anser att parlamentets handlande just nu är olagligt, som jag förklarade tidigare. Icke desto mindre accepterar vi parlamentets utlåtande. Vi ser fram emot att träffa er i rätten, som man ibland uttrycker det på mitt språk!
<P>
(Skratt)
<SPEAKER ID="073" NAME="Talmannen">
Detta gäller hela parlamentet. Eftersom även ni är en av ledamöterna skulle även ni vara synlig där.
<P>
(Applåder)

<CHAPTER ID="004-08">
8. Interimsavtal om handel med Turkmenistan (omröstning)
<P>
- Före omröstningen
<SPEAKER ID="077" NAME="Daniel Caspary" LANGUAGE="DE">
Herr talman, mina damer och herrar! För Gruppen för Europeiska folkpartiet (kristdemokrater) och Europademokrater begär jag i enlighet med artikel 170.4 att den slutliga omröstningen om resolutionen och betänkandet ska skjutas upp till nästa plenarsammanträde.
<P>
Under gårdagens debatt stod det klart att en parlamentsmajoritet skulle kunna ställa sig bakom undertecknandet av interimsavtalet, även om det bar dem emot. Många ledamoter hoppas att det här avtalet kommer att leda till att det blir en ny kvalitet på dialogen mellan Europeiska unionen och Turkmenistan efter år av dödläge. Men för majoriteten av ledamöterna är det viktigt att kommissionen och rådet inte kan åka snålskjuts på oss. Som parlament behöver vi få garantier från kommissionen och rådet att om människorättssituationen fortsätter att förvärras, kommer det att tas under allvarligt övervägande att upphäva avtalet om parlamentet begär detta. I går ställde sig kommissionen tyvärr endast bakom detta under vissa villkor och rådet inte alls. För min grupps räkning begär jag därför att de båda slutliga omröstningarna skjuts upp tills vi har fått motsvarande försäkringar från rådet och kommissionen.
<P>
(Applåder)
<SPEAKER ID="078" NAME="Talmannen">
Enligt artikel 170.4 i arbetsordningen var det en politisk grupp som just talade. Enligt förfarandet gäller frågan om en talare vill uttala sig för eller mot.
<SPEAKER ID="079" NAME="Jan Marinus Wiersma">
för PSE-gruppen. - (EN) Herr talman! Jag håller helt med vår kollega Daniel Caspary om att vi ska skjuta upp inte bara den slutliga omröstningen om resolutionen, utan även omröstningen om hans betänkande - betänkandet om godkännande - eftersom det under gårdagens debatt blev väldigt uppenbart att framför allt rådet inte var redo att i tillräcklig grad ge Europaparlamentet tillfälle och möjlighet att verkligen övervaka situationen i Turkmenistan och påverka situationen där med stöd av ett sådant avtal. Eftersom vi inte fick tillräckliga garantier stöder vi också Daniel Casparys förslag att skjuta upp dessa omröstningar.
<SPEAKER ID="080" NAME="Talmannen">
Då tar jag upp begäran om uppskjutande till omröstning.
<P>
(Parlamentet beslöt att skjuta upp den slutliga omröstningen.)
<SPEAKER ID="083" NAME="Daniel Caspary" AFFILIATION="PPE-DE">
(DE) Herr talman! Det var endast begäran om de slutliga omröstningarna som skulle skjutas upp, inte omröstningen om ändringsförslagen.
<SPEAKER ID="084" NAME="Talmannen">
Vi i sessionstjänsten fick inte denna information. I så fall ska endast den slutliga omröstningen skjutas upp. Jag ska påpeka att vi ska rösta om ändringsförslagen först.
<SPEAKER ID="085" NAME="Daniel Caspary" AFFILIATION="PPE-DE">
(DE) Herr talman! Min begäran gällde bara att senarelägga de båda slutliga omröstningarna och att vi skulle rösta om ändringsförslagen så att vi bara behöver hålla de slutliga omröstningarna under något av de kommande plenarsammanträdena.
<SPEAKER ID="086" NAME="Talmannen">
Det var i själva verket inte riktigt så som sessionstjänsten förstod det hela, men vi ska självklart följa vår föredragande.
<P>
Så om jag har förstått det hela rätt ska vi rösta om ändringsförslagen till betänkandet om Turkmenistan och inte om ert betänkande. Sedan ska vi avbryta före den slutliga omröstningen.
<P>
- Före omröstningen om ändringsförslag 2
<SPEAKER ID="087" NAME="Hélène Flautre" AFFILIATION="Verts/ALE">
(FR) Herr talman! Det utmärkta ändringsförslag som har lagts fram av min grupp och som kommer att ge oss verklig tyngd inom människorättsområdet skulle förbättras ytterligare om vi ersatte ”utsikten av ett undertecknande av [interims]avtalet” med ”utsikten av ett slutförande av ratificeringsprocessen av [interims]avtalet”, som är den lämpliga frasen.
<SPEAKER ID="088" NAME="Talmannen">
Detta är en rättslig fråga.
<P>
Kan de ledamöter som motsätter sig detta resa sig upp?
<P>
Jag kan inte se att fyrtio ledamöter står upp. Vi ska därför införa det som Hélène Flautre har sagt och jag ska nu notera att detta stycke har ändrats muntligen.
<P>
(Det muntliga ändringsförslaget godkändes.)

<CHAPTER ID="012">
Arbetsplan
<SPEAKER ID="017" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 8 januari 2008 har delats ut (artiklarna 130 och 131 i arbetsordningen). Följande ändringar har föreslagits:
<P>
Måndagen:
<P>
Eftersom inte Laima Liucija Andrikienär närvarande i kväll för att lägga fram sitt betänkande om utvecklingen för FN:s råd för mänskliga rättigheter, inbegripet EU:s roll, kommer omröstningen om detta betänkande att ske på onsdag som planerat utan en allmän diskussion.
<P>
Tisdagen: Inga ändringsförslag.
<P>
Onsdagen:
<P>
Gruppen De gröna/Europeiska fria alliansen har föreslagit att debatten om situationen i Gaza ska avslutas genom ingivande av ett resolutionsförslag. Daniel Cohn-Bendit kommer att motivera förslaget.
<SPEAKER ID="018" NAME="Daniel Cohn-Bendit" LANGUAGE="FR">
Herr talman, mina damer och herrar! Alla känner till situationen i Gaza. Det är helt naturligt att vi diskuterar frågan i parlamentet. Vi uppmanar säkerhetsrådet, olika organ och EU att ta ställning, men vi i parlamentet vill inte ta ställning. Vi håller endast debatter om olika frågor. Inför den alarmerande situationen i Gaza anser jag emellertid att det är ytterst viktigt att vi i parlamentet framför vår åsikt och exakt talar om vad vi vill för att få ett slut på de massakrer som nu sker i Mellanöstern. Enligt min uppfattning är det oacceptabelt att parlamentet varken har mod eller klarhet att rösta för en resolution efter vår debatt. Därför uppmanar vår grupp att talmanskonferensens beslut omvärderas och att debatten om situationen i Gaza ska resultera i en resolution. En resolution som visar majoriteten av parlamentets tydliga och bestämda ståndpunkt så att massakrerna i Gaza upphör. Vi vill ha en resolution. Vi måste vara medvetna om vårt politiska ansvar inför den nuvarande situationen. Detta politiska ansvar får inte bara vara en debatt. Det måste uttryckas i en resolution som tydligt visar vad vi vill och vad vi fördömer.
<SPEAKER ID="019" NAME="Hannes Swoboda" LANGUAGE="DE">
Herr talman! Vi har naturligtvis noga övervägt denna fråga. Kanske överskattar Daniel Cohn-Bendit betydelsen av en resolution. Med säkerhetsrådets resolution har vi dock en grund som vi bör stödja och vi bör, precis som parlamentets talman nyss sa, kräva från båda sidor att de söker fred, lägger ned vapnen och uppfyller kraven i säkerhetsrådets resolution. Jag vill emellertid bara tillägga att detta måste vara kärnan i vår resolution. Om det är så, kan vi stödja den. I detta avseende bör vi samarbeta och stödja Daniel Cohn-Bendits förslag.
<SPEAKER ID="020" NAME="Elmar Brok" LANGUAGE="DE">
Herr talman, mina damer och herrar! Rekommendationen från talmanskonferensen grundar sig på mycket vishet. I dag har vi hört parlamentets talman uttala sig och om jag har rätt så fick han stöd från alla parter i kammaren. Detta är en viktig grundprincip och ett viktigt uttalande från parlamentet. Vi kommer att få mycket information under de kommande dagarna. Det är information från utskottet för utrikesfrågors sammanträden, från delegationer och via meddelanden från rådets ordförandeskap och från kommissionen. Därför är vi inte i stånd att ta fram en resolution i dag som exakt motsvarar torsdagens situation.
<P>
Jag besökte Gazaremsan under två dagar förra veckan och jag såg mycket lidande på båda sidor. Bara en vapenvila är inte tillräckligt. Vapenvilan måste vara kopplad till upphörandet av vapensmugglingen till Gaza. Detaljerna från förhandlingarna som hålls i dag i Egypten är avgörande. Vi får inte förstöra detta genom en resolution som eventuellt baseras på känslor. Därför stöder jag talmanskonferensens beslut om att ingen resolution ska utfärdas.
<SPEAKER ID="021" NAME="Talmannen">
(Parlamentet godkände förslaget.)
<P>
Tidsfristerna är följande: Resolutionsförslag klockan 20.00 i kväll, ändringsförslag och gemensamma resolutionsförslag klockan 10.00 på onsdag.
<P>
Torsdagen: Inga ändringsförslag.
<SPEAKER ID="022" NAME="Daniel Cohn-Bendit" AFFILIATION="Verts/ALE">
(DE) Herr talman! Jag hade ytterligare en kommentar till debatten som följer om gaskonflikten mellan Ukraina och Sovjetunionen och om krisen ... Ryssland!
<P>
Förlåt att jag tar upp det förflutna Francis, det var inte min avsikt.
<P>
(DE) När det gäller den här debatten hoppas vi att alla grupper är överens om att den bör omfatta frågan om Slovakiens önskan att, olagligt, återöppna ett kärnkraftverk. Jag ville bara ...
<P>
(Häcklande)
<P>
Du är rätt man för jobbet. Du kan vara tyst, grabben. Det är du. Jag ville bara vara säker. Nu är vi i parlamentet, grabben.
<SPEAKER ID="025" NAME="Talmannen">
Var snälla och sluta bråka, herr Cohn-Bendit och herr Ferber. Ni kan fortsätta er diskussion senare. Allt som har med dessa debatter att göra kan tas upp när de hålls.
<SPEAKER ID="026" NAME="Giorgos Dimitrakopoulos" AFFILIATION="PPE-DE">
(EL) Herr talman! Eftersom frågan om Slovakien och Bulgarien är mycket viktig, vill även jag be att ni frågar kommissionen, som trots allt är fördragens och anslutningsfördragets väktare, att den noga redogör för vad som händer och varför dessa två länder har fattat detta beslut.
<SPEAKER ID="027" NAME="Talmannen">
Kommissionen har noterat detta och det kommer att beaktas.
<P>
(Arbetsplanen fastställdes.)

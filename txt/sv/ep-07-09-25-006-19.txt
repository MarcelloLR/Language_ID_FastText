<CHAPTER ID="006-19">
19. Den gemensamma organisationen av marknaden för socker (omröstning)
<P>
- Betänkande: Batzeli
<P>
- Före omröstningen om ändringsförslag 1:
<SPEAKER ID="141" NAME="Katerina Batzeli  " AFFILIATION="PSE">
föredragande. - (EL) Herr talman! Jag ber att få hoppa över läsningen av ändringsförslagets tekniska ordalydelse - förutsatt naturligtvis att ni inte håller med om den politiska fråga som jag lägger fram för er.
<P>
Artikel 10.2 i förordning (EG) nr 318/2006 handlar om att eventuellt minska sockerkvoterna ytterligare efter 2010. Utskottet för jordbruk och landsbygdens utveckling lade fram ändringsförslaget i förväg, innan vi ens kunde veta resultatet av genomförandet av den nya gemensamma organisationen av marknaden i medlemsstaterna och på företagen. I ändringsförslaget föreslås en linjär minskning på 13,5 procent för perioden efter 2010. Om till exempel kommissionen föreslår en minskning på 10 procent för perioden efter 2010 kommer det att bli problem.
<P>
Avsikten med mitt muntliga ändringsförslag är helt enkelt att sända ett budskap och föreslå att det antas en grundläggande metod för en eventuell ytterligare minskning för perioden efter 2013. Ändringsförslaget innebär att hänsyn tas till företagens beteende, det vill säga i vilken utsträckning företagen har anpassat sig till status quo och medlemsstaternas situation.
<P>
(Det muntliga ändringsförslaget beaktades inte.)

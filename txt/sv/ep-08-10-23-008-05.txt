<CHAPTER ID="008-05">
5. Luftfartsskyddsåtgärder och kroppsskanning - konsekvenser för de mänskliga rättigheterna, integriteten, den personliga värdigheten och dataskyddet (
<P>
- Före omröstningen:
<SPEAKER ID="070" NAME="Manfred Weber">
för PPE-DE-gruppen. - (DE) Herr talman! Jag vill på PPE-DE-gruppens vägnar lägga fram ett förslag. Det är helt uppenbart att vi i parlamentet är överens om två punkter. Å ena sidan vill vi delta i förfarandet för dessa nya tekniska varianter, och detta kan inte beslutas utan parlamentet. Jag vill tacka kommissionsledamot Antonio Tajani som har sett till att så blir fallet.
<P>
Å andra sidan det uppenbart för oss alla att vi måste hantera denna nya tekniska åtgärd med stor försiktighet. Vi hyser ett antal farhågor i sammanhanget. Kriterierna för en möjlig tillämpning måste kontrolleras noga och alla i parlamentet instämmer i detta. Jag vill på PPE-DE-gruppens vägnar föreslå att vi ger oss själva fyra extra veckor och skjuter upp omröstningen till november, eftersom kommissionsledamot Antonio Tajani har sagt att det kommer att äga rum en stor utfrågning i ämnet i november. PPE-DE-gruppen anser att vi bör ta reda på alla fakta innan vi fattar beslut. Vi hoppas att en majoritet kommer att stödja detta. Detta är skälet till varför vi föreslår att omröstningen ska skjutas upp till november.
<SPEAKER ID="071" NAME="Martin Schulz">
för PSE-gruppen. - (DE) Herr talman, mina damer och herrar! Jag stöder inte detta förslag av följande skäl. Det är visserligen så att Antonio Tajanis utfrågning kommer att ge oss möjlighet att få kompletterande information och att fastställa vår ståndpunkt. Vad vi gör i och med detta beslut är emellertid att tala om för rådet, som redan har nått en överenskommelse under sitt senaste sammanträde (rättsliga och inrikes frågor), att vi anser - och detta gäller åtminstone min grupp - att säkerhet och säkerhetsåtgärder är absolut nödvändiga. Användningen av skannrar eller skärmutrustning som visar folk fullständigt nakna är fullständigt oacceptabel. Detta är en överträdelse av den mänskliga värdigheten och innebär ingen ökad säkerhet.
<P>
(Applåder från vänster och mitten)
<P>
Detta är ett perfekt exempel på den säkerhetsmani som finns här. I och med vårt beslut vill vi skicka en tydlig signal om att vi inte stöder åtgärder av detta slag, som också är väldigt kontroversiella på medicinska grunder. Vi uppmanar er därför att förkasta Manfred Webers förslag.
<P>
(Applåder)
<SPEAKER ID="072" NAME="Talmannen">
Tack så mycket. ALDE-gruppen har begärt omröstning med namnupprop om detta förslag.
<P>
(Parlamentet förkastade förslaget att avbryta omröstningen.)

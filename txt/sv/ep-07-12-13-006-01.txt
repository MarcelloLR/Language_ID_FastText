<CHAPTER ID="006-01">
1. Budgetåret 2008, ändrat av rådet (omröstning)
<P>
- Budgetåret 2008
<P>
- Före omröstningen:
<SPEAKER ID="068" NAME="Kyösti Virrankoski  " AFFILIATION="ALDE">
föredragande. - (EN) Herr talman! Andrabehandlingsmedlingen om budgeten mellan budgetmyndighetens två grenar hölls den 23 november 2007. Parlamentet uppnådde en resultatinriktad budget för sina viktigaste mål: finansiering för Galileo (2,4 miljarder euro) via en revidering av den fleråriga budgetramen 2007-2013 och genom användning av flexibilitetsmekanismen (200 miljoner euro), samt betydande användning av flexibilitetsmekanismen (70 miljoner euro) för att finansiera ökade utgifter för den gemensamma utrikes- och säkerhetspolitiken (GUSP).
<P>
Budgetutskottet röstade om sina ändringsförslag i andra behandlingen den 29 november 2007, i enlighet med resultatet av medlingen. Efter den tekniska kontrollen av beloppen krävdes ett fåtal tekniska justeringar för att garantera full respekt för resultatet av medlingen den 23 november när det gäller taken för den fleråriga budgetramen och totalnivån för betalningar.
<P>
Man enades om följande ändringar:
<P>
För det första, i rubrik 1a, justeras åtagandebemyndigande på följande sätt:
<P>
Ändringsförslag 335:
<P>
06 02 09 01 (Övervakningsmyndigheten för Galileo) till 7 460 000 euro,
<P>
06 02 09 02 (Övervakningsmyndigheten för Galileo) till 3 100 000 euro,
<P>
08 07 01 (Samarbete - Transport) till 348 922 000 euro.
<P>
Ändringsförslag 331:
<P>
02 02 01 (Konkurrenskraft och innovation) till 126 300 000 euro.
<P>
Ändringsförslag 69:
<P>
06 03 03 (Transeuropeiska transportnät) till 955 852 600 euro.
<P>
För det andra, i rubrik 1b, ändras betalningsbemyndigandena för nedanstående poster, i syfte att nå upp till den totalnivå för betalningar man enats om under medlingen.
<P>
Ändringsförslag 27:
<P>
04 02 17 (Europeiska socialfonden) till 3 823 198 181 euro.
<P>
Ändringsförslag 140:
<P>
13 03 16 (Europeiska regionala utvecklingsfonden - Konvergens) till 10 606 637 496 euro.
<P>
Ändringsförslag 141:
<P>
13 03 18 (Europeiska regionala utvecklingsfonden - Konkurrenskraft) till 2 540 832 078 euro.
<P>
Alla dessa tekniska justeringar godkändes enhälligt av budgetutskottet måndagen den 10 december.
<P>
För det tredje kommer flera ändringar av teknisk art och ändringar av kontoplanen att göras, främst för pilotprojekt och förberedande åtgärder. Dessa ändringar har lagts fram för parlamentets talman och innebär varken några förändringar av beloppen eller av den fleråriga budgetramen.
<P>
(De tekniska justeringarna godkändes.)
<P>
- Efter omröstningen:
<SPEAKER ID="070" NAME="Emanuel Santos">
rådets tjänstgörande ordförande. - (PT) Herr talman, mina damer och herrar! Låt mig få påpeka, innan jag går över till att kommentera resultatet av godkännandet av EU:s budget för 2008, att i dag är en särskilt bra dag för mig, inte bara som europé, utan också som portugisisk medborgare. Jag syftar förstås på den historiska händelse - undertecknandet av Lissabon-fördraget - som kommer att äga rum om drygt en timme i mitt hemlands huvudstad. Efter EU:s utvidgning till 27 medlemsstater är detta ännu ett avgörande steg i den europeiska integrationen som kommer att göra Europa mer demokratiskt, mer representativt, mer flexibelt och effektivt i sitt sätt att fungera än tidigare.
<P>
Om jag får göra en kort och tidig summering av vad det portugisiska ordförandeskapet uppnått skulle jag vilja peka på tre viktiga framgångsområden för EU i framtiden. De är det avtal som möjliggör att EU:s reformfördrag, Lissabonfördraget, kan undertecknas i dag samt toppmötet mellan EU och Afrika och toppmötet mellan EU och Brasilien. Till detta kan vi nu också foga det viktiga avtal vi kunde nå om finansieringen av det strategiska Galileo-programmet.
<P>
Mina damer och herrar, i dag har vi den andra behandlingen av budgeten för 2008, det sista steget i en lång förhandlingsprocess som slutligen nådde framgång. Jag är glad att kunna rapportera att det avtal som slutits mellan våra två institutioner vid mötet den 23 november, där alla budgetförslag för 2008 som vi var överens om vid det datumet togs upp.
<P>
I enlighet med arbetsordningen måste jag påpeka att rådet kommer att kunna acceptera den maximala ökningstakt som er andra behandling ledde till. Jag noterar dock att vissa mindre justeringar fortfarande behövs när det gäller klassificeringen av utgifterna, där rådet reserverar sig.
<P>
Slutligen, herr talman, vill jag använda det här tillfället till att än en gång uttrycka min tacksamhet till ordföranden i budgetutskottet, Reimer Böge, och de två föredragandena, Kyösti Virrankoski och Ville Itälä, till mina kolleger i rådet, till kommissionsledamot Grybauskaité och till alla dem som har hjälpt till att föra fram denna mycket krävande budgetprocess till ett framgångsrikt avslut som kulminerar i parlamentets godkännande.
<SPEAKER ID="071" NAME="Talmannen">
Herr minister, du har bland annat uttalat den mening jag väntade på. Jag noterar därmed att budgetprocessen har slutförts i enlighet med bestämmelserna i fördraget och det interinstitutionella avtalet av den 17 maj 2006. Jag noterar också att i enlighet med artikel 13 i det interinstitutionella avtalet är rådet och parlamentet överens om att godkänna den maximala ökningstakten för icke-obligatoriska utgifter från parlamentets andra behandling. Därmed kan budgetprocessen förklaras avslutad och budgeten definitivt godkänd.
<P>
(Applåder)
<P>
Som ni vet befinner sig talmannen för närvarande i Lissabon, där en mindre underteckningsceremoni äger rum. Mitt uppdrag som vice talman avslutas här. Det officiella undertecknandet av budgeten för budgetåret 2008 sker på tisdagen den 18december vid plenarsammanträdet i Bryssel.

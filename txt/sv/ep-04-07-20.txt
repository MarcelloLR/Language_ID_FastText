<CHAPTER ID="1">
<SPEAKER ID="1" LANGUAGE="" NAME="" AFFILIATION="Ålderspresident">
<SPEAKER ID="2" LANGUAGE="" NAME="Talmannen." AFFILIATION="">
<P>
   – I enlighet med akten om allmänna direkta val av företrädare i Europaparlamentet förklarar jag det första sammanträdet efter valet öppnat. 
<SPEAKER ID="3" LANGUAGE="" NAME="Talmannen." AFFILIATION="(Applåder)">
<P>
   – Som en följd av detta allmänna val och trots dess begränsningar, som vi också måste ha förståelse för, har för första gången en union av folk och regeringar bildats på grundval av demokrati och rättigheter, inte på grundval av något lands dominans över andra länder, som så ofta har varit fallet i vår kontinents historia.
<P>
Europaparlamentets roll växer parallellt med detta, både som ett resultat av de senaste årens positiva erfarenheter och av bestämmelserna i den nya konstitution som nu håller på att ratificeras, och våra gränser har utvidgats till att omfatta 25 länder. Jag vill särskilt välkomna Cypern, Tjeckien, Estland, Ungern, Lettland, Litauen, Malta, Polen, Slovakien och Slovenien.
<P>
Våra gränser har utvidgats till 25 länder och gränserna för Europaparlamentets verksamhet kommer också att vidgas, i ett EU som började med kol- och stålgemenskapen och atomenergigemenskapen, som sedan blev den gemensamma marknaden och därefter en gemensam valuta för att främja finansiellt utbyte och handel, och som nu, i och med genomförandet av Lissabonmålen och åtagandena i EU:s konstitution, håller på att förvandlas till ett EU där det finns sysselsättning, solidaritet, social rättvisa, mottagande och integration: med andra ord ett EU för folket och medborgarna. Ett EU som är öppet mot världen och inför lidandet och förhoppningarna hos andra folk i alla länder och, framför allt, ett EU som är öppet för fred och strävan efter personlig och kollektiv säkerhet.(1)
<SPEAKER ID="4" LANGUAGE="" NAME="" AFFILIATION="Parlamentets sammansättning – Valprövning – De politiska gruppernas sammansättning:"/>
<SPEAKER ID="5" LANGUAGE="" NAME="Talmannen." AFFILIATION="(Talmannen utsåg rösträknare genom lottdragning.)">
<P>
   – I enlighet med arbetsordningen har jag mottagit följande nomineringar till posten som Europaparlamentets talman:
<P>
Josep Borrell Fontelles
<P>
Bronisław Geremek
<P>
Francis Wurtz
<P>
Kandidaterna har meddelat mig att de samtycker till respektive nominering. Enligt artikel 13.1 i arbetsordningen måste en kandidat erhålla absolut majoritet av de avgivna rösterna för att bli vald. Blanka eller förstörda valsedlar kommer inte att beaktas vid rösträkningen.
<P>
Följande ledamöter har utsetts till rösträknare:
<P>
Patrick Louis
<P>
István Pálfi
<P>
Justas Vincas Paleckis
<P>
Josu Ortuondo Larrea
<P>
Janusz Onyszkiewicz
<P>
Marie Panayotopoulos-Cassiotou
<P>
Marco Pannella
<P>
Lapo Pistelli
<P>
Före omröstningen kommer jag att ge ordet till de tre kandidaterna, vars respektive anföranden i enlighet med arbetsordningen inte får överstiga fem minuter. 
<SPEAKER ID="6" LANGUAGE="ES" NAME="Borrell Fontelles (PSE )." AFFILIATION="també soc català">
<P>
   – Herr talman! Jag vill varmt välkomna samtliga ledamöter och särskilt de andra två kandidaterna. Jag tillhör den generation spanjorer som, med EU vid horisonten, spelade en ledande roll vid övergången till demokrati och som i mycket unga år axlade ett betydande politiskt ansvar. Kommunfullmäktig, facklig företrädare, parlamentsledamot i arton år, varav fem som ordförande för EU-utskottet och tolv som departementschef och därefter kandidat till premiärministerposten. Jag har också varit konventsledamot och jag har under tio år i rad företrätt mitt land i olika rådskonstellationer. Där förlorade jag i stridsfrågor som senare vanns i parlamentet, som befinner sig närmare medborgarna.
<P>
Jag kan säga att jag har god insikt i hur gemenskapsinstitutionerna fungerar, men för mig är EU mer än ett politiskt experiment, det är ett helt avgörande projekt. Jag är lika mycket EU-medborgare som spanjor och ” (jag är även katalan)”, men jag tillhör varken det gamla eller det nya EU. Jag är helt enkelt en EU-medborgare som är emot beteckningar som syftar till att bevara skiljelinjerna mellan oss. Vi har alla någon gång varit nya medlemmar i unionen, och från Vilnius till Lissabon, från Edinburgh till Aten är vi alla en del av samma EU.
<P>
Återföreningen har satt punkt för det tragiska arvet efter Hitler och Stalin, men fortfarande återstår mycket för oss att göra för att EU skall bli effektivt. Det kommer att sätta vår solidaritet på prov och kräva att vi respekterar de mest skilda åsikter. Som Europaparlamentets talman kommer jag att se till att parlamentet fungerar korrekt i en språkmiljö som har blivit mer komplex.
<P>
Mina damer och herrar! Vi måste ta bort alla gråzoner som skadar bilden av Europaparlamentet. Vi behöver en ny stadga så att ledamöter från alla länder kan utföra sitt arbete under likvärdiga förhållanden när det gäller insyn, värdighet och effektivitet. Jag kommer därför inledningsvis att vara krävande i våra förbindelser med rådet. Mina damer och herrar! Under de närmaste åren kommer parlamentet att stå vid en historisk skiljeväg. Vi har kommit så här långt genom att följa framgångens väg. De som tidigare varit gamla fiender sedan århundraden tillbaka är nu de mest samarbetsvilliga grannarna i världen, men i dag brottas det europeiska projektet med tre problem, nämligen storlek, effektivitet och legitimitet, och den bästa lösningen på detta är konstitutionen – som jag har bidragit till. Utan den skulle vi under väldigt lång tid inte vara något annat än en stor marknad. Om EU överger sina politiska ambitioner kommer världen dessutom att drabbas av den destruktiva konfrontationen mellan materialism å ena sidan och fundamentalism å den andra.
<P>
Jag kommer därför att uppmana alla parlamentsledamöter att delta i den stora uppgiften att ratificera konstitutionen. Det kommer att bli ett stort ögonblick för parlamentet att tala med EU-medborgarna om EU, att övertyga dem om att vårt projekt är ett levande och själfullt projekt, även om det ofrånkomligen är ett komplext projekt som påverkar de problem som berör medborgarna allra mest, såsom sysselsättning och trygghet, terrorism och invandring – problem som inte kan lösas utan europeisk integration.
<P>
Vi måste frammana bilden av denna institution hos de medborgare vi företräder och synliggöra vårt budskap. I ett EU där arbetslösheten är 9 procent och där det finns 50 miljoner fattiga måste vi övertyga våra medborgare om den betydelse som gemenskapspolitiken, Lissabonstrategin och miljödimensionen från Göteborg har för sammanhållningen och konkurrenskraften, som vi menar kompletterar varandra, inte tvärtom.
<P>
Mina damer och herrar! Vi vill alla ha en talman i parlamentet som är närvarande och tillgänglig, men talmannen har inte samma funktion som en regeringschef, som följer ett partipolitiskt program. Talmannen måste ha ett starkt stöd och fullgöra uppgiften att strategiskt främja den institution som han eller hon företräder. Det är jag väl medveten om. Om jag blir vald kommer jag att företräda mångfalden i parlamentet och med kraft främja parlamentets roll i förhållande till övriga gemenskapsinstitutioner.
<P>
Jag vill avsluta med ett optimistiskt budskap: EU är ett långsiktigt projekt och vägen trampar vi upp genom att gå framåt. De kriser som vi har framför oss blir inte allvarligare än de vi redan har kämpat oss igenom. Vi måste och vi kan få EU:s medborgare att skriva ett nytt blad i vår fredliga historia och därför, för att uppnå detta, ber jag er att lägga er röst på mig som kandidat till posten som Europaparlamentets talman. Tack så mycket.
<SPEAKER ID="7" LANGUAGE="PL" NAME="Geremek (ALDE )." AFFILIATION="(Applåder)">
<P>
   – Herr talman, mina damer och herrar! Ni känner alla till mitt hemlands historia. Det har haft en framträdande roll i alla dramatiska händelser under nittonhundratalet. Det var också i mitt hemland Polen som revolten mot diktaturen föddes, en revolt som möjliggjorde Europas återförening. Det här parlamentet är därför en av institutionerna i ett EU som sluter sig allt tätare samman. Jag kommer från Centraleuropa. Polen och de övriga länderna i detta område hade ett öde gemensamt. Vår frihet och vårt oberoende hotades dagligen och vi såg framtiden an med oro. Trots det tog vi oss igenom detta. Nu är vi fria och självständiga nationer. Detta är den bakgrund som jag har med mig hit till parlamentet.
<P>
Mina damer och herrar! Jag är säker på att ni känner till mitt förflutna och vet hur jag har formats till den jag är i dag. Jag har vänner i alla de politiska grupper som är företrädda i parlamentet. Med detta i åtanke skulle jag vilja säga följande: Det var ett lyckokast för Europa att vi inte lämnades att själva kämpa för vår frihet. Vi kunde räkna med stödet från alla de som i sina hjärtan och i sitt medvetande ansåg att Europa måste vara fritt. Ni minns Martin Luther Kings ord att det är omöjligt att engagera sig politiskt utan att först ha en dröm.
<P>
När jag nu står här inför kammaren har också jag en dröm. Min dröm är ett EU där solidaritet råder. Det var för övrigt Polen som förde in ordet solidaritet i vår politiska vokabulär. Som jag sade har jag en dröm om ett EU där solidaritet och rättvisa råder. Europaparlamentet är en institution för ett sådant EU. Efter att ha berättat hur jag formades till den jag är i dag skulle jag vilja fortsätta med att tala om vad jag skulle vilja bli och varför jag kandiderar till posten som Europaparlamentets talman.
<P>
Min strävan är att tjäna ett EU som står alltmer enat. Jag hoppas kunna tjäna EU som företrädare för den del av Europa som under ett halvt sekel mot sin vilja har stått utanför resten av Europa. Jag hoppas också kunna tjäna EU som företrädare för ett Europa som kan ta åt sig äran av en av nittonhundratalets största bedrifter, nämligen skapandet av Europeiska unionen.
<P>
Det är också min strävan att parlamentet skall bli ett forum för debatt. Det finns EU-entusiaster, EU-skeptiker och EU-realister här i parlamentet, precis som i samhällena runtom i Europa. Trots detta hoppas jag att parlamentet skall bli ett forum för en strategisk debatt om EU:s framtid. Det är viktigt att parlamentet fullgör sin politiska uppgift och framgångsrikt förenar politiska grupper med olika program. Dessa grupper tävlade mot varandra i valet, men nu är det dags att arbeta med förenade krafter i parlamentet för att bygga upp ett enat Europa.
<P>
Låt mig än en gång understryka att mitt mål är att parlamentet skall bli ett forum för strategisk debatt. Jag tror att parlamentet, precis som unionen i sig, kommer att bli en gemenskap av nationalstater och medborgare, eftersom Europa har nationerna att tacka för sin storhet. Vi måste lära oss att leva tillsammans om vi skall kunna fullgöra vår uppgift.
<P>
Till sist vill jag bli talman för en framstående och viktig EU-institution. EU är en av världens främsta demokratier. Denna institution är själv kapabel att vara fri och demokratisk. Jag står här inför er, ärade parlamentsledamöter, och vädjar till er att ha förtroende för och lägga er röst på mig. Om ni gör det är er röst med säkerhet en röst på Europa!
<SPEAKER ID="8" LANGUAGE="FR" NAME="Wurtz (GUE/NGL )." AFFILIATION="(Applåder från vänster)">
<P>
   – Herr talman, mina damer och herrar! Valet av Europaparlamentets talman är vår första politiska handling denna nya mandatperiod. Vilket tydligt och konsekvent budskap skall vi nu ge våra medborgare?
<P>
Detta är en viktig fråga med tanke på hur allmänhetens bild av EU-institutionerna har förvirrats för att inte säga misstänkliggjorts, och detta av goda skäl: hur skall människorna komma runt detta när vänster- och högerröster under alla dessa år systematiskt har slagits ihop för att förvalta den liberala ekonomiska modellen, eller när Tony Blair och José Maria Aznar, liksom deras anhängare i Europaparlamentet, gemensamt har stöttat George W. Bush i hans militära vågspel.
<P>
Som många av oss sade under den senaste valrörelsen har nu det ögonblick kommit då vi måste sätta stopp för denna förvirring och åskådliggöra och förklara skillnaderna mellan framstegsvänner och konservativa.
<P>
Min kandidatur har inget annat syfte än att fullgöra detta åtagande. I den första omgången av detta i hög grad symboliska val är detta en chans för alla ledamöter på vänsterkanten att visa att de inte godtar onaturliga allianser, vare sig de är traditionsbundna, som att Socialdemokratiska gruppen i Europaparlamentet kopplas ihop med Gruppen för Europeiska folkpartiet (kristdemokrater) och Europademokrater, eller mer oväntade men för den skull inte mindre skadliga, som att Gruppen De gröna/Europeiska fria alliansen för närvarande kopplas ihop med Gruppen Liberalers och demokraters allians för Europa.
<P>
Under den andra omgången, om det blir en sådan, kommer en betydande majoritet av min grupp att inta en hållning som överensstämmer med devisen att i första omgången väljer man, i den andra väljer man bort.
<P>
Vi hyser respekt för Bronisław Geremek, som är en framstående europeisk intellektuell, och vi erkänner den betydelse han har haft som politiker under en avgörande period i vår kontinents historia. Vi kan dock inte stödja hans kandidatur, varken när det gäller hans mycket konventionella ståndpunkter i ekonomiska och sociala frågor – ståndpunkter som vi menar är själva kärnan till det missnöje som våra medborgare gav uttryck för vid det senaste valet, både i de gamla medlemsstaterna och i ännu högre grad i de nya – eller när det gäller hans inställning till kriget i Irak, som för oss är den symboliska frågan.
<P>
Jag vill påpeka att Bronisław Geremek – som, det säger jag utan rodna, brukar våga stå för sin övertygelse – har tagit till sig logiken i Vilnius Tens manifest, medan Europaparlamentets vänsteranhängare å sin sida har intagit samma hållning som majoriteten av allmänheten som ville se en politisk lösning under FN:s överinseende, till skillnad från Madrid och Warszawa.
<P>
Vi menar att den inställning man har till kriget handlar om mycket mer än politisk etikett. Det är så det är. Gruppernas tidigare ordförande minns kanske mitt förslag om att det senaste Sacharovpriset skulle gå till en liberal politiker, Hans Blix, som utöver de politiska val han uppfattade, symboliserade denna andra väg som han hoppades på och bad om.
<P>
Med undantag av tre ledamöter, som har förklarat att de kommer att lägga ned sina röster, kommer min grupp därför att lägga sina röster på Josep Borrell Fontelles i den andra valomgången. Även om vårt val givetvis kan kritiseras kan man inte ifrågasätta dess konsekvens och tydlighet. Demokrati handlar även om detta.
<SPEAKER ID="9" LANGUAGE="" NAME="Talmannen." AFFILIATION="">
<P>
   – Jag vill tacka de tre talarna för deras anföranden och för att de inte överskred sin talartid. Nu övergår vi till valet. 
<SPEAKER ID="10" LANGUAGE="" NAME="" AFFILIATION="(Sammanträdet avbröts kl. 11.05 för rösträkning och återupptogs kl. 11.50.)">
<SPEAKER ID="11" LANGUAGE="" NAME="Talmannen." AFFILIATION="">
<P>
   – Jag tillkännager härmed resultatet av omröstningen i valet av talman.
<P>
Antal deltagande i omröstningen: 700
<P>
Blanka eller förstörda valsedlar: 53
<P>
Avgivna röster: 647
<P>
Absolut majoritet för valet i denna omröstning: 324
<P>
Följande röster har avgivits för varje kandidat:
<P>
Josep Borrell Fontelles: 388 röster
<P>
Bronisław Geremek: 208 röster
<P>
Francis Wurtz: 51 röster
<P>
Josep Borrell Fontelles har erhållit absolut majoritet av de avgivna rösterna och har därför valts till parlamentets talman. 
<SPEAKER ID="12" LANGUAGE="" NAME="" AFFILIATION="(Livliga applåder)">
<P>
Herr Borrell Fontelles! Gratulerar till utnämningen och välkommen att inta er rättmätiga plats på talmannens stol.
<SPEAKER ID="13" LANGUAGE="" NAME="" AFFILIATION="Talman">
<SPEAKER ID="14" LANGUAGE="" NAME="Talmannen." AFFILIATION="Applåder">
<P>
   – Mina damer och herrar! Mina första ord som Europaparlamentets talman måste bli några ord av tacksamhet, men också av förpliktelse och framåtblickande, men framför allt tacksamhet.
<P>
Allra först ett tack till ålderspresident Giovanni Berlinguer, för hans sätt att leda vårt första sammanträde denna mandatperiod, ...
<P>
... och för det andra till de kandidater som har erbjudit sin förmåga och vilja att tjäna EU som parlamentets talman.
<P>
Jag är säker på att jag kommer att kunna samarbeta i en ärlig och positiv anda med dem och dra nytta av Francis Wurtz stora politiska erfarenhet från Europaparlament och av Bronisław Geremeks erfarenhet av de händelser som har format vårt Europa.
<P>
Jag måste uttrycka min respekt för och min vilja att samarbeta med de ledamöter som av olika skäl inte röstade på mig liksom min tacksamhet till alla som gav mig sitt förtroende, däribland Socialdemokratiska gruppen i Europaparlamentet, som nominerade mig som kandidat.
<P>
Den majoritet jag har fått ger stabilitet åt vår institution, och efter debatten och det demokratiska beslut som har fattats anser jag mig nu ha all den legitimitet jag behöver för att leda parlamentets arbete, och jag uppmanar er alla att arbeta effektivt från och med nu.
<P>
Jag vill berömma vår förre talman, Pat Cox, för hans sätt att utföra sitt arbete de senaste trettio månaderna.
<P>
Han har varit en lysande talman, fylld av respekt för samtliga grupper och ledamöter, mycket aktiv i arbetet med Europas återförening och alltid uppmärksam när det gäller att synliggöra parlamentet i politiken. Konventets själva existens och den drivkraft som parlamentet har gett åt dess arbete beror i hög grad på Pat Cox’ vilja att föra unionen bort från det mellanstatliga och göra parlamentet till EU-medborgarnas företrädare, vilket nu uttryckligen erkänns i utkastet till konstitution.
<P>
Jag vill också passa på att tacka de ledamöter från alla länder som har företrätt vårt parlament i konventets arbete, för deras insatser. Jag vet av egen erfarenhet hur viktigt deras bidrag var och även om jag inte kan nämna dem alla vid namn vill jag ändå understryka den viktiga rollen hos de ledamöter som företrädde oss i presidiet: Klaus Hänsch och Íñigo Méndez de Vigo, samt Elmar Brok, som följde regeringskonferensen.
<P>
Som parlamentets talman vill jag slutligen särskilt välkomna de ledamöter som företräder de tio nya medlemsstaterna, och jag hoppas att ledamöter från Rumänien och Bulgarien snart kommer att ansluta sig till oss och därmed göra slut på det som Milan Kundera kallade kidnappningen av halva Västerlandet.
<P>
Och när jag ändå citerar denne store europeiske författare vill jag påminna om att i filmen ”Varats olidliga lätthet” är de tak och kupoler som vi tror finns i Prag egentligen belägna i Lyon, ett bra bevis för den gemensamma identiteten hos två delar av ett område som har ärvt samma kultur.
<P>
Därför menar jag i detta ögonblick, som för mig är mycket känslofyllt, att demokrati inte bara är ett politiskt organiserat system som bygger på institutioner valda av medborgarna. Demokrati – och det gäller framför allt vårt system som innefattar många nationer och därför är mer komplicerat – bygger på en uppfattning om människan som fanns före styrelseskicken.
<P>
Jag är medveten om det tunga ansvar som hädanefter vilar på mig i vilket kärleken till demokratin och till Europa förenas i en och samma utmaning, och jag vill vänta med att presentera min strategiska vision för denna mandatperiod till nästa plenarsammanträde efter sommaren.
<P>
Jag anser att detta är bäst av två skäl: För det första därför att vi måste få tid och tillfälle att utbyta intryck och att gemensamt utarbeta denna strategiska vision tillsammans med vice talmännen, när dessa har blivit valda, och med de politiska gruppernas ledare. Vi måste alla bidra till en vision som inte bara är talmannens utan hela kammarens.
<P>
För det andra är rådets ordförande här i dag och om några timmar kommer vi att lyssna till José Manuel Durão Barroso, som är rådets kandidat till posten som kommissionens ordförande och som parlamentet kommer att rösta om, och jag anser att vi behöver en tidpunkt som är mer medievänlig än vad som är fallet nu, då så mycket annat händer.
<P>
Som jag redan har sagt i min presentation är det mitt politiska ansvar att göra allt jag kan för att Europaparlamentet skall bli delaktigt i processen att ratificera det konstitutionella fördraget, särskilt i de länder som skall hålla folkomröstning. Vi vet alla att vi, utöver denna stora fråga, redan har fullt upp med andra ärenden: den nya kommissionen, att skapa nya yrkesmässiga förbindelser med den och med rådet, att granska EU:s budgetplan, att analysera läget för stabilitets- och tillväxtpakten efter EG-domstolens olyckliga beslut nyligen, framtida utvidgningar, att genomföra parlamentets nya lagstiftande befogenheter och att fortsätta det arbete som påbörjats av Pat Cox i samarbete med de nationella parlamenten och Europa–Medelhavsförsamlingen.
<P>
Därutöver måste vi uppmärksamma många internationella frågor. Omvärlden knackar på EU:s dörr och särskilt på parlamentets. De mest brådskande frågorna är nog de som rör den dramatiska situationen i Mellanöstern.
<P>
Mina damer och herrar, ärade ledamöter av Europaparlamentet! Det återstår bara för mig att försäkra er om att jag kommer att satsa all min viljekraft och förmåga, allt mitt förstånd och all min passion på att kunna leva upp till den höga institutionella och strategiska ställning som ni har anförtrott mig.
<P>
Mitt sista tack går till alla anställda vid denna institution utan vilkas insatser vi inte skulle kunna utföra vårt arbete.
<P>
Tack så mycket, allihop.
<SPEAKER ID="15" LANGUAGE="IT" NAME="Prodi," AFFILIATION="kommissionens ordförande">
<P>
   . – Herr talman, mina damer och herrar! Jag vill först av allt framföra mina uppriktigaste gratulationer till talman Borrell Fontelles med anledning av att han valts. Hans tidigare erfarenheter gör att han som talman kommer att bidra till en givande och fruktbar verksamhet. Det är ett stort åtagande eftersom talmannen skall leda arbetet i en institution som, just för att den är direktvald, i större utsträckning än de andra kommer att påverkas av utvidgningen, godkännandet av konstitutionen och av de stora internationella spänningar som skakar världen i dag. Kammaren kommer i större utsträckning än tidigare att bli en plats för debatt och beslut, och den måste se till att Europas invånare kan spela en allt större demokratisk roll.
<P>
Jag vill bara understryka att parlamentet valt sin nya talman vid en mycket speciell tidpunkt. Vi har insett hur komplex vår konstitutionella reform har varit eftersom den godkändes först för några veckor sedan, efter en livlig och tuff debatt. Resultatet var inte alls givet på förhand och jag välkomnar det entusiastiskt, men det har också inneburit att parlamentet fått en avgörande roll i den kamp för ratificering som genast skall börja och som kommer att bli en av de svåraste uppgifter vi har framför oss.
<P>
Låt mig nu påminna om utvidgningen, en annan odiskutabel framgång för unionen. Hårda förhandlingar där våra gemensamma intressen segrade har gjort det möjligt för 25 länder att ha ett gemensamt hopp inför framtiden.
<P>
Jag påminner också – med mindre tillfredsställelse – om det låga deltagandet i valet till Europaparlamentet. Även om alla opinionsundersökningar visat att EU anses allt mer nödvändigt för att möta våra stora utmaningar, ställs vi inför behovet av att föra institutionerna närmare EU-medborgarnas dagliga liv. Detta är en av parlamentets främsta uppgifter.
<P>
Liksom under föregående mandatperiod har kommissionen och Europaparlamentet ett nära samarbete så att våra gemensamma intressen kan råda. Det är ett av skälen till denna allians, som i formella termer återspeglas i Europaparlamentets förtroendeomröstning om kommissionens ordförande. Min kommission har verkligen ansträngt sig för att utveckla detta samarbete, också tack vare ramavtalet och det dagliga arbetet med att genomföra det. Jag vill ännu en gång tacka talman Cox för att han varit en mycket samarbetsvillig och öppen partner. Resultatet av vårt arbete med medbeslutandet och inom andra områden är exempellöst och oöverträffat, och jag är övertygad om att detta samarbete kommer att fortsätta med den nya kommissionen, som kommer att uppmanas att befästa och vidareutveckla årets resultat. Kommissionen och parlamentet måste tillsammans ge ny fart åt den europeiska integrationsprocessen, med den grundläggande målsättningen att fortsätta på vägen mot utvidgningen och konstitutionen. 
<P>
Herr talman! Tillåt mig att säga några avslutande ord för att tacka er institution som jag har samarbetat med i fem år. Utan stimulansen från parlamentet, utan dess kontroll och djupa politiska debatt, även om den ibland är skarp, skulle vi definitivt inte ha uppnått denna enorma arbetsvolym. Dessa år har lett till stora resultat, vilka har omvandlats till konkreta fördelar för folket och ett starkare hopp inför vår gemensamma framtid. Herr talman! Jag önskar er och det nya parlamentet allt gott i ert arbete. 
<SPEAKER ID="16" LANGUAGE="DE" NAME="Poettering (PPE-DE )." AFFILIATION="(Applåder)">
<P>
   – Herr talman, herr kommissionsordförande, mina damer och herrar! Herr talman! Ni är nu vald till talman för Europaparlamentet och alla dess ledamöter. För Gruppen för Europeiska folkpartiet (kristdemokrater) och Europademokrater skulle jag vilja framföra våra uppriktiga gratulationer och önska er framgång som parlamentets talman, för framgång för er innebär framgång för oss alla.
<P>
Jag skulle vilja uttrycka min djupa respekt och stora vördnad för Bronisław Geremek, vars livsverk både jag personligen och vår grupp uppskattar högt och tacka honom för det han gjort för Polen och för Europa.
<P>
Jag skulle emellertid också vilja betyga den respekt jag hyser för Francis Wurtz, även om jag inte har någon som helst förståelse för det han hade att säga i sitt tal i dag. Herr Wurtz! Ni är emellertid alltid en ärlig samarbetspartner, även vid ordförandekonferensen, och jag hyser personlig aktning för er. Jag anser att det gagnar kammaren om vi fortsätter att samarbeta i en anda av ömsesidigt förtroende, trots alla våra politiska olikheter.
<P>
Låt mig i det sammanhanget konstatera att ingen grupp, inte ens den största – Gruppen för Europeiska folkpartiet (kristdemokrater) och Europademokrater som har 268 ledamöter – har majoritet i Europaparlamentet. Erfarenheten har visat att det är helt normalt, en fullständigt normal politisk verksamhet, att eftersträva en sådan situation. I det senaste parlamentet, som satt från 1999 till 2004, hade vi i Gruppen för Europeiska folkpartiet (kristdemokrater) och Europademokrater en överenskommelse med liberalerna, med Graham Watson, som jag i allmänhet har haft ett bra samarbete med, och jag hoppas att det kommer att fortsätta i framtiden. Mina vänner! Parlamentet skulle emellertid i viss mån förlora jämvikten om en liberal nu skulle efterträdas av en annan och den näst största gruppen här i kammaren skulle utestängas från posten som talman under åtminstone tolv och ett halvt år. Av den anledningen har vi i Gruppen för Europeiska folkpartiet (kristdemokrater) och Europademokrater gjort denna överenskommelse med den socialdemokratiska gruppen, och vi har stött er.
<P>
Låt mig komma med en avslutande kommentar. Vi här i Europaparlamentet – och jag ser att Romano Prodi är här, som vi för det mesta gav vårt stöd, även om det ibland var mycket svårt – är mycket måna om att EU-institutionerna skall vara stabila, och jag vädjar därför till alla, när vi nu har fattat detta beslut i dag, att på torsdag rösta för José Manuel Durão Barroso och på så sätt visa att vi eftersträvar stabilitet även för Europeiska kommissionen.
<P>
Det sista jag har att säga till er är att här i kammaren kommer politiska frågor att vara föremål för hårda debatter mellan Gruppen för Europeiska folkpartiet (kristdemokrater) och Europademokrater, socialister och andra. Frågorna kommer fortfarande att finnas och vara omtvistade, men det är viktigt att institutionerna är stabila. Vad som för oss samman och enar oss är vårt försvar av demokratin och rättsstaten, vårt engagemang för solidaritet och fred på vår kontinent när den nu blir enad. Detta är vår gemensamma uppgift och jag önskar er framgång i detta av hela mitt hjärta, herr talman. 
<SPEAKER ID="17" LANGUAGE="DE" NAME="Schulz (PSE )." AFFILIATION="(Applåder)">
<P>
    Herr talman, mina damer och herrar! Till och med i parlamentsgruppernas liv finns det stora dagar, och för våra grupper är det en sådan dag i dag. Mitt i segeryran är det inte mer än rätt att tänka på dem som inte delar den, så låt mig vända mig till de övriga kandidaterna, som er, herr Geremek. Även om vi röstade för vår egen kandidat snarare än för er tror jag att jag talar för alla socialdemokratiska ledamöter i kammaren när jag säger att jag är stolt över att få arbeta med er och att det är en ära för kammaren att ha er som ledamot.
<P>
Det enda man egentligen kan säga om Francis Wurtz är att vi till hundra procent instämmer i det han hade att säga om president Bushs politik.
<P>
Det var tyvärr inte tillräckligt för att vi skulle rösta för honom, men jag tackar honom varmt för hans samarbete som alltid är utmärkt och konstruktivt. Jag har inget att tillägga i mitt tal till Hans-Gert Poetterings beskrivning av honom.
<P>
Er, Josep Borrell, vår talman och kollega, önskar jag tre saker: för det första att ni verkligen kan göra det ni åtagit er att göra för att leda arbetet. En sådan uppgift är alltid förbunden med många bördor, vissa av dem personliga. Ur djupet av mitt hjärta önskar jag er förmåga att bära och utstå de bördor ni åtagit er.
<P>
För det andra: låt mig konstatera att ni inte längre är ordförande för socialdemokraterna utan talman för alla ledamöter här i kammaren. När ni måste fatta beslut i denna egenskap kan ni vara säker på att vi – även om vi som socialdemokrater kanske inte kan stödja dem i detalj – alltid kommer att följa dem troget, eftersom de fattats av en talman för hela kammaren som är en av våra egna.
<P>
För det tredje: låt mig säga att vi är stolta över att en socialdemokrat efter tio år återigen är talman i kammaren – och vilken socialdemokrat sedan! Käre Josep Borrell! Ni har våra varmaste lyckönskningar och låt mig säga till er, vår talman, att jag är säker på att ni kommer att vara en lika enastående politisk aktör i Europa som ni har varit i Spanien. Vi gratulerar er och önskar er lycka till!
<SPEAKER ID="18" LANGUAGE="EN" NAME="Watson (ALDE )." AFFILIATION="(Applåder från mitten)">
<P>
   – Herr talman! Jag vill understryka det som mina kolleger Hans-Gert Poettering och Martin Schulz har sagt och tacka alla kandidater som konkurrerat om posten som talman i kammaren. 
<P>
Resultatet är hedersamt. Jag är stolt över att den politiska grupp som jag företräder gav Europaparlamentet en förstklassig talman genom Pat Cox. Jag tror inte att det blir lätt att efterträda honom, och jag önskar er, herr talman, allt gott under er mandatperiod.
<P>
Men jag vill anmärka på Gruppen för Europeiska folkpartiet och Socialdemokratiska gruppen i Europaparlamentet. Jag anser att den allians som de har ingått är onaturlig. När en sådan allians förekommer i nationella parlament, sker det endast i krigstid eller under svåra kriser. Om dessa partier försöker utnyttja denna allians för att nå en uppgörelse om hur saker och ting skall skötas här i kammaren, kommer min grupp att bekämpa dem på alla tänkbara sätt. Om de samverkar för att blockera de nödvändiga reformerna här i kammaren, kommer vi att försvara medborgarnas intressen. Jag tror att EU:s medborgare är trötta på oklart styre och överenskommelser bakom kulisserna och ser fram emot den dag då vi får ett fullt utvecklat parlament som kan skapa en politisk majoritet, inte en majoritet av teknisk karaktär.
<P>
Hans-Gert Poettering talade om behovet av stabilitet. Problemet är att demokratier styrs med krishantering: allvarliga problem angrips inte förrän det är absolut nödvändigt. Vår union har problem, och för att lösa dem behöver vi ett ledarskap. Vi kommer att bedöma er, herr talman, efter er förmåga för att visa ledarskap i kammaren under den kommande perioden.
<SPEAKER ID="19" LANGUAGE="" NAME="Talmannen." AFFILIATION="">
<P>
   – Herr Watson! Ni kan vara övertygad om att presidiet kommer att se till att alla gruppers rättigheter respekteras fullt ut. 
<SPEAKER ID="20" LANGUAGE="IT" NAME="Frassoni (Verts/ALE )." AFFILIATION="">
<P>
   – Herr talman! Gruppen De gröna/Europeiska fria alliansen gratulerar er också till att ha blivit vald, även om majoriteten av min grupp som ni vet förespråkade en annan kandidat, nämligen Bronisław Geremek, som företräder det nya Europa som vi skapar i dag. Ni kan emellertid vara övertygad om att vår grupp kommer att vara beredd att samarbeta lojalt med er under de kommande åren, på samma sätt som det har fungerat med andra talmän före er. 
<P>
Vi hade erbjudit er grupp en annan allians, en som i våra ögon hade varit möjlig och som kunde ha fått majoritet här i parlamentet. Vi anser att frågan om stabilitet är betydligt mindre viktig än insynen i de politiska överenskommelser som görs och även insynen i de lagar som vi skall stifta här i Europaparlamentet. Vi hoppas därför sannerligen att det i dag är sista gången som denna omröstning och denna onaturliga allians förekommer här, för annars blir det inte lätt för medborgarna att känna igen sitt parlament som ett organ som öppet bedriver europeisk politik på ett tydligt, otvetydigt och bestämt sätt och därmed återspeglar deras val och politiska uppfattningar.
<P>
Herr talman! Vi anser att det som Hans-Gert Poettering har sagt om kommissionens nye ordförande José Manuel Durão Barroso är ganska oroande, och vi tror att det skulle vara intressant för hela kammaren att få veta vad Socialdemokratiska gruppen i Europaparlamentet tänker göra åt valet av ordförande Barroso och huruvida även detta verkligen är en del av ett paket, som man hoppats. Herr talman! Vi tror att det bara är genom att lyckas skapa majoritet i sådana frågor som medborgarna verkligen kräver, tydligt och inte genom tvetydiga oklara allianser, som parlamentet kan få respekt och europeisk demokrati verkligen kan fungera för alla EU-medborgare. Jag tackar er och önskar er lycka till i ert arbete. 
<SPEAKER ID="21" LANGUAGE="FR" NAME="Wurtz (GUE/NGL )." AFFILIATION="(Applåder från vänster)">
<P>
   – Herr talman! Jag vill i min tur framföra min grupps gratulationer till Josep Borrell Fontelles för att han blivit vald.
<P>
Jag sade nyss vad jag ansåg om omständigheterna kring valet – jag var kritisk till det. Jag vill nu säga vad jag anser om Josep Borrell Fontelles; som en fullständig kontrast beundrar jag honom mycket. Jag beundrar honom för hans engagemang på vänsterkanten i det som i våra ögon är grundläggande frågor som står på spel, särskilt på det internationella planet. Jag beundrar honom också för hans förmåga till dialog och den betydelse han fäster vid varma förbindelser. Det är också viktigt, även i ett politiskt liv.
<P>
Jag är övertygad om att min grupp och jag kommer att kunna samarbeta konstruktivt med honom som vår nye talman.
<P>
Det återstår för mig att uttrycka min respekt för Bronisław Geremek och tacka Hans-Gert Poettering och Martin Schultz mycket uppriktigt för vad de sade om mig. Må vi se bortom våra olikheter och meningsskiljaktigheter och under hela denna parlamentariska valperiod låta denna anda av tolerans och ömsesidig respekt råda. Jag tror inte att det skulle innebära någon demokratisk förlust för processen och jag tror att mycket skulle kunna vinnas när det gäller mänskliga relationer.
<SPEAKER ID="22" LANGUAGE="IT" NAME="Muscardini (UEN )." AFFILIATION="">
<P>
   – Herr talman! Gruppen Unionen för nationernas Europa arbetar inom EU för att åstadkomma ett gemensamt åtagande som skall föra oss bort från förutfattade meningar. Vi anser att vi alla bör samarbeta för att stärka ett Europa som är fritt från terrorism, diskriminering och monopolistiska lockelser, vare sig det gäller ekonomi, politik eller kultur. Det är därför absolut nödvändigt att ni är talman för hela det samlade parlamentet och att parlamentet finner ett mer effektivt sätt att föra folket närmare institutionerna och göra dem delaktiga i våra beslut. Herr talman! För att föra folket närmare EU och EU närmare folket måste vi här i kammaren förklara att det är vårt gemensamma åtagande att i en anda av ömsesidig respekt äntligen hitta ett sätt att ge fullständig och korrekt information. Det händer alldeles för ofta att man inte förstår parlamentets arbete i tillräcklig utsträckning i våra egna länder.
<P>
Herr talman! När jag nu önskar er och kammaren lycka till i ert framtida arbete vill jag för min grupps räkning visa Bronisław Geremek min högaktning och betyga honom min vänskap och ännu en gång påminna om det föredöme han har varit och fortfarande är för oss alla och för hela Europa. 
<SPEAKER ID="23" LANGUAGE="FR" NAME="Gollnisch (NI )." AFFILIATION="(Applåder)">
<P>
   – Herr talman! Efter att ha framfört vårt uppriktiga tack till er företrädare, Pat Cox, är det nu vår tur att, enligt seder och bruk här i kammaren, varmt gratulera er till valresultatet.
<P>
Detta är naturligtvis gratulationer som inte i så stor utsträckning framförs utifrån politiska beaktanden utan snarare för er som person, eftersom detta val precis som allt annat och med all tydlighet är tämligen symboliskt för den grundläggande överenskommelse som finns mellan de två stora grupperna här i kammaren, utöver skillnaderna i uppfattning som på det hela taget är relativt ytliga.
<P>
Såsom ett antal tidigare talare har sagt hoppas vi att ni kommer att försvara alla parlamentsledamöters rättigheter, även rättigheterna för de ledamöter som för närvarande är i minoritet men som kanske blir morgondagens majoritet, vilket har hänt andra minoriteter i historien. Bland dessa finns parlamentsledamöter som i sin fulla rätt instämmer i sin väljarkårs orubbliga fientlighet mot hur våra institutioner för närvarande utvecklas och som är beslutna att försvara sina respektive nationers identitet och grundläggande friheter. Här finns också, enligt samma mönster som vi sett under tidigare mandatperioder, parlamentsledamöter som vissa fientliga regeringar vill frånta mandaten på grund av vad de har sagt eller därför att de protesterat mot de förföljelser de utsätts för. Här finns parlamentsledamöter som inte längre tillhör någon grupp och som, trots att de är betydligt fler än ledamöterna i vissa grupper och trots att de företräder inte mindre än åtta eller tio nationaliteter, inte har en enda tolk till exempelvis franska eller engelska vid sina arbetsmöten – en form av diskriminering som EG-domstolen under tidigare mandatperioder haft tillfälle att fördöma i princip.
<P>
Kort sagt, vi hoppas att ni blir talman för alla parlamentsledamöter och ser till att principen respekteras att alla ledamöter här i parlamentet är fullvärdiga ledamöter oavsett sina åsikter.
<SPEAKER ID="24" LANGUAGE="" NAME="Talmannen." AFFILIATION="(Sammanträdet avbröts kl. 12.30 och återupptogs kl. 15.00.)">
<P>
   – Herr Gollnisch! Ni kan vara säker på att jag kommer att göra det.(1)
<SPEAKER ID="25" LANGUAGE="" NAME="" AFFILIATION="Val av vice talmän – tidsfrist för att nominera kandidater:"/>
<SPEAKER ID="26" LANGUAGE="" NAME="Talmannen." AFFILIATION="(Starka applåder)">
<P>
   – Nästa punkt på föredragningslistan är val av Europaparlamentets vice talmän(1).
<P>
Följande kandidater har nominerats: Luigi Cocilovo, António Costa, Ingo Friedrich, Sylvia-Yvonne Kaufmann, Edward McMillan-Scott, Mario Mauro, Pierre Moscovici, Gérard Onesta, Janusz Onyszkiewicz, Miroslav Ouzký, Dagmar Roth-Behrendt, Jacek Emil Saryusz-Wolski, Antonios Trakatellis och Alejo Vidal-Quadras Roca. Kandidaterna har informerat mig om att de accepterar att ställa upp som kandidater och med tanke på att antalet kandidater inte överskrider antalet poster som skall tillsättas föreslår jag att de väljs med acklamation, i enlighet med artikel 12.1 i arbetsordningen.
<P>
Jag förklarar därför de kandidater jag just räknat upp valda till vice talmän i Europaparlamentet och jag gratulerar dem till detta.
<P>
Vi skall nu upprätta rangordningen för de vice talmännen. 
<SPEAKER ID="27" LANGUAGE="DE" NAME="Friedrich (PPE-DE )." AFFILIATION="">
<P>
   – Bara en fråga, herr talman: Finns det ett lägsta antal som måste kryssas i för att röstsedeln skall vara giltig? Och finns det ett lägsta antal namn som måste kryssas i för att röstsedeln skall vara giltig eller är den giltig om man kryssar för 2, 3, 4 eller 8 – eller någon annan siffra? 
<SPEAKER ID="28" LANGUAGE="" NAME="Talmannen." AFFILIATION="">
<P>
   – Herr Friedrich! Det finns inget minsta tillåtna antal rutor att kryssa i. 
<SPEAKER ID="29" LANGUAGE="" NAME="Gill (PSE )." AFFILIATION="(Applåder)">
<P>
   – Herr talman! Det är beklagligt att vi inte får tillfälle att höra kandidaterna till posterna som vice talmän, även om vi känner till antalet. Det hade varit bra att få veta vilka kandidaterna är. Vi måste komma ihåg att 50 procent av ledamöterna här är nya och därför inte känner de personer som de röstar på.
<P>
Det skulle ha gynnat den öppna demokratin om vi hade fått veta vilka personerna är, så att vi kunde välja och rangordna dem. Rollen som vice talman är inte bara en ceremoniell roll för att leda dessa debatter, utan en mycket viktig beslutsfattande roll i presidiet. Somliga kandidater är helt nya. Jag föreslår att kandidaterna i framtiden får presentera sig under en minut.
<P>
Jag föreslår också att vi får höra kvestorerna när de väljs i morgon, eftersom det är de som skall företräda Europaparlamentets ledamöter. I annat fall har vi ingenting alls att säga till om när det gäller de personer som vi väljer.
<P>
Slutligen borde vi avpolitisera kvestorerna, så att vi får verkliga företrädare för ledamöterna. 
<SPEAKER ID="30" LANGUAGE="" NAME="Talmannen." AFFILIATION="(Sammanträdet avslutades kl. 16.54.)">
<P>
   Fru Gill! Jag är tacksam för ert förslag, men ingen har begärt ordet för detta. Jag skall vidarebefordra era åsikter till de politiska grupperna så att de kan ta ställning till frågan. Men nu har vi redan påbörjat omröstningen och det är för sent att ta upp er begäran.
<P>
Vi skall nu genomföra omröstning(2).
<P>
(3) 
<SPEAKER ID="31" LANGUAGE="" NAME="" AFFILIATION="Ersättande rösträknare"/>

<CHAPTER ID="009-14">
14. Årsrapport om de mänskliga rättigheterna i världen 2008 och Europeiska unionens politik på området (
<P>
- Före omröstningen:
<SPEAKER ID="118" NAME="Hartmut Nassauer" AFFILIATION="PPE-DE">
(DE) Herr talman! På gruppen för Europeiska folkpartiet (kristdemokrater) och Europademokraters vägnar vill jag uppmana er, i enlighet med artikel 151.1 och 151.3, att förkasta ändringsförslag 45a, som lagts fram av gruppen Alliansen liberaler och demokrater för Europa, som otillåtligt av följande skäl och för att det berör ett uttalande gjort av påven Benedictus. För det första gjordes detta uttalande 2009, medan betänkandet gäller kränkningar av de mänskliga rättigheterna som ägde rum 2008. Detta ändringsförslag ändrar därför inte den text som det är avsett att ändra. För det andra jämförs i detta ändringsförslag uttalanden som gjorts av påven med kränkningar av de mänskliga rättigheterna av den mest allvarliga typen, användningen av dödsstraff, kränkningar av de mänskliga rättigheterna i Kina och tortyr i allmänhet. Denna jämförelse visar på en cynisk likgiltighet för offren för människorättskränkningar världen över.
<P>
(Applåder)
<P>
För det tredje är det ett sådant otroligt förtal, en sådan otrolig diskriminering mot påven att ALDE-gruppen mycket väl kan få identifieras med det, men det bör under inga omständigheter gälla Europaparlamentet.
<P>
(Livliga applåder)
<SPEAKER ID="119" NAME="Talmannen">
Mina damer och herrar! Jag ska ge er yttrandet från vår rättstjänst och från Europaparlamentets talman, eftersom han självklart har rådfrågats i enlighet med arbetsordningen.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Herr talman! Jag vill bara säga till Hartmut Nassauer i fråga om det juridiska att påven inte räknar åren eftersom han räknar med evigheten.
<SPEAKER ID="121" NAME="Talmannen">
Snälla, snälla... Rättstjänsten har kontrollerat detta noggrant från ett tekniskt perspektiv, utifrån de faktorer som nämnts, från ett innehållsperspektiv och utifrån den period som granskas.
<P>
Rättstjänsten anser att ändringsförslaget är tillåtligt, och Europaparlamentets talman instämmer i sitt yttrande. Det är därför endast yttrandet från Hans-Gert Pöttering som ska råda. Jag är ledsen, herr Nassauer, men ändringsförslaget är tillåtligt.
<P>
- Före omröstningen om punkt 25:
<SPEAKER ID="122" NAME="Raimon Obiols i Germà" LANGUAGE="ES">
Herr talman! Det bör endast handla om en informationsuppdatering, eftersom man i texten fördömde fängslandet av en sudanesisk ledare som nu har släppts.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Herr talman, herr Nassauer! Rätten till självbestämmande är en mänsklig rättighet och det inkluderar sexuellt självbestämmande. Såtillvida var det redan aktuellt 2008 och vad som sades är särskilt beklagligt.
<P>
Jag ska läsa upp ändringsförslag 2 för er. Å ena sidan handlar det om en uppgiftskorrigering och å andra sidan om en något mer balanserad formulering:
<P>
(EN) ”Europaparlamentet betonar hur viktigt det är att främja sexuella och reproduktiva rättigheter och att detta är en förutsättning för att lyckas i kampen mot hiv/aids, som orsakar många människors död, bromsar den ekonomiska utvecklingen och framför allt drabbar de fattigaste regionerna i världen hårt. Parlamentet är bestört över de uttalanden från påven Benedictus XVI som ger intryck av att användning av kondom till och med skulle kunna medföra en ökad smittorisk. Parlamentet anser att dessa uttalanden allvarligt skadar kampen mot hiv/aids.” Resten av ändringsförslaget ändras inte.
<P>
(Applåder från vänster)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Herr talman! Ändringsförslaget är inte så grovt i tonen som prototypen men fakta förblir oförändrade. Därför förkastar vi detta muntliga ändringsförslag.
<P>
(Det muntliga ändringsförslaget beaktades inte.)
<P>
Efter omröstningen om ändringsförslag 16:
<SPEAKER ID="128" NAME="Christopher Beazley" AFFILIATION="PPE-DE">
(EN) Herr talman! Ursäkta att jag avbryter er, men som jag förstod det förkastades faktiskt ändringsförslag 16. Ändå tillkännagav ni att det antogs. Skulle ni bara kunna klargöra vad som gäller?
<SPEAKER ID="129" NAME="Talmannen">
Ja, var vänlig och ursäkta mig, min tunga slant. Majoriteten var alltså emot. Det var bra att det blev kontrollerat men parlamentets tjänsteenheter hade redan rättat till mitt misstag.
<P>
Tack för ert inlägg.

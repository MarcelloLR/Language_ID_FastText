<CHAPTER ID="008-01">
1. Förteckningen över tredjeländer vars medborgare omfattas av eller är undantagna från viseringskrav när de passerar medlemsstaternas yttre gränser (
<SPEAKER ID="076" NAME="Tanja Fajon" LANGUAGE="EN">
Herr talman! Vilket meddelades i går under debatten, har Europaparlamentet och rådet antagit en gemensam förklaring som ett åtagande av de två institutionerna, vilket stöds av kommissionen, att gå vidare till slutförandet av processen avseende Bosnien och Hercegovina och Albanien så snart som möjligt. Jag vill nu läsa upp förklaringen.
<P>
”Europeiska unionen stöder kraftfullt målet att avskaffa viseringsordningen för alla länder på västra Balkan. Europaparlamentet och rådet erkänner att f.d. jugoslaviska republiken Makedonien, Montenegro och Serbien uppfyller alla villkor för att viseringsordningen ska kunna liberaliseras. Detta har gjort det möjligt att anta ändringsförslagen till förordning (EG) nr 539/2001 i rätt tid för att göra det möjligt för dessa tre länder att delta i den viseringsfria ordningen fr.o.m. den 19 december 2009.
<P>
Europaparlamentet och rådet hoppas att även Albanien och Bosnien och Hercegovina snart kommer att uppfylla kraven för en liberalisering av viseringsordningen. I detta sammanhang uppmanar Europaparlamentet och rådet dessa två länder att vidta åtgärder för att uppfylla alla normer som anges i kommissionens färdplan.
<P>
Europaparlamentet och rådet uppmanar kommissionen att lägga fram ett lagstiftningsförslag för ändring av förordning (EG) nr 539/2001 så snart som den har fastställt att de respektive länderna uppfyller normerna i färdplanerna i avsikt att uppnå en liberalisering av viseringsordningen för medborgarna i dessa länder så snart som möjligt.
<P>
Europaparlamentet och rådet kommer skyndsamt att granska ett förslag till ändring av förordningen avseende Albanien och Bosnien och Hercegovina.”
<SPEAKER ID="077" NAME="Algirdas Šemeta" LANGUAGE="EN">
Kommissionen välkomnar parlamentets positiva välkomnande av detta lagstiftningsförslag vid plenarsammanträdet i går. Antagandet av detta förslag kommer att få märkbara effekter för medborgarna i de aktuella länderna.
<P>
Bosnien och Hercegovina och Albanien kommer, som nämndes i går, inte att glömmas bort. Kommissionen kommer att lägga fram förslag till upphävande av viseringskraven i dessa länder så snart som möjligt under 2010, när de har visat att de uppfyller de nödvändiga villkoren i färdplanen.
<P>
I detta avseende stöder kommissionen parlamentets och rådets gemensamma förklaring.
<SPEAKER ID="078" NAME="Anna Maria Corazza Bildt" AFFILIATION="PPE">
(EN) Herr talman! Jag vill bara säga att det är beklagligt att det svenska ordförandeskapet inte kunde företrädas här i dag på lämplig ministernivå, eftersom det inte har bjudits in.
<P>
Det svenska ordförandeskapet förhandlade fram den gemensamma förklaringen, vilken är den största politiska framgången i samband med viseringsliberaliseringar. Det är ordförandeskapet som har ordnat detta, men vi har inte ens möjlighet att säga tack. Jag vill ta till protokollet att ordförandeskapet inte är här på grund av att det inte vill det, utan för att det inte har bjudits in.
<SPEAKER ID="079" NAME="Talmannen">
Fru Corazza Bildt! Jag förstår helt och fullt vad ni säger. Jag vill emellertid klargöra att rådet får närvara vid våra sammanträden vid vilken tidpunkt som helst. Det har sålunda rätt att vara här; vi måste inte bjuda in det.

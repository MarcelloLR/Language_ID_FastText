<CHAPTER ID="024">
Statistik om växtskyddsmedel (debatt)
<SPEAKER ID="535" NAME="Talmannen">
Nästa punkt är betänkandet (Α6-0256/2009) av Bart Staes, för utskottet för miljö, folkhälsa och livsmedelssäkerhet, om statistik om växtskyddsmedel (11120/2/2008 - C6-0004/2009 -.
<SPEAKER ID="536" NAME="Bart Staes">
föredragande. - (NL) Vi har framför oss den slutliga överenskommelsen som vi har förhandlat fram med rådet och kommissionen, en slutlig överenskommelse som efter en första behandling där vi i parlamentet intog en stark ställning och införde ett antal punkter som, med stor majoritet, faktiskt gav oss en mycket stark startposition gentemot rådet. Jag måste säga att rådets gemensamma ståndpunkt några månader efter den första behandlingen var tämligen nedslående. Det saknades faktiskt någon större vilja att följa vårt upplägg, och därför var förhandlingarna med kommissionen allt annat än lätta.
<P>
Vi lyckades dock ta ett steg framåt och det rådde en mycket konstruktiv anda. Den parlamentariska delegationen var också en stark grupp. Det fanns enighet i mångfalden. Jag tror att vi kan ta resultatet till omröstning i morgon med viss stolthet. Hur som helst, lämnar vi ett bidrag och förvissar oss om att det finns en grund, utöver de två lagar om bekämpningsmedel som redan har antagits, dvs. direktivet om hållbar användning och förordningen om utsläppande av växtskyddsmedel på marknaden, redskap som ska användas genom sund reglering vid tillhandahållandet av uppgifter via statistik. Därför utgör detta, enligt min mening, grunden för det parlamentariska lagstiftningsarbete vi har utfört.
<P>
En av de viktigaste bedrifterna är faktiskt att vi har lyckats ålägga rådet, även mot dess vilja, det faktum att vi som grunddefinition för bekämpningsmedel har använt den definition som parlamentet, i den politiska överenskommelsen med rådet, tidigare inkluderat i direktivet om hållbar användning. Detta skapar en viss konsekvens, vilket också är viktigt för framtida bruk.
<P>
Vi har också kunnat ta med en mycket klar referens till den allmänna rättsliga ramen för statistik, det sätt på vilket statistik bör användas, det sätt på vilket det hanteras och, framför allt, det sätt på vilket uppgifterna bör hanteras i framtiden, bland annat med hänsyn till principen om insyn. Vi har uppnått vårt mål att medlemsstater måste tillhandahålla betydlig information om bekämpningsmedel och i en form som är jämförbar. Personligen hade jag velat gå ännu längre, men vi har åstadkommit ett första steg.
<P>
En annan bedrift är utan tvekan det faktum att, på grund av att vi som grunddefinition har använt ordet ”bekämpningsmedel” enligt definitionen i direktivet om hållbar användning, har vi också, i andra hand, inkluderat begreppet ”biocidprodukter”. Det var en viktig begäran från socialistgruppen i Europaparlamentet. Detta är en bedrift. Den finns med i förordningen och i den aktuella politiska överenskommelsen, trots att det i den sistnämnda framkommer att vi har åtagit oss att utvidga förordningen om statistik och bekämpningsmedel som nu innehåller begreppet ”biocidprodukter” under tiden som lagstiftningen existerar och också - något som var ett angeläget krav från rådets sida - efter en konsekvensbedömning i frågan.
<P>
Vi har uppnått större insyn. Vi har nått framgång i vår begäran att uppgifterna måste publiceras på Internet. Vi har, som framgår - det är alltid en fråga om förhandling, för så fungerar demokratin - också misslyckats med att åstadkomma vissa saker. Jag har redan nämnt dem, inklusive det faktum att formuleringen är svagare vad avser användningen av bekämpningsmedel utanför jordbruket: på den punkten lever utkastet till förordningen inte riktigt upp till vad som åstadkommits vid den första behandlingen. Men det är en fråga om att ge och ta.
<P>
Jag måste säga att jag känner stor tacksamhet mot skuggföredragandena. Det var ett trevligt sätt att samarbeta. Det var, för närvarande, mitt sista betänkande som avser rättsakter, och jag hoppas kunna tillägga ännu mer i nästa mandatperiod.
<SPEAKER ID="537" NAME="László Kovács">
ledamot av kommissionen. - (EN) Fru talman! Den temainriktade strategi för hållbar användning av bekämpningsmedel som antogs av Europaparlamentet och rådet i januari 2009 syftar till att komplettera befintlig lagstiftning genom att reglera användningsfasen för bekämpningsmedel, i syfte att minska bekämpningsmedlens inverkan på människors hälsa och på miljön.
<P>
Det här förslaget är strategins tredje rättsliga pelare, tillsammans med ramdirektivet och förordningen för utsläppande på marknaden av växtskyddsmedel, och syftar till att ge tillförlitliga uppgifter för att mäta framstegen med strategin.
<P>
Förslagets viktigaste mål är alltså att jämförbara och tillförlitliga uppgifter samlas in i alla medlemsstater och överförs till kommissionen, vilket gör det möjligt att beräkna harmoniserade riskindikatorer och mäta framstegen med den tematiska strategin.
<P>
Rådet och parlamentet kunde inte enas om förslaget vid första behandlingen främst av orsaker kopplade till förordningens omfattning och offentliggörande av resultat.
<P>
Tack vare den intensiva och givande trepartsdialogen vid andra behandlingen och framför allt föredragandens och skuggföredragandenas kompromissvilja har det varit möjligt att komma fram till lösningar på alla punkter.
<P>
Kommissionen anser att resultatet är en mycket rimlig kompromiss, som innebär att parlamentets intressen tillvaratas utan att en oproportionerlig belastning uppstår på de nationella förvaltningarna och företagen, och kommissionen kan därför stödja den.
<P>
Kommissionen vill ta tillfället i akt och tacka föredraganden, Bart Staes, för ett mycket bra jobb med ett sådant komplext förslag, för hans tålamod och för det mycket konstruktiva utbyte han haft med kommissionen. Med den nuvarande kompromissen som grund är kommissionen säker på att Europaparlamentet och rådet kan nå en överenskommelse om detta viktiga förslag vid en andra behandling och göra den temainriktade strategin för hållbar användning av bekämpningsmedel till en framgång.
<SPEAKER ID="538" NAME="Anne Laperrouze" LANGUAGE="FR">
Fru talman, herr kommissionsledamot, mina damer och herrar! Under plenarsammanträdet i januari 2009 antog vi två rättsakter om den hållbara användningen av bekämpningsmedel och om förfarandena för saluförandet av växtskyddsmedel. Förhandlingarna kring dessa texter har varit häftiga och har möjliggjort reella framgångar i skyddet för människors hälsa och miljön.
<P>
Dessa två texter hade dock inte varit värda någonting utan denna. Denna förordning är faktiskt den som upprätthåller de andra två. Ni minns säkert, herr kommissionsledamot, att denna statistik är nödvändig för att avslöja hur många nya produkter som släpps på marknaden och hur deras användning ökar, och framför allt för att beräkna de riskindikatorer som definieras i rapporten om hållbar användning av bekämpningsmedel.
<P>
Jag vill även påpeka att vi, enligt min mening, inte bara har uppnått en balans mellan det nödvändiga utelämnandet av uppgifter och uppgifternas förtrolighet, men vi har också fastställt rimliga administrativa krav, eftersom detta utgör ett bekymmer för användarna.
<P>
Vad avser biocider, är det viktigt att understryka att texten bör, så småningom, täcka dem i enlighet med resultaten från en konsekvensstudie.
<P>
Vi har undersökt de kommersiella användningarna av bekämpningsmedel utanför jordbruket. För närvarande kan vi bara uppskatta deras volym. Därför blir de pilotstudier som Europeiska kommissionen kommer att utföra mycket upplysande.
<P>
Till sist vill jag tacka vår föredragande, som stödde oss igenom förhandlingarna och som i hög grad bidrog till att vi uppnådde en överenskommelse.
<SPEAKER ID="539" NAME="Bart Staes">
föredragande. - (NL) Jag tror att allting har sagts. Det är en bra överenskommelse, och jag hoppas att den kommer att antas i morgon.
<SPEAKER ID="540" NAME="Talmannen">
Debatten är avslutad.
<P>
Omröstningen kommer att äga rum i morgon fredagen den 24 april 2009, kl. 12.00.
<P>
Skriftliga förklaringar (artikel 142)
<SPEAKER ID="541" NAME="Daciana Octavia Sârbu  " LANGUAGE="RO">
Som framgår av gemenskapens sjätte miljöhandlingsprogram har Europeiska unionen konstaterat att bekämpningsmedlens inverkan på människors hälsa och på miljön måste minskas på ett mer konsekvent sätt. Den här förordningen om statistik om växtskyddsmedel kommer att täppa till befintliga hål i fråga om användningen av bekämpningsmedel i medlemsstaterna.
<P>
Det har framkommit av de uppgifter som kommissionsledamoten lagt fram om användningen och försäljningen av bekämpningsmedel att vi behöver ha en på gemenskapsnivå harmoniserad metod för insamling av statistik såväl i skedet för utsläppandet på marknaden som från tillverkarna.
<P>
Vi är alla medvetna om att ett mer enhetligt regelverk måste utarbetas på gemenskapsnivå som styr användningen av bekämpningsmedel. Det är därför jag vill betona att jag välkomnar upprättandet av en gemensam ram för systematisk framställning av gemenskapsstatistik om utsläppande på marknaden och användning av bekämpningsmedel, i enlighet med subsidiaritetsprincipen.

<CHAPTER ID="007">
Omröstning
<SPEAKER ID="133" NAME="Talmannen">
Nästa punkt är omröstningen.
<P>
(För omröstningsresultat och andra uppgifter som rör omröstningen: se protokollet.)
<P>
RadvilMorkūnaitė-Mikulėnienhar begärt ordet för en ordningsfråga.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Herr talman, mina damer och herrar! Den 13 januari 2011 är tjugoårsdagen av en händelse som ledde till Sovjetunionens fall. 1991 i Litauen motsatte sig en obeväpnad grupp på tusentals personer den sovjetiska arméns angrepp och försvarade sin frihet och sitt oberoende. De blodiga händelserna kvällen den 13 januari slog Europa och hela världen med häpnad. Länder, internationella organisationer och enskilda personer reagerade på ockupationsstyrkornas våld och gav sitt uttryckliga stöd till Vilnius. På det litauiska folkets vägnar vill jag tacka Europaparlamentet för den resolution som antogs den 24 januari 1991 för att stöda de baltiska staterna och fördöma det sovjetiska anfallet. Vi tackar de länder ni företräder för att ni inte övergav oss. Som en symbol för vårt tack kommer ni att hitta en minnesskrift för dessa händelser i era postfack. För att en så tragisk historia aldrig ska upprepas måste vi ...
<SPEAKER ID="135" NAME="Talmannen">
Tack, Radvile Morkūnaitė-Mikulėnienė. Jag vill be dig att sluta tala nu eftersom vi gav dig ordet även om det inte var en ordningsfråga som du lade fram. Jag ville inte vara oartig och avbryta dig eftersom du kom med några viktiga påpekanden. Tack.

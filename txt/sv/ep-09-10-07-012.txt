<CHAPTER ID="012">
Arbetsplan
<SPEAKER ID="019" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet den 17 september 2009 har delats ut (artikel 137 i arbetsordningen).
<P>
Edit Bauers betänkande om arbetstidens organisering för personer som utför mobila vägtransporttjänster har avvisats efter en omröstning i utskottet.
<P>
Dessutom har följande betänkanden inte mottagits i tid:
<P>
Reimer Böges betänkanden
<P>
om användning av Europeiska unionens solidaritetsfond: Italien, jordbävningen i Abruzzo,
<P>
om användning av Europeiska fonden för justering av globaliseringseffekter: Tyskland, telekommunikationssektorn, samt
<P>
Jutta Haugs betänkande - Utkast till ändringsbudget 9/2009: jordbävningen i Italien.
<P>
Dessa fyra betänkanden har därför strukits från föredragningslistan.
<SPEAKER ID="020" NAME="Alain Lamassoure" LANGUAGE="FR">
Herr talman! Vad gäller de båda betänkandena om att använda fonden för justering för globaliseringseffekter till förmån för telekommunikationsindustrin i Tyskland och solidaritetsfonden för den tragedi som inträffade i Abruzzo i Italien, antog budgetutskottet de fyra betänkandena i början av veckan, men inte i tid för att hinna göra översättningarna. Jag ville bara korrigera det ni sade: dessa betänkanden har antagits i utskottet. Det finns inga juridiska hinder. De antogs till och med enhälligt.
<SPEAKER ID="021" NAME="Talmannen">
Tack för den kommentaren. Det var en viktig kommentar. Men hur som helst finns dessa betänkanden inte med på föredragningslistan, eftersom de ännu inte har översatts. Tiden räckte inte till. Jag håller fullständigt med er. Jag ber om ursäkt. Jag gick för långt.
<P>
Innan Alain Lamassoure yttrade sig föreslog jag två ändringar. Den första gällde att rådets uttalande om läget i Guinea skulle placeras på föredragningslistan som punkt nummer två. Den andra gällde omröstningen om resolutionsförslag om ersättning till passagerare. Finns det några förslag som gäller dessa frågor? Vi får inte blanda ihop olika punkter.
<SPEAKER ID="022" NAME="Barbara Matera" AFFILIATION="PPE">
(IT) Herr talman, mina damer och herrar! Som ledamot av budgetutskottet, och också eftersom jag talar för Giovanni La Vias räkning, skulle jag vilja ta till orda helt kort för att uttrycka vår besvikelse över att omröstningen om att använda solidaritetsfonden för regionen Abruzzo skjuts upp. Omröstningen har flyttats fram två veckor och kommer att äga rum under sammanträdet i Strasbourg.
<P>
Även om vi inser att det finns tekniska skäl för detta, så vet vi också att vissa personer fortfarande bor i tält, och L'Aquila och dess region, Abruzzo, hör till de kallaste områdena i Italien.
<P>
Vi vill bara understryka betydelsen av att ändra och förenkla förfarandena för att använda den fonden.
<SPEAKER ID="023" NAME="Talmannen">
Vi måste följa arbetsordningen. Det var svårt att genomföra översättningarna på så kort tid. Den regel vi tillämpar i sådana fall är att skjuta upp frågan. Jag tycker också att detta är mycket tråkigt, men jag skulle vilja att vi fortsätter beta av ärendena på föredragningslistan punkt för punkt, för annars kommer vi att skapa en enorm förvirring.
<P>
Alldeles nyligen nämnde jag två punkter: rådets uttalande om läget i Guinea och omröstningen om förslagen till resolution om ersättning till passagerare. Finns det några frågor om detta?
<P>
Det finns inga frågor. Diskussionen är avslutad.
<P>
(Parlamentet samtyckte till dessa förslag.)
<SPEAKER ID="024" NAME="Gianni Pittella" AFFILIATION="S&amp;D">
(IT) Herr talman! Jag ber om ursäkt för att jag återkommer till frågan om Abruzzo. Det stämmer att vi alla respekterar de människor som har drabbats av en jordbävning, men vi kan inte bara visa respekt när det händer saker och sedan inte reagera när vi har förutsättningar att göra det.
<P>
Jag håller med Barbara Matera och uppmanar parlamentet, som förblir suveränt, att godkänna denna användning av solidaritetsfonden, i värsta fall utan översättningar. Jag tycker inte att det ska få finnas sådana här problem när vi har tragiska situationer att ta itu med.
<P>
(Applåder)
<SPEAKER ID="025" NAME="Talmannen">
Kära kolleger! Dessa kommentarer var mycket viktiga. Vi måste övervinna dessa svårigheter. Jag ska fråga tjänsteenheterna om det går att leverera nödvändiga översättningar i morgon, och då kan vi också rösta i morgon. Det är ett mycket viktigt beslut.
<P>
(Applåder)
<P>
Det strider naturligtvis mot bestämmelserna, men jag anser att vi ska göra så den här gången, så det ska ordnas.
<P>

<P>
När det gäller kommissionens uttalande om informationsfriheten i Italien har jag fått en begäran från Europeiska folkpartiets grupp (kristdemokrater) om att denna punkt ska strykas från föredragningslistan.
<SPEAKER ID="027" NAME="Joseph Daul" LANGUAGE="FR">
Herr talman! Som företrädare för Europeiska folkpartiets grupp (kristdemokrater) uppmanar jag parlamentet att göra ett uttalande om tillbakadragandet av diskussionen om pressfriheten i Italien och sedan om omröstningen om en resolution om samma ämne. Alla vettiga personer vet att min grupp, PPE-gruppen, är djupt engagerad i försvaret av yttrande- och pressfriheten.
<P>
(Protester)
<P>
(Applåder)
<P>
Var vänliga och respektera min yttrandefrihet. Jag har alltid respekterat den i denna kammare, och jag har alltid respekterat mina landsmän här i parlamentet.
<P>
(Applåder)
<P>
Det var därför vi gjorde allt vi kunde för att stadgan om de grundläggande rättigheterna skulle bli bindande enligt Lissabonfördraget. Men diskussionen som planerats till i morgon är bara inriktad på ett enda land och inte frågan om pressfriheten i Europa, som vi är beredda att genomföra en grundlig diskussion om. PPE vägrar att låta detta parlament bli ett forum för rent nationella politiska uppgörelser, vilket är vad vi kommer att få se i morgon om diskussionen genomförs.
<P>
(Protester)
<P>
(Applåder)
<P>
Därför säger vi ja till att försvara pressfriheten i Europa, men nej till att det här parlamentet ska användas i rent partipolitiska och nationella syften. I morgon kommer jag att upprepa vad president Giorgio Napolitano sade, en man som jag verkligen respekterar, för jag har samarbetat mycket med honom, som ni kommer att få se i morgon.
<SPEAKER ID="028" NAME="Francesco Enrico Speroni" LANGUAGE="IT">
Herr talman! Jag har inte mycket att tillägga till de förslag som framfördes av Joseph Daul. Vi älskar alla friheten i dess olika former, inklusive yttrande- och pressfriheten i bredaste bemärkelse, dvs. inte bara när det gäller tidningar och tidskrifter, utan också i televisionen och andra medier. Det är därför rätt att vi försvarar och stöder informationsfriheten.
<P>
Det är däremot inte rätt att utnyttja situationen till att peka finger mot bara en viss uppsättning omständigheter, för alla i Italien som loggar in på Internet, går till en tidningskiosk eller tittar på tv kan se att det inte finns några som helst hot mot pressfriheten. Om ni verkligen vill anklaga någon kan ni använda artikel 122 i arbetsordningen och artikel 7 i fördragen. Sedan måste ni ha modet att slutföra det ni påbörjat.
<SPEAKER ID="029" NAME="Martin Schulz" LANGUAGE="DE">
Herr talman! Joseph Daul har helt rätt i det han just har sagt. Ja, det stämmer att Joseph Daul är någon som respekterar alla aspekter av yttrandefriheten. Han är berömd för det. Men det finns helt klart vissa människor i Europa som inte respekterar yttrandefriheten i samma utsträckning som Joseph Daul, utan i stället har en annan syn på yttrandefriheten. Det är därför vi behöver den här diskussionen.
<P>
Vi tycker därför att det är lämpligt att genomföra diskussionen eftersom den redan pågår i en av medlemsstaterna, nämligen Italien. Men det är inte bara på grund av den italienska situationen, utan dessutom på grund av frågan om hotet mot yttrandefriheten utgör en risk för den demokratiska utvecklingen i Europa som resultat av att den ekonomiska och politiska makten och mediemakten koncentrerats i en omfattning vars like vi inte har sett i Europa tidigare. Detta är den fråga vi vill diskutera. Vi bör därför göra det och avvisa det förslag som lagts fram av Joseph Daul.
<P>
(Applåder)
<SPEAKER ID="031" NAME="Talmannen">
Kommissionens uttalande om informationsfrihet i Italien ska stå kvar på föredragningslistan.
<P>
Jag har mottagit ett annat förslag från gruppen Europeiska folkpartiet (kristdemokrater) om att diskussionen inte ska avslutas med att parlamentet lägger fram ett resolutionsförslag.
<SPEAKER ID="032" NAME="Daniel Cohn-Bendit" LANGUAGE="DE">
Herr talman, herr Daul! Vi är ett parlament som verkligen borde rösta om och ta ansvar för att få fram pengar till människorna i Abruzzo så snart som möjligt.
<P>
Vi är också ett parlament som känner ansvar. När vi diskuterar något måste vi därefter anta en resolution, så att diskussionen har ett syfte. Vi stöder därför förslaget att anta en resolution efter denna diskussion.
<P>
(Applåder)
<SPEAKER ID="033" NAME="Mario Mauro" LANGUAGE="IT">
Herr talman! Jag vill stödja förslaget att det inte ska bli någon resolution, för jag hörde Martin Schulz säga något som enligt min mening är mycket viktigt: om vi verkligen vill att den här diskussionen ska gälla ”Europa” och inte bara Italien, så är det meningslöst att därefter anta en resolution med rubriken ”Informationsfrihet i Italien”.
<P>
Låt oss för all del ha diskussionen i morgon. Senare kommer vi att ha tid och resurser att ta tag i frågan i ett europeiskt perspektiv och rösta om en resolution om informationsfriheten i Europa.

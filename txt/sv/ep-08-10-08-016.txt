<CHAPTER ID="016">
Välkomsthälsning
<SPEAKER ID="107" NAME="Talmannen">
Jag välkomnar med glädje Aljaksandr Milinkevitj och Aleksander Kozulin till åhörarläktaren i dag. Våra två besökare är framstående ledare för den demokratiska oppositionsrörelsen i Vitryssland. Under presidentvalet 2006 ifrågasatte de oförskräckt dåtidens odemokratiska regering och visade gång på gång stort mod. De mötte enorma hinder i sina outtröttliga insatser för att åstadkomma frihet och demokrati. Det är en stor ära för oss att Aljaksandr Milinkevitj, ledare för frihetsrörelsen och vinnare av Sacharovpriset för tankefrihet 2006, och Aleksander Kozulin, tidigare politisk fånge och hedersordförande för Vitrysslands socialdemokratiska parti Hramada, är här för dagens debatt i Europaparlamentet om situationen i Vitryssland.
<P>
(Applåder)

<CHAPTER ID="015">
Arbetsplan
<SPEAKER ID="020" NAME="Talmannen">
Det slutgiltiga förslaget till föredragningslista för denna sammanträdesperiod, som fastställdes av talmanskonferensen vid dess möte torsdagen den 8 november 2007 i enlighet med artiklarna 130 och 131 i arbetsordningen har delats ut till er. Följande ändringsförslag har begärts till detta förslag till föredragningslista:
<P>
Tisdagen:
<P>
Gruppen Demokraters och liberalers allians för Europa har begärt att uttalanden av rådet och kommissionen om fartygsolyckor i Svarta havet ska läggas till på föredragningslistan för tisdag eftermiddag efter Jo Leinens betänkande med en motsvarande förlängning av eftermiddagens plenarsammanträde fram till kl. 18.30. Detta skulle innebära att frågestunden med frågor till kommissionen inte skulle börja förrän kl. 18.30 och skulle därmed vara en halvtimme kortare.
<P>
Vem vill motivera detta ändringsförslag?
<P>
Om det inte finns någon som talar för eller emot detta ändringsförslag, så avslutas denna fråga här.
<P>
(Ändringsförslaget beaktades inte.)
<P>
Onsdagen:
<P>
Gruppen De gröna/Europeiska fria alliansen begär att uttalanden av rådet och kommissionen om situationen i Georgien ska inkluderas och behandlas i en gemensam debatt tillsammans med betänkandet av Raimon Obiols i Germà och Charles Tannock och att eftermiddagens plenarsammanträde därmed ska förlängas till kl. 18.30 och frågestunden med frågor till rådet ska förkortas med en halvtimme. De begär också att debatten om Georgien ska avslutas med att ändringsförslag till resolutioner läggs fram och att omröstningen om frågan ska äga rum under plenarsammanträdet i november i Bryssel.
<P>
Vem vill motivera detta ändringsförslag?
<SPEAKER ID="021" NAME="Daniel Cohn-Bendit" AFFILIATION="Verts/ALE">
(DE) Herr talman! Det finns inte mycket för mig att motivera: det är tydligt för alla vad som händer i Georgien och det är tydligt att vi måste inkludera Georgien i diskussionen om den europeiska grannskapspolitiken. Detta bör fastställas så att rådet vet vad som är vad. Sedan bör vi lugnt fortsätta med att förbereda en resolution. Jag anser att det är viktigt att Europaparlamentet formulerar en tydlig resolution om händelserna i Georgien. Den bör sedan antas i Bryssel. Detta är det korrekta formella förfarandet och jag hoppas att samtliga ledamöter samtycker till detta, så att vi kan fortsätta i den riktningen.
<SPEAKER ID="022" NAME="Talmannen">
Det var motiveringen. Vem är det som ska tala för ändringsförslaget?
<SPEAKER ID="023" NAME="Hannes Swoboda" AFFILIATION="PSE">
(DE) Herr talman! Vi vill stödja detta av en väldigt viktig anledning. Rosornas revolution i Georgien förde med sig många positiva inslag, särskilt efter president Sjevardnadzes regim. Nu finns det en stor risk att de otvivelaktiga framgångarna kommer att omintetgöras om man inte tar itu med oppositionens kritik.
<P>
Ett initiativ av Europaparlamentet skulle kunna hjälpa president Saakashvili tillbaka på rätt köl igen, det vill säga att inleda en dialog med oppositionen.
<P>
Jag vill också be talmannen om att upprätthålla kontakten med det georgiska parlamentets talman, som också är väldigt aktiv där och försöka övertala henne att följa dialogens väg. Detta är syftet med denna debatt samt resolutionen och därför stöder jag det helhjärtat.
<P>
(Parlamentet godkände förslaget.)
<SPEAKER ID="025" NAME="Alfonso Andria" AFFILIATION="ALDE">
(IT) Herr talman, mina damer och herrar! Ni får ursäkta mig men jag bad om ordet tidigare och trots att jag stod upp och signalerade flera gånger fick jag aldrig möjlighet att tala. Jag vill bara få klarhet i en sak. Jag tänkte begära uttalanden av rådet och kommissionen om katastrofen i Svarta havet för gruppen Demokraters och liberalers allians för Europa. Eftersom jag inte uppfattade vem som var för och vem som var emot är jag osäker på vad som beslutades. Som sagt, detta var min avsikt och jag signalerade min begäran. Jag hade tänkt rikta följande begäran till talmannen. Det behövs uttalanden av rådet och kommissionen om katastrofen i Svarta havet. Jag vill bara få klarlagt vad Europaparlamentet beslutat att göra.
<SPEAKER ID="026" NAME="Talmannen">
Herr Andria! Hör här. Jag frågade tydligt om det fanns några ledamöter som ville motivera ändringsförslaget. Jag fick inget svar. Inte heller befann sig de ansvariga för att hantera förfarandet i kammaren. Jag tittade efter väldigt noggrant och jag kunde inte höra något som helst inlägg, varken som motiverade eller som talade för ändringsförslaget. Därför beslutade kammaren att det inte var nödvändigt för någon att tala emot ändringsförslaget om det inte var motiverat. De av oss som sitter här uppe kom överens, liksom de som sitter i kammaren, att detta ändringsförslag därmed inte skulle beaktas och inte längre finnas med på föredragningslistan. Därför ber jag er att vi nu fortsätter som det beslutats.
<SPEAKER ID="027" NAME="Alfonso Andria" AFFILIATION="ALDE">
(IT) Herr talman, mina damer och herrar! Låt mig förklara. Jag stod upp och signalerade, till och med muntligt, men talmannen tecknade åt mig att sluta. Jag stod upp flera gånger. Jag ber er att ta med detta initiativ i föredragningslistan och se till att rådet och kommissionen utfärdar ett uttalande. I vart fall i början av sammanträdet sa talmannen att det fanns en begäran från gruppen Demokraters och liberalers allians för Europa.
<P>
Jag förstår inte varför vi inte kan ha en debatt bara för att en begäran av en händelse råkade förbises. Jag begärde ordet och ingen märkte det. Jag stod till och med upp.
<SPEAKER ID="028" NAME="Talmannen">
Ingen här i kammaren la märke till detta och det är anledningen till att jag sa vad jag sa till er. Men om ni anser det nödvändigt så kan vi självfallet rösta om det.
<P>
Ordföranden för gruppen Demokraters och liberalers allians för Europa har bett om ordet.
<SPEAKER ID="029" NAME="Graham Watson" AFFILIATION="ALDE">
(EN) Herr talman! Jag vet att min kollega försökte göra ett inlägg när ni tog upp frågan, men jag tror att det skulle vara till nytta om jag klargjorde en sak för kammaren: vi eftersträvar inte en debatt med kommissionen och rådet om detta, vi vet hur lite tid vi har tillsammans med rådet under den här veckan. Men om det kunde komma ett uttalande från kommissionen och vi kunde få en debatt med utgångspunkt från det skulle det vara tillräckligt.
<P>
(Parlamentet förkastade förslaget.)
<P>

<P>
(Arbetsplanen fastställdes.)
<P>


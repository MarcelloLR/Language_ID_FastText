<CHAPTER ID="005-06">
6. Återvinning av bensinångor vid tankning av motorfordon (
<SPEAKER ID="084" NAME="Dimitrios Papadimoulis">
föredragande. - (EL) Herr talman! Eftersom debatten inte hölls av tekniska skäl, vill jag säga några ord före omröstningen. Till följd av intensiva förhandlingar med rådet och kommissionen anser jag att vi uppnådde en bra kompromiss vid första behandlingen. Med Europaparlamentets bidrag har vi påskyndat tillämpningen av direktivet med ett år, utvidgat dess räckvidd till bensinstationer i bostadsområden, förstärkt informations- och kontrollmekanismer för bensinstationer och informationsmekanismer för medborgarna.
<P>
Detta är en förändring, vars tillämpning kommer att förbättra atmosfärens kvalitet och avsevärt begränsa de växthusgaser som orsakar klimatförändringar. Kommissionen har på förslag från oss förbundit sig att lägga fram ett omarbetat förslag efter en viss tidsperiod, så att vi kommer att få en bättre teknik, som kommer att göra det möjligt för oss att nå bättre resultat i framtiden.
<P>
Slutkompromissen stöds av alla politiska grupper, och jag anser att detta är ett tecken på att vi har gjort ett bra arbete.

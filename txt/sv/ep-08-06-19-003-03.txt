<CHAPTER ID="003-03">
3. Förstärkning av EU:s insatskapacitet vid katastrofer (omröstning)
<P>
- Efter omröstningen om ändringsförslag 37:
<SPEAKER ID="044" NAME="Iratxe García Pérez" AFFILIATION="PSE">
(ES) Fru talman! Ändringsförslag 37 har dragits tillbaka, och kommer därmed inte att läggas fram för omröstning.
<SPEAKER ID="045" NAME="Talmannen">
Tyvärr fick vi aldrig veta att det hade dragits tillbaka, så omröstningen genomfördes ändå.
<P>
- Före omröstningen om ändringsförslag 15:
<SPEAKER ID="046" NAME="John Bowis" AFFILIATION="PPE-DE">
(EN) Fru talman! För vår grupps del, och för att försöka nå en kompromiss och uppgörelse om det här, är vi beredda att dra tillbaka nästa ändringsförslag om föredraganden kan tänka sig att godta ett mindre, muntligt ändringsförslag, som framgår av listan. Det går ut på att göra texten mindre specifik, så att parlamentet inte yrkar på ett rättsligt bindande ”direktiv” utan enbart önskar ”åtgärder”. Om föredraganden går med på det kan vi dra tillbaka nästa ändringsförslag.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Fru talman! Som författare till förslaget till resolution, som antogs nästan enhälligt i utskottet för miljö, folkhälsa och livsmedelssäkerhet, kan jag tyvärr inte godta John Bowis förslag, eftersom hans muntliga ändringsförslag leder till att syftet med texten försvagas betänkligt. Jag vill uppmana de ledamöter som håller med om detta att resa sig upp.
<SPEAKER ID="048" NAME="Talmannen">
John Bowis, eftersom av allt att döma fler än 40 ledamöter har ställt sig upp, kan vi inte gå vidare med behandlingen av det muntliga ändringsförslaget.
<P>
(Det muntliga ändringsförslaget godkändes inte.)
<P>
- Före omröstningen om ändringsförslag 35:
<SPEAKER ID="049" NAME="John Bowis" AFFILIATION="PPE-DE">
(EN) Fru talman! Det här är om inte annat ett litet träningspass. Det muntliga ändringsförslaget till den socialdemokratiska gruppens ändringsförslag är upptaget i föredragningslistan, och jag lägger härmed fram det för vår grupps räkning. Låt oss se om det blir lite liv och rörelse i andra änden av kammaren nu.
<SPEAKER ID="050" NAME="Talmannen">
Den ena halvan av kammaren motionerar den andra!
<P>
(Det muntliga ändringsförslaget godkändes inte.)

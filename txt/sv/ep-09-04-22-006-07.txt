<CHAPTER ID="006-07">
7. Samordning av de sociala trygghetssystemen: Tillämpningsbestämmelser (
<P>
- Före omröstningen:
<SPEAKER ID="088" NAME="Jean Lambert">
föredragande. - (EN) Herr talman! Jag vill inleda med att tacka alla kolleger som har deltagit i detta arbete under de senaste fem åren, samt kommissionen och rådet för deras arbete med denna tillämpningsförordning.
<P>
Samordningen av de sociala trygghetssystemen har funnits sedan 1971 - det är inget nytt, vilket vissa trodde senast vi diskuterade det - och det är denna förordning som ska diskuteras under förmiddagen på torsdag i samband med debatten om gränsöverskridande hälso- och sjukvård. Det är denna förordning som det hänvisas till, och detta är genomförandet av den.
<P>
Vi anser att vi har gjort betydande framsteg, inte minst i termer av elektroniska kommunikationsmedel som förhoppningsvis kommer att påskynda processerna för alla medborgare. Vi i parlamentet anser att vi har bidragit till medborgarnas rättigheter i och med denna process och att de nu har rätt till mycket mer information, inte minst de personer som har utstationerats i tjänsten. Vi anser också att vi har gjort små framsteg med tidsgränserna - trots att detta är något som ligger inom medlemsstaternas område.
<P>
Detta är viktigt. Det betyder att vi nu kan lägga fram den uppdaterade förordningen, och förhoppningsvis kommer effekterna att komma snabbare och gagna alla medborgare. Jag vill än en gång tacka alla kolleger som har deltagit i denna långa och svåra men förhoppningsvis mycket fruktbara process.
<P>
(Applåder)

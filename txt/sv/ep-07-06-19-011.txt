<CHAPTER ID="011">
Parlamentets sammansättning
<SPEAKER ID="242" NAME="Talmannen">
Mina damer och herrar! De behöriga irländska myndigheterna har informerat mig om att med verkan från och med i dag, den 19 juni 2007, Colm Burke har utsetts till ledamot av Europaparlamentet i Simon Coveneys ställe. Jag vill önska Colm Burke mycket varmt välkommen till Europaparlamentet. Jag hoppas att ert arbete ger er stort nöje.
<SPEAKER ID="243" NAME="Avril Doyle" AFFILIATION="PPE-DE">
(EN) Herr talman! Jag skulle vilja instämma med er i välkomnandet av Colm här, som ska ersätta vår kollega Simon Coveney, som har blivit invald i det irländska parlamentet. Jag tar detta tillfälle i akt att önska Simon all välgång inför hans framtid inom nationell politik. Vi har en utmärkt ersättare i Colm Burke, som kommer från Simons valkrets i Cork South.
<SPEAKER ID="244" NAME="Talmannen">
Tack så mycket, fru Doyle. Med era lyckönskningar måste det bli succé!
<SPEAKER ID="245" NAME="Talmannen">
Enligt artikel 3.2 i arbetsordningen gäller att, fram till dess att en prövning har skett av bevisen för att han utsetts eller beslut fattats beträffande en eventuell tvist, förutsatt att han undertecknat en skriftlig förklaring om att han inte innehar något uppdrag som är oförenligt med uppdraget som ledamot av Europaparlamentet, kan Colm Burke tillträda sina uppdrag i parlamentet och i dess organ, varvid han ska ha alla de rättigheter som följer av uppdragen.

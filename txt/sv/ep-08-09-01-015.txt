<CHAPTER ID="015">
Arbetsplan
<SPEAKER ID="021" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 28 augusti 2008 har delats ut (artikel 130 och 131 i arbetsordningen). Inga ändringar har föreslagits. Föredragningslistan är antagen.
<SPEAKER ID="022" NAME="Hannes Swoboda" AFFILIATION="PSE">
(DE) Herr talman! Efter ett ha kastat en blick på föredragningslistan utgår jag ifrån att debatten om Georgien äger rum i dag. Därför har vi inga specifika önskemål. Men om det blir förseningar och sammanträdet drar över tiden så att debatten om Georgien inte kan äga rum förrän i morgon föreslår vi att debatten om det sociala paketet skjuts upp till den andra sammanträdesperioden i september. Jag kan nämligen omöjligen se hur vi ska hinna med både en debatt om det sociala paketet och Georgien på en enda förmiddag. Jag ville bara informera parlamentet om detta på förhand.
<SPEAKER ID="023" NAME="Talmannen">
Tack, herr Swoboda! Det saknades tolkning, främst till engelskan om jag identifierat de berörda kollegerna riktigt. Jag ska upprepa vad Hannes Swoboda sa. Hannes Swoboda sa att om debatten om dagens toppmöte inte äger rum i dag utan i morgon bör debatten om det sociala paketet skjutas upp till den andra sammanträdesperioden i september, eftersom den tid som avsatts till denna debatt kommer att gå åt för samtalen om dagens toppmöte. Så förstod jag det. Kan vi enas om det? Så verkar vara fallet. Det för oss vidare till anföranden på en minut om frågor av politisk vikt (artikel 144 i arbetsordningen).

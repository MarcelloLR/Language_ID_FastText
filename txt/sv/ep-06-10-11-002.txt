<CHAPTER ID="002">
Parentation
<SPEAKER ID="006" NAME="Talmannen">
Jag måste tyvärr börja sammanträdet med några tråkiga nyheter. För det första är det min sorgliga plikt att informera er om att Antoni Gutiérrez Díaz har avlidit. Han var ledamot av Europaparlamentet under lång tid, från 1987 till 1999.
<P>
Som ni alla vet - och även jag eftersom jag lärde känna honom mycket väl i samband med det politiska livet i Spanien - var han medlem i den kommunistiska gruppen och sedan i gruppen för Europeiska enade vänstern/Nordisk grön vänster, som han också var vice ordförande för 1992-1994.
<P>
Antoni Gutiérrez Díaz var också vice talman i parlamentet från 1994 till 1999 och ordförande i utskottet för regionalpolitik, fysisk planering och förbindelser med regionala och lokala myndigheter mellan 1992 och 1994.
<P>
För dem av er som kände honom är hans död en stor tragedi. Jag tycker att det politiska livet har förlorat en av sina bästa företrädare.
<P>
Jag ber er att hålla en tyst minut till minne av vår avlidne kollega.
<P>
(Parlamentet höll en tyst minut.)

<CHAPTER ID="013">
Föredragningslista: se protokollet
<SPEAKER ID="087" NAME="Hannes Swoboda" AFFILIATION="PSE">
(DE) Herr talman! Morgonens sammanträde slutade återigen en halvtimme för tidigt, och jag vill tacka Sylvia-Yvonne Kaufmann, som innehade ordförandeskapet, för att hon bad de besökare som vällde in vid det tillfället om ursäkt för detta.
<P>
Jag vill be att personen som talar ges mer talartid om det på något sätt framgår att sammanträdet kommer att avslutas tidigare. Det är inte bra om besökare som kommer hit och förväntar sig att få höra en relativt intressant debatt finner kammaren tom. Det skulle gå att vara lite mer flexibel i detta avseende, och det skulle göra ledamöterna nöjda också.
<P>
(Applåder)
<SPEAKER ID="088" NAME="Talmannen">
Jag delar er önskan om flexibilitet, herr Swoboda. Jag är hård när vi har begränsat med tid. När det är möjligt skulle jag dock vilja förlänga den maximala talartiden. Men det är inte mycket vi kan göra när tiden för föredragningslistan och för ledamöterna är slut.
<SPEAKER ID="089" NAME="Richard Corbett" AFFILIATION="PSE">
(EN) Herr talman! Låt mig i det avseendet bara säga att ni, utöver att låta talare tala längre, även kan ge ordet till ytterligare talare sedan de fångat talmannens uppmärksamhet, något som ligger helt och hållet inom ramen för arbetsordningen.
<SPEAKER ID="090" NAME="Talmannen">
Naturligtvis, herr Corbett, förutsatt att talarna i fråga är närvarande, för talmannen kan inte överlämna ordet till en ledamot som inte är här!

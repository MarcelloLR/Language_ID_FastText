<CHAPTER ID="005-18">
18. Konstnärernas sociala stadga (omröstning)
<P>
- Betänkande: Gibault
<P>
- Före omröstningen:
<SPEAKER ID="106" NAME="Claire Gibault " AFFILIATION="ALDE">
föredragande. - (FR) Herr talman, mina damer och herrar! Jag skulle vilja säga att det är med stor glädje jag har utarbetat detta betänkande och jag tackar alla mina kolleger och skuggföredraganden. Utskottet för kultur och utbildning antog enhälligt detta betänkande den 7 maj.
<P>
Jag lägger fram två nya ändringsförslag i dag som jag har utarbetat tillsammans med mycket skickliga kolleger som tidigare har varit kulturministrar. Jag vill betona att de åtgärder som ingår kommer att överlämnas till medlemsstaterna i deras definitiva version först när vi har resultaten från den undersökning som jag begär i mitt betänkande och som kommissionen kommer att få ansvar för att genomföra. Mot bakgrund av den information som vi sedan kommer att få kommer vi tillsammans att kunna analysera dessa åtgärders fördelar och nackdelar och fatta det lämpligaste beslutet.
<P>
Jag var djupt chockad när en i mitt tycke pretentiös lobbyist i går plötsligt vaknade - även om han hade sett mitt betänkande i två månader - och tog sig friheten att be mina kolleger att rösta emot dessa två ändringsförslag. Jag anser att en sådan attityd är oacceptabel och jag hoppas att alla dem som har stöttat mig i samband med detta betänkande inte kommer att låta sig påverkas. Jag anser att vår heder som parlamentsledamöter står på spel och jag hoppas att ni sätter er tillit till den artist som jag är och kommer att stödja de två ändringsförslag som ger europeiska artister hopp.
<P>
(Applåder)
<SPEAKER ID="107" NAME="Christopher Heaton-Harris" AFFILIATION="PPE-DE">
(EN) Herr talman! Jag blev inte uppringd av lobbyisten, men röstar med glädje emot dessa ändringsförslag, och undrar vad meningen är med att ha en rättstjänst överhuvudtaget. De två ändringsförslag som min kollega föreslår ligger långt utanför vad parlamentet kan göra: de överskrider verkligen våra befogenheter.
<P>
Jag är övertygad om att det enligt Corbett-reformen, som vi röstade om under föregående valperiod, var meningen att det skulle göras något slags konsekvensanalys och att vi skulle använda vårt sunda förnuft för de ändringsförslag som vi försöker få igenom här i parlamentet, men det har uppenbarligen inte skett i detta fall. Jag menar till exempel att det finns ett krav på ett europeiskt socialförsäkringskort i det här betänkandet, vilket inte bör tillåtas här vid denna tidpunkt.

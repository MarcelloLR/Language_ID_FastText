<CHAPTER ID="004">
Omröstning
<SPEAKER ID="072" NAME="Talmannen">
Nästa punkt är omröstningen.
<P>
(För omröstningsresultat och andra uppgifter som rör omröstningen: se protokollet.)
<P>

<SPEAKER ID="073" NAME="Gay Mitchell" AFFILIATION="PPE-DE">
(EN) Herr talman! Jag tar till ordet enligt artikel 166 om en ordningsfråga för att uppmärksamma talmannen på att parlamentets arbetsordning inte följdes i samband med frågestunden i dag. Frågestunden har enligt min mening blivit en ambulerande traktering, vilket också gäller omröstningstiden i parlamentet. Frågor arrangeras i en ordning som ska passa kommissionen och rådet, inte ledamöterna. Frågor slås sedan samman och följdfrågor behandlas tillsammans. I går uppnåddes endast tolv frågor. Detta gör att det blir nästan omöjligt att medverka i plenum för dem bland oss som har få tillfällen att tala. Vi väljer en talman, vice talmän och gruppledare för att dessa ska ta tillvara parlamentets och ledamöternas intressen. Detta är inte vad som sker. Jag begär att detta ska omvärderas och att ledamöternas roll i plenum - som allmänhetens företrädare - ska försvaras och inte offras för varje infall från alla andra som vill komma in i denna kammare. Ledamöternas intressen måste försvaras av ordförandeskapet, inte upphävas av ordföranden vid minsta handviftning. Jag protesterar mycket starkt mot att detta är vad som sker i kammaren.
<P>
(Applåder)
<SPEAKER ID="074" NAME="Talmannen">
Tack så mycket Gay Mitchell. Era kommentarer och klagomål kommer att behandlas i vederbörlig ordning vid nästa presidiesammanträde.
<SPEAKER ID="075" NAME="Bernd Posselt" AFFILIATION="PPE-DE">
(DE) Herr talman! Jag vill varna Gay Mitchell: i åratal har jag varje gång fått höra att det kommer att diskuteras vid nästa presidiesammanträde, men ingenting förändras någonsin.
<P>
(Applåder)
<SPEAKER ID="076" NAME="Talmannen">
Bernd Posselt! Era kommentarer kommer också att vidarebefordras till presidiet.
<P>
(Skratt)
<P>


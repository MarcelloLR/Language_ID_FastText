<CHAPTER ID="008-08">
8. Bulgariens anslutning (omröstning) 
<P>
- Före omröstningen om ändringsförslag 2:
<SPEAKER ID="085" NAME="Rebecca Harms" AFFILIATION="Verts/ALE">
(EN) Herr talman! När det gäller min grupps syn på ändringsförslag 2, skulle jag vilja tala om för er att Van Orden-betänkandet fjärmar parlamentet från den rättsliga grunden i anslutningsprotokollet.
<P>
(DE) I anslutningsprotokollet föreskrivs att kärnkraftverket i Kozloduj måste stängas. Tvärtemot vad gruppen för Europeiska folkpartiet (kristdemokrater) och Europademokrater hävdat har varken rådet eller Euratom sagt något som ändrar den uppfattningen. Det handlar om säkerhet, och jag uppmanar därför parlamentets ledamöter att gå med på vårt ändringsförslag, så att vi undviker att bryta mot anslutningsprotokollet.
<SPEAKER ID="087" NAME="Talmannen">
Tack så mycket, fru Harms. Vi noterar påpekandet, men jag vill inte återuppta denna diskussion nu.
<P>
- Efter omröstningen om ändringsförslag 2:
<SPEAKER ID="088" NAME="Geoffrey Van Orden " AFFILIATION="PPE-DE">
föredragande. - (EN) Herr talman! Jag försökte få ordet innan vi genomförde denna sista omröstning. Ni gav ordet till någon annan som opponerade sig mot den ståndpunkt som föredraganden hade intagit i just denna fråga. Det var helt fel att påstå att det fanns något här som går emot anslutningsfördraget. Allt vi bad om var mer flexibilitet i denna fråga. Med tanke på detta skulle jag vilja be att vi absolut röstar om ändringsförslag 9.
<SPEAKER ID="089" NAME="Talmannen">
Herr Van Orden! Jag vet att omröstningsresultatet var mycket jämnt, men jag tror inte att det som Rebecca Harms hade att säga påverkade det. Jag anser att kammarens reaktion på hennes kommentarer visar att alla visste vad hon skulle säga. Jag ämnar dock inte återuppta omröstningen. Det skulle vara fel. Jag beklagar detta, och jag ber om ursäkt för att jag inte såg er uppsträckta hand. Men å andra sidan tror jag inte att vi kan förändra resultatet.
<SPEAKER ID="090" NAME="Geoffrey Van Orden " AFFILIATION="PPE-DE">
föredragande. - (EN) Herr talman! Vi begär inte att omröstningen ska återupptas; vi begär en omröstning om den text som ligger framför oss. Jag är rädd att inlägget faktiskt påverkade saker som rör just detta ändringsförslag. Skillnaden var bara tre eller fyra röster. Jag anser verkligen att vi borde ge kammaren möjlighet att rösta om de övriga ändringsförslag som lagts fram här.
<SPEAKER ID="091" NAME="Talmannen">
Herr Van Orden! Jag noterar anmärkningen, men jag är rädd att vi inte kan återuppta omröstningen. Det var en omröstning med namnupprop, och resultatet var tydligt, även om det var jämnt. Även om talmannen besitter en viss flexibilitet när det är ett hav av händer därute, är jag rädd att det under dessa omständigheter inte är möjligt att återuppta den.
<P>
(Applåder)

<CHAPTER ID="005">
Meddelande från ordförandeskapet
<SPEAKER ID="029" NAME="Talmannen">
På utskottens inrådan går vi nu vidare till dem som ska tala för partigrupperna. Innan jag ger ordet till den förste talaren på listan, Othmar Karas, har jag två mycket korta meddelanden.
<P>
Vi fick tidigt i morse veta att en båt med över tvåhundra migranter som upptäckts utanför Lampedusa kapsejsade på grund av dåligt sjöväder. Kustbevakningen har gjort sitt bästa för att rädda dem som saknas. Situationen är mycket allvarlig. Vi väntar otåligt på att de löften som kommissionen och regeringar har gjort här i parlamentet verkligen ska infrias.
<P>
Och så till det andra uttalandet. Två år efter den tragiska jordbävning som ödelade staden L'Aquila och regionen Abruzzerna vill jag upprepa parlamentets medkänsla med och oro för jordbävningsoffren och uttrycka vår förhoppning att tidplanen för återuppbyggnaden av regionens historiska arv och bostäder kan skyndas på.

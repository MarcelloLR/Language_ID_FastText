<CHAPTER ID="003">
Justering av protokollet från föregående sammanträde: se protokollet
<P>

<SPEAKER ID="008" NAME="Philip Claeys" AFFILIATION="ITS">
(NL) Herr talman! Jag vill inflika en kommentar angående denna veckas sammanträdesperiod. Som ni vet kommer den första omgången av omröstningen till 2007 års Sacharovpris snart att äga rum. Fem personer är nominerade. ITS-gruppen hade också nominerat en kandidat, den ekumeniska patriarken i Konstantinopel. Vi har dock fått reda på att påtryckningar har utövats på patriarken för att han inte ska ställa upp. Mig veterligen har något sådant inte hänt under hela den tid som Europaparlamentet har delat ut Sacharovpriset. Patriarken var tvärt om glad över att hans namn fördes fram av vår grupp - Slavi Binev frågade honom och han var helt och hållet med på att kandidera. Detta är helt oacceptabelt. Det har aldrig tidigare kommit till min vetskap att någon har utsatts för påtryckningar för att dra tillbaka sin kandidatur enbart för att han nominerats av en grupp som inte följer den allmänna linjen. Som en protest mot detta övergrepp, detta lömska politiska intrigmakeri, vill jag meddela att ITS-gruppen inte kommer att delta i den kommande omröstningen.
<SPEAKER ID="009" NAME="Talmannen">
Jag har hört talas om de händelser du beskriver, Philip Claeys, men jag kan inte avgöra om det verkligen är sant. Detta är inte rätt ögonblick att informera parlamentet. Det bör göras i en annan form så att vi kan diskutera saken.

<CHAPTER ID="006-01">
1. Utvärdering av avtalet mellan Australien och EU om passageraruppgifter (PNR) (
<P>
- Före omröstningen om punkt 1 g:
<SPEAKER ID="118" NAME="Sophia in 't Veld" LANGUAGE="EN">
Herr talman! I samförstånd med skuggföredraganden för grupperna PPE-DE, PSE och Verts/ALE vill jag lägga fram ett muntligt ändringsförslag till punkt 1 g. Det består av två små ändringar.
<P>
Den första ändringen är att vi ersätter orden ”uppfyller därmed inte” i den andra meningen med ”är därför möjligen inte förenligt med” så att den andra meningen nu lyder: ”Avtalet är därför möjligen inte förenligt med europeiska och internationella normer för uppgiftsskydd.”
<P>
Den andra smärre ändringen är i den sista meningen där jag vill ersätta ordet ”leaves” med ”might leave” så att den lyder ”Parlamentet anser att det därmed kan finnas skäl att pröva avtalet i domstol”. [Ändringen berör inte den svenska versionen.]
<SPEAKER ID="119" NAME="Talmannen">
Sophia in 't Veld, jag har en fråga. Har jag rätt när jag tror att om ert muntliga ändringsförslag godkänns kommer detta att ersätta den delade omröstningen? Med andra ord om ert muntliga ändringsförslag godkänns, kan vi rösta om punkten i dess helhet. Stämmer det?
<SPEAKER ID="120" NAME="Sophia in 't Veld" LANGUAGE="EN">
Herr talman! Ja, åtminstone för min del, eftersom den delade omröstningen begärdes av PSE-gruppen därför att den inte instämde med mittdelen. Om mitt muntliga ändringsförslag antas - och jag tittar på PSE-gruppens skuggföredragande: ja, hon är överens med mig - då instämmer de i punkten som helhet så att vi kan rösta om den som en helhet.
<P>
(Parlamentet godkände det muntliga ändringsförslaget.)

<CHAPTER ID="004-02">
2. Statistik om bekämpningsmedel (
<SPEAKER ID="100" NAME="Bart Staes" LANGUAGE="NL">
Jag vill bara förklara att det här är det sista av tre betänkanden om användningen av bekämpningsmedel.
<P>
Tidigare i år, under förra mandatperioden, antog vi en förordning om utsläppande av växtskyddsmedel på marknaden. Vi antog då även ett direktiv om en hållbar användning av bekämpningsmedel. Föreliggande förordning om statistik om bekämpningsmedel är den tredje delen.
<P>
Detta förslag fick behandlas i förlikningskommittén eftersom någonting gick fel under förra mandatperioden. Ett stort antal personer var inte där, och vid andra behandlingen närvarade alltför få personer för att få tillräckligt med röster för att slutföra den andra behandlingen.
<P>
Jag vill därför tacka det svenska ordförandeskapet och, framförallt det tjeckiska ordförandeskapet, eftersom de helt kunde ha förstört den andra behandlingen: De kunde ha vägrat att låta förslaget gå till förlikning. Tack vare deras goda förbindelser med parlamentet, och tack vare ordförandena för de politiska grupperna som tillsammans med mig skrev ett brev till ordförandeskapet direkt efter valet, har det gått att rädda betänkandet och, genom förlikningsförfarandet, se till att vi idag kan rösta om texten i den form som vi kom överens om vid andra behandlingen. Jag vill tacka alla inblandade.

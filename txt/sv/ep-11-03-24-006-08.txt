<CHAPTER ID="006-08">
8. Utnämning av den verkställande direktören för Europeiska bankmyndigheten (EBA) (
<SPEAKER ID="102" NAME="Sharon Bowles" AFFILIATION="ALDE">
(EN) Herr talman! Jag ska inte uppehålla dig länge. I dag röstar vi om resolutionerna om godkännande av de verkställande direktörerna för de europeiska tillsynsmyndigheterna. Frågor gällande det övergripande förfarandet i framtiden behandlades förra månaden under förhandlingarna i samband med utnämningen av myndigheternas ordförande.
<P>
Den föreslagna verkställande direktören för bankmyndigheten är Adam Farkas; för Europeiska försäkrings- och tjänstepensionsmyndigheten är det Carlos Montalvo och för marknadsmyndigheten är det Verena Ross. Samtliga nominerade deltog i utfrågningar i utskottet för ekonomi och valutafrågor förra veckan. Utfrågningarna sändes på internet och finns därför på utskottets webbplats tillsammans med kandidaternas biografier. Hela utskottet beslutade med stor majoritet att rösta för dessa kandidater, och det är alltså utskottets rekommendation.

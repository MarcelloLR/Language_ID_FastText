<CHAPTER ID="008-11">
11. Konsumenternas förtroende för den digitala miljön (omröstning)
<P>
- Betänkande: Roithová
<SPEAKER ID="092" NAME="Thijs Berman" AFFILIATION="PSE">
(EN) Herr talman! Den 31 januari 2007 skickade jag ett brev till parlamentets talman och föreslog att man organiserar en årlig föreläsning till minne av den ryska journalisten Anna Politkovskaja. Denna Politkovskaja-föreläsning skulle hållas av en journalist som utmärker sig genom en enastående insats för att försvara demokratin och respekten för alla människor. Med denna föreläsning skulle vi hylla alla journalister för deras grundläggande roll i att hålla samhällen öppna.
<P>
Detta förslag undertecknades av Bart Staes, Jean-Marie Cavada, Ewa Klamt och Luisa Morgantini. I regel 28 uppges att ordförandeskapet måste svara inom 30 dagar. Jag fick endast ett vagt svar och ingenting har hänt under tiden. Vi skulle vilja organisera detta evenemang i oktober i år, ett år efter mordet på vår högt värderade Anna Politkovskaja. Vi behöver ordförandeskapets samarbete och vi hoppas att vi kan räkna med det.
<P>
(Applåder)
<SPEAKER ID="093" NAME="Talmannen">
Tack, herr Berman. Jag tror att syftet med det kortfattade svaret var just att hinna svara innan tiden gick ut. Jag kommer naturligtvis att hänvisa detta till presidiet och talmannen, och höra med dem om vad som kommer att göras för att följa upp er begäran.

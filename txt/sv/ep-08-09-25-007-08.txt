<CHAPTER ID="007-08">
8. ”IASCF: Översyn av stadgan - IASB:s offentliga redovisningsskyldighet och sammanställning - Förslag till förändring” (omröstning)
<SPEAKER ID="115" NAME="Piia-Noora Kauppi">
för PPE-DE-gruppen. - (EN) Herr talman! Som ni redan har sagt vill PPE-DE-gruppen begära att omröstningen om denna resolution skjuts upp. Styrningen av International Accounting Standards Board kommer säkerligen inte att lösas de närmaste två veckorna, så vi har tid att rösta om resolutionen vid nästa minisession här i Bryssel.
<P>
Anledningen är att vi har fått några nya förslag från kommissionen, och det kanske är möjligt att bättra på en del av ordalydelsen i resolutionen.
<P>
Tidsfristen var mycket snäv och därför vill vi ha mer tid samt ha omröstningen om denna under nästa sammanträdesperiod i Bryssel.
<SPEAKER ID="116" NAME="Pervenche Berès">
ordförande för utskottet för ekonomi och valutafrågor. - (FR) Herr talman! Jag uttalar mig i egenskap av ordförande för utskottet för ekonomi och valutafrågor. I den nuvarande finansiella krisen inser alla att redovisningsstandarder och deras eventuella procykliska natur är en central fråga. Styrningen av de strukturer som utvecklar dessa redovisningsstandarder är en mycket viktig fråga.
<P>
Kommissionen, som redan uppmanats att beakta dessa frågor i Radwan-betänkandet, har valt att lägga fram ett förslag som inte involverar de som ansvarar för stabiliteten på finansmarknaden. Förslaget utarbetades hastigt tillsammans med amerikanska myndigheter vars mandatperioder snart löper ut, och det har förkastats av alla kandidater i det amerikanska presidentvalet. Dessutom rådfrågades varken rådet eller Europaparlamentet.
<P>
I en anda av kompromiss och öppenhet går vi med på att åter ta upp diskussionen, om kommissionen å sin sida går med på att ompröva sitt förslag och lyssna på parlamentets förslag. Därför vill jag att kommissionen gör ett uttalande och åtar sig att ompröva sitt förslag. I så fall skulle vi kunna stödja Piia-Noora Kauppis förslag.
<SPEAKER ID="117" NAME="Androulla Vassiliou">
ledamot av kommissionen. - (EN) Herr talman! Kommissionen har ingen synpunkt på denna fråga.
<SPEAKER ID="118" NAME="Talmannen">
Kommissionen har inte uttryckt någon åsikt.
<P>
Fru Berès! Förstod jag er rätt att ni skulle stödja förslagsställaren, Piia-Noora Kauppi, under dessa omständigheter?
<P>
Då ska vi rösta om förslaget.
<P>
(Parlamentet godkände förslaget att skjuta upp omröstningen.)

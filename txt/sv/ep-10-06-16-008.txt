<CHAPTER ID="008">
Omröstning
<SPEAKER ID="117" NAME="Talmannen">
Nästa punkt är omröstningen.
<P>
(För omröstningsresultat och andra uppgifter som rör omröstningen: se protokollet.)
<P>

<SPEAKER ID="118" NAME="Robert Atkins" AFFILIATION="ECR">
(EN) Herr talman! Jag ska inte uppehålla parlamentet länge men vi har 43 sidor att rösta om nu. Hur mycket längre ska vi behöva stå ut med den här löjliga situationen att parlamentet inte kan få ordning på sitt omröstningsförfarande? Vi skulle ha börjat kl. 12.00 i dag, men nu blir det först kl. 12.50. Det kommer att ta lång tid innan vi är klara. Jag ber er uppmana talmannen och presidiet att göra klart för kommissionsledamöter och ministrar och alla andra att de ska lägga sitt schema utifrån våra förfaranden, och inte tvärtom, och att vi ska rösta på de tider som har meddelats.
<P>
(Applåder)
<SPEAKER ID="119" NAME="Talmannen">
Mina damer och herrar! Jag vill bara påpeka att omröstningen skulle äga rum kl. 12.30. Vi är därmed 20 minuter sena, inte 40.
<P>
Jag vill också för hela parlamentets räkning gratulera Carlo Fidanza, som nyligen gift sig.
<P>


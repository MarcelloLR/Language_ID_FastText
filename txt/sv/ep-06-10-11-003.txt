<CHAPTER ID="003">
Uttalande av talmannen
<SPEAKER ID="008" NAME="Talmannen">
Jag har ytterligare tråkiga nyheter till er. Det var med sorg och indignation som jag mottog nyheten om mordet på den ryska journalisten Anna Politkovskaja. Jag anser att Europaparlamentet bör hedra denna journalist, hennes mod och hennes ovanliga beslutsamhet.
<P>
Efter nyheten om hennes död utfärdade jag som ni vet ett pressmeddelande där jag bad de ryska myndigheterna att göra allt som står i deras makt för att ta reda på orsakerna och finna förövarna till denna fasansfulla händelse så snart som möjligt. Vi hoppas att Ryssland genom att identifiera de skyldiga vill visa hur det står till med demokratin och yttrandefriheten där.
<P>
Den här händelsen kvällen före mötet i Lahtis är absolut av särskilt avgörande betydelse för oss. På mina och hela Europaparlamentets vägnar vill jag ännu en gång framföra vårt uppriktigaste deltagande till hennes familj och vänner.
<P>
Jag tror emellertid också att detta är ett bra tillfälle att minnas att mord på journalister tyvärr inte är något som enbart händer någon enstaka gång. Tvärtom är det många som förlorar livet när de försvarar yttrande- och informationsfriheten. Det har hänt i Ryssland i dag, men det hände i Libanon i förrgår, i många latinamerikanska länder, i många afrikanska länder och i många länder i Sydostasien. Människor som informerar och skapar opinion gör det ofta med livet som insats.
<P>
Det senaste mordet är varken mer eller mindre tragiskt än något av de många andra fall vi har upplevt. Jag anser ändå att Anna Politkovskajas död och de 63 övriga journalister som har mördats och de över 120 som har fängslats förtjänar att vi uttrycker vår respekt för dem.
<P>
Jag vill be er att hålla en tyst minut för att hedra Anna Politkovskaja och de 63 journalister som har mördats när de har utfört sitt arbete.
<P>
(Parlamentet höll en tyst minut.)

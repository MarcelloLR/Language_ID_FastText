<CHAPTER ID="002">
Uttalanden av talmannen
<SPEAKER ID="006" NAME="Talmannen">
Bara för fjorton dagar sedan deltog jag i minnesceremonin på Westerplatte för att uppmärksamma andra världskrigets utbrott för 70 år sedan. Detta krig satte skräck i Europa, krävde miljontals offer och splittrade vår kontinent under nästan ett halvt århundrade. Vi får aldrig glömma att vårt Europa återigen kan drabbas av våld och krig.
<P>

<P>
Jag måste nämna en annan våldshandling som begicks i somras. Två poliser i det spanska civilgardet mördades i tjänsten av ETA.
<P>
Jag beklagar att jag måste informera parlamentet om Ernest Glines bortgång. Han var en belgisk, före detta ledamot av detta parlament som avled den 10 augusti i en ålder av 78 år. Gline var ledamot av Europaparlamentet 1968-1994. Han var även ordförande för socialdemokratiska gruppen 1979-1984.
<P>
Jag måste tyvärr också informera er om Sir Christopher Prouts bortgång. Han var en brittisk, före detta ledamot av detta parlament och avled den 12 juli 67 år gammal. Prout utnämndes på senare tid till Lord Kingsland och var ledamot av Europaparlamentet 1979-1994. Han tjänstgjorde även som ordförande för Europeiska folkpartiets grupp (kristdemokratiska gruppen) 1987-1994.
<P>
Innan vi inleder våra debatter vill jag att vi tillsammans hedrar minnet av de som har offrat sina liv för att försvara Europa och andra som har ägnat sitt liv åt att tjäna detsamma genom att verka för ett sådant Europa som vi har i dag.
<P>
(Parlamentet höll stående en tyst minut.)

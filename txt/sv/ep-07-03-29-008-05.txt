<CHAPTER ID="008-05">
5. Statistiken rörande företagsstrukturer (omröstning)
<P>
- Före omröstningen:
<SPEAKER ID="081" NAME="Elisa Ferreira " AFFILIATION="PSE">
föredragande. - (PT) Det är kanske inte så lämpligt att jag uttalar mig, men jag tänkte passa på att kommentera två saker. För det första vill jag tacka skuggföredragandena och kommissionens ledamöter för deras samarbete och de tre ordförandeländer som deltagit i medbeslutandeförfarandet, det vill säga Österrike, Finland och Tyskland, för deras goda samarbete. Jag vill särskilt nämna det tyska ordförandeskapet som hjälpte till att hitta en slutlig lösning på ett kommittérelaterat problem. För det andra ville jag påpeka att de 170 ändringsförslagen ger en bra bild av parlamentets roll, eftersom de på olika sätt minskar den administrativa belastningen på företagen: mindre relevanta variabler tas bort, vissa små och medelstora företag undantas från kravet att ingå i undersökningar och användningen av administrativa källor uppmuntras.
<P>
Det här är bara en av flera synpunkter som jag hoppas kan få parlamentet att anta förslaget vid första behandlingen.
<P>
- Efter omröstningen om ändringsförslag142:
<SPEAKER ID="083" NAME="Reinhard Rack" AFFILIATION="PPE-DE">
(DE) Herr talman! Ni har rätt när ni påpekar att vi har väldigt många omröstningar att klara av. Det är ganska uppenbart att vi nu har omröstningar som i stort sett genomgående kommer att antas enhälligt. Vem var det som insisterade på att vi skulle ha särskilda omröstningar i dag? Eller, annorlunda uttryckt, kan vi inte hålla gemensamma omröstningar?
<SPEAKER ID="084" NAME="Talmannen">
Om den socialdemokratiska gruppen i Europaparlamentet samtycker kan vi hålla gemensam omröstning om ändringsförslagen, men vi måste ha gruppens godkännande.
<SPEAKER ID="085" NAME="Hannes Swoboda" AFFILIATION="PSE">
(DE) Herr talman! Vi kan gå med på det, men om det gäller ändringsförslag som vi har nått enighet om tillsammans med rådet föreslår jag att utskottet sammankallar till ett snabbt möte för att anta dem på rätt sätt, så är frågan löst på några minuter. Vi kan inte göra utskottets arbete.
<SPEAKER ID="086" NAME="Talmannen">
Ni begär alltså en minuts paus?
<SPEAKER ID="087" NAME="Hannes Swoboda" AFFILIATION="PSE">
(DE) Herr talman, även om vi kan samtycka till en gemensam omröstning måste utskottet nästa gång diskutera och fatta beslut i ärendet innan det når plenum så att vi sedan kan klara av affären på någon minut. Jag ber att detta meddelas utskottsordförandena.
<P>
(Parlamentet samtyckte till förslaget från Reinhard Rack.)
<P>
(Applåder)

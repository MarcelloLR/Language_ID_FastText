<CHAPTER ID="001">
Öppnande av sammanträdet
<SPEAKER ID="005" NAME="Paul van Buitenen">
för Verts/ALE-gruppen. - (NL) Herr talman! Det gäller en ordningsfråga. Jag har en begäran för Verts/ALE-gruppen angående morgondagens debatt och omröstning om förordning (EG) nr 1073/1999 om utredningar som utförs av Europeiska byrån för bedrägeribekämpning (Olaf), eller Grässlebetänkandet med andra ord. Det ser ut som att kommissionen överväger att avsluta den pågående översynen av förordningen med anledning av avslöjanden om oegentligheter inom Olaf och vill följaktligen dra tillbaka sina förslag i samband med medbeslutandeförfarandet med parlamentet.
<P>
På gruppen De grönas vägnar vill jag be er att kontrollera med kommissionen om detta är fallet och om den kan uttala sig före morgondagens debatt, så att Europaparlamentet vet om debatten och omröstningen fortfarande har något värde.
<SPEAKER ID="006" NAME="Talmannen">
Frågan riktades till kommissionen. Benita Ferrero-Waldner har möjlighet att besvara den. Låt mig välkomna Jean-Pierre Jouyet. Vi är alla närvarande och kan börja med nästa punkt på föredragningslistan.

<CHAPTER ID="005">
Välkomsthälsning
<SPEAKER ID="073" NAME="Talmannen">
Det är ett stort nöje att på parlamentets vägnar få välkomna en delegation med ledamöter från Folkrepubliken Kinas nationella folkkongress, som sitter på besöksläktaren.
<P>
(Applåder)
<P>
Delegationsledamöterna har kommit till Strasbourg för att träffa sina kolleger i Europaparlamentet med anledning av det 25:e interparlamentariska mötet mellan företrädare för Europaparlamentet och Kina.
<P>
Wang Yingfan, vice ordförande för utrikesutskottet i Folkrepubliken Kinas nationella folkkongress, är chef för delegationen. Den omfattar fem ledamöter från den permanenta kommittén i den nationella folkkongressen, tillsammans med hans höghet Chengyuan Guan, Kinas ambassadör till Europeiska unionen, och flera höga tjänstemän från nationella folkkongressens utrikesministerium.
<P>
I eftermiddag kommer delegationen att resa till Aten, där de kommer att fortsätta sitt besök i Europa. Jag lyckönskar delegationen inför deras fortsatta vistelse i Europeiska unionen.

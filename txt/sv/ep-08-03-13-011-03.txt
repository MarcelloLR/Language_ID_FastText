<CHAPTER ID="011-03">
3. Fallet med den afghanska journalisten Perwez Kambakhsh - Fallet med den iranske medborgaren Seyed Mehdi Kazemi (omröstning) 
<P>
- Före omröstningen:
<SPEAKER ID="252" NAME="Marco Cappato">
författare. - (IT) Herr talman! Mina damer och herrar! Enligt artikel 115 i arbetsordningen vill jag bara begära att den omröstning vi nu ska verkställa inte ska ogiltigförklaras genom vad man skulle kunna kalla procedurfrågor.
<P>
Fallet Mehdi Kazemi har inbegripits i punkterna kränkningar av de mänskliga rättigheterna, demokratin och rättsstaten. Även om det inte är en resolution om asylpolitik har presidiet ändå beslutat att inkludera denna punkt under brådskande resolutioner. Enligt min åsikt skulle vi verkligen ge en negativ och obegriplig signal om ett procedurskäl skulle undergräva vad jag anser vara denna kammares grundläggande enighet.
<SPEAKER ID="253" NAME="Bernd Posselt" AFFILIATION="PPE-DE">
(DE) Herr talman! Upplysningarna är så motsägelsefulla i detta fall. Vad kommissionsledamoten sa var också något annat än vad som står i förslaget till resolution. Han sa att Storbritannien inte skulle utelämna honom. Därför föreslår jag min grupp att vi inte ska rösta emot, som vi ursprungligen avsåg, utan avstå och att vi i framtiden bör granska fall som detta mer noggrant i parlamentet. De lämpar sig inte för brådskande debatt.
<SPEAKER ID="254" NAME="Talmannen">
Omröstningen är härmed avslutad.

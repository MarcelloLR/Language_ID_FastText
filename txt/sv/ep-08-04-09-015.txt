<CHAPTER ID="015">
Arbetsplan
<SPEAKER ID="019" NAME="Talmannen">
Det slutgiltiga förslaget till föredragningslista för denna sammanträdesperiod, som utarbetats av talmanskonferensen vid dess sammanträde torsdagen den 3 april 2008 i enlighet med artiklarna 130 och 131 i arbetsordningen, har delats ut. Följande ändringsförslag har begärts till detta förslag.
<P>
Torsdag:
<P>
Socialdemokratiska gruppen i Europaparlamentet har begärt att betänkandet av Anneli Jäätteenmäki om Europeiska ombudsmannens stadga ska skjutas upp till nästa sammanträdesperiod i Strasbourg och att omröstningen ska flyttas fram till kl. 11.00.
<SPEAKER ID="020" NAME="Hannes Swoboda">
för PSE-gruppen. - (DE) Herr talman! Detta är verkligen vår önskan. Det är inte för att betänkandet är dåligt - jag skulle också vilja gratulera föredraganden på min grupps vägnar till ett mycket bra betänkande - men det finns fortfarande en eller två kritiska frågor som är olösta. Vi skulle vilja få möjlighet att diskutera dessa i lugn och ro, detta är skälet till vårt förslag: Och, som talmannen just har sagt, om parlamentet skulle enas om det, så skulle vi kunna rösta kl. 11.00 - men detta är inte vårt skäl.
<P>
Herr talman! För formens skull vill jag ta tillfället i akt och meddela mina kolleger att jag ska lägga fram ett förslag - inte nu, utan i morgon - om att omröstningen om rapporten om FYROM, eller Makedonien, också ska skjutas upp till sammanträdet i Strasbourg. Jag ska ange skälen för detta i morgon, jag ville bara låta mina kolleger få veta nu. Även här finns det bara en liten olöst fråga. Detta är vår grupps önskan.
<SPEAKER ID="021" NAME="Talmannen">
Skulle någon annan vilja tala för förslaget?
<SPEAKER ID="022" NAME="Ingo Friedrich">
för PPE-DE-gruppen. - (DE) Herr talman! Jag anser att Hannes Swobodas argument visserligen var kortfattat, men koncist. Det finns verkligen en eller två aspekter att diskutera, och därför är även jag för ett senareläggande.
<SPEAKER ID="023" NAME="Talmannen">
Vem talar mot förslaget?
<SPEAKER ID="024" NAME="Andrew Duff">
för ALDE-gruppen. - (EN) Herr talman! Utskottet enades med 19 röster för och 0 röster mot Jäätteenmäkibetänkandet om att stärka ombudsmannens befogenheter.
<P>
Det är en fråga som vi har diskuterat sedan en tid tillbaka. Jag tycker det är mycket märkligt och jag beklagar verkligen att PSE- och PPE-DE-grupperna har fått kalla fötter när det gäller den viktiga frågan om ombudsmannen.
<P>
Öppenheten i parlamentet är beroende av att Europeiska ombudsmannens stadga förbättras. Ordförandeskapet begär att vi påskyndar frågan så att den kan avslutas, och jag skulle kraftfullt vilja uppmana parlamentet att gå vidare med dagordningen enligt överenskommelse.
<P>
(Parlamentet antog förslaget från Europaparlamentets socialdemokratiska grupp.)
<SPEAKER ID="025" NAME="Talmannen">
Arbetsplanen antas.

<CHAPTER ID="007">
Välkomsthälsning
<SPEAKER ID="069" NAME="Talmannen">
Jag vill avbryta diskussionen ett ögonblick för att meddela att på besöksläktaren har vi i dag professor Dagmar Lieblová som vi hälsar välkommen. Hon är ordförande för föreningen till minne av de tjeckiska martyrerna från Theresienstadt.
<P>
(Applåder)
<P>
Professor Dagmar Lieblová är i Strasbourg tillsammans med 28 studenter från Prag och Hamburg som har samarbetat kring ett tvåårigt projekt för att undersöka överföringen av tjeckiska tvångsarbetare från Hamburg till koncentrationslägret Theresienstadt.
<P>
Hon besöker vårt parlament på inbjudan av vår vice talman Libor Rouček och Knut Fleckenstein, och hennes projekt har tilldelats ett europeiskt pris.
<P>
Vi tackar professor Dagmar Lieblová och hennes studenter för deras viktiga bidrag till att främja förståelsen av Europas historia och för deras engagemang för de moraliska värden som inspirerar EU.

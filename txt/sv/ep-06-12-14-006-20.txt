<CHAPTER ID="006-20">
20. Ändring av artikel 81 i parlamentets arbetsordning (omröstning)
<P>
- Före omröstningen:
<SPEAKER ID="099" NAME="Richard Corbett" AFFILIATION="PSE">
(EN) Herr talman! Genom denna omröstning ändras våra förfaranden så att vi fullt ut kan tillämpa Europaparlamentets nya befogenheter när det gäller kommittéförfarandet, det vill säga de nya befogenheter som säkrades tidigare i år genom det interinstitutionella avtal som förhandlades fram av mig själv och Joseph Daul. Detta innebär att parlamentet kan lägga in sitt veto mot ytterligare genomförandeåtgärder av kvasirättslig natur när vi ger genomförandebefogenheter till kommissionen genom den lagstiftning vi antar enligt medbeslutandeförfarandet. Detta är den viktigaste ökningen av befogenheter för Europaparlamentet sedan Nicefördraget och troligen den enda betydande ökningen under denna mandatperiod. Den nya regeln kommer att underlätta vår användning av denna befogenhet.

<CHAPTER ID="004-05">
5. Förslag till ändringsbudget nr 6/2010: Avsnitt II - Europeiska rådet och rådet, Avsnitt III - Kommissionen, Avsnitt X - Europeiska avdelningen för yttre åtgärder (
<SPEAKER ID="118" NAME="Talmannen">
Mina damer och herrar! Vi har nu avslutat lagstiftningsprocessen om den europeiska avdelningen för yttre åtgärder. Jag vill framför allt tacka de många personer som är med oss här i kammaren, parlamentsledamöterna, för det utomordentligt hårda och krävande arbete som de har utfört. Ordförandena i flera av Europaparlamentets utskott har haft en ledande roll i detta arbete. Jag vill tacka ordförandena för deras starka insats, men vill rikta ett särskilt tack till ett antal personer som representerade detta parlament både som förhandlare och som föredragande och vars namn jag nu vill nämna. De heter: Elmar Brok, Guy Verhofstadt, Roberto Gualtieri, Ingeborg Grässle, Crescenzio Rivellini och Bernhard Rapkay, samt de parlamentsledamöter som arbetade med budgeten: László Surján och Sidonia Jędrzejewska.
<P>
Jag nämner dem vid namn för att de i synnerhet lade ned ett oerhört arbete på att se till att vi uppnådde en bra överenskommelse om den europeiska avdelningen för yttre åtgärder. Vi anser att denna överenskommelse kommer att vara till nytta för EU. Jag vill gratulera alla, men låt oss framför allt också gratulera Catherine Ashton och de som förhandlade vid hennes sida, och gratulera rådet till resultatet. Vi har också ambassadör Christoffersen bland oss som även han deltog i förhandlingarna. Applåder, om jag får be!
<P>
(Applåder)

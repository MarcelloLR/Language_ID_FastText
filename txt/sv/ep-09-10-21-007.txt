<CHAPTER ID="007">
Välkomsthälsning
<SPEAKER ID="165" NAME="Talmannen">
Jag har nöjet att informera er om att delegationen från Sydafrikas parlament har slagit sig ned på hedersplats på åhörarläktaren. Jag vill hälsa den sydafrikanska delegationen varmt välkommen. Den är här för att delta i det fjortonde interparlamentariska mötet mellan Europaparlamentet och Sydafrikas parlament. Chefen för den afrikanska delegationen och ordföranden för utskottet för handel och industri i den sydafrikanska nationalförsamlingen, Joanmariae Louise Fubbs, har sällskap av ordföranden för utskottet för internationella förbindelser och fem andra kolleger från Sydafrikas parlament.
<P>
Som ni vet har Europa och Sydafrika samma värderingar i fråga om demokrati, mänskliga rättigheter och multilateralt samarbete. Republiken Sydafrika är inte bara ett betydelsefullt land i regionen utan får även allt större betydelse globalt. Det är en värdefull samarbetspartner som kommer att hjälpa oss att lösa utmaningarna med den globala finansiella och ekonomiska krisen. Vi är övertygade om att vi måste fördjupa vår dialog och utveckla ännu närmare förbindelser och ett ännu närmare samarbete. Våra båda regioner bör agera tillsammans, inte bara i insatser för att hitta en väg ut ur den rådande krisen, utan även för att skapa en ny global ordning som kommer att gynna oss alla i längden. Fru Joanmariae Louise Fubbs och ärade kolleger från Sydafrikas parlament! Välkomna än en gång.

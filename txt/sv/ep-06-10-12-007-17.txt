<CHAPTER ID="007-17">
17. Grundlöner och tillägg för Europols personal (omröstning)
<P>
- Före omröstningen om förslaget till lagstiftningsresolution:
<SPEAKER ID="069" NAME="Claude Moraes" AFFILIATION="PSE">
föredragande. - (EN) Herr talman! Enligt våra bestämmelser bör ett lagstiftningsförslag återförvisas till utskottet efter ett avvisande. Syftet med ett sådant återförvisande är att försöka finna en godtagbar lösning för parlamentet. I just detta fall skulle ett återförvisande olyckligtvis kunna vara meningslöst, eftersom rådet inte kommer att kunna ändra sin ståndpunkt. Samtidigt är det inte en avsikt inom utskottet för medborgerliga fri- och rättigheter samt rättsliga och inrikes frågor att hindra rådet från att fatta sitt beslut - vilket utskottet kan göra i enlighet med den rättsliga grunden i fördraget.
<P>
Vi har för avsikt att sända det politiska budskapet till rådet att Europol bör stärkas och grundas på en sund, laglig grund i enlighet med EU:s fördrag, på samma sätt som Eurojust har upprättats. Med tanke på att detta budskap anges tydligt i lagstiftningsresolutionerna föreslår jag att ni lägger fram dem direkt för omröstning, och jag rekommenderar att rösta för dem.

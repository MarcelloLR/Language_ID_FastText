<CHAPTER ID="005-22">
22. EU som global aktör: dess roll i multilaterala organisationer (
<P>
Före omröstningen:
<SPEAKER ID="178" NAME="Gerard Batten" AFFILIATION="EFD">
- (EN) Herr talman! Jag har en ordningsfråga. När det gäller nästa betänkande, av Maria Muñiz De Urquizas, ber jag att få tala enligt artikel 167 i arbetsordningen om omröstning med namnupprop. Om vi går tillbaka till Kriton Arsenis' betänkande krävde en av mina kolleger där borta omröstning med namnupprop om ändringsförslag 25, eftersom han ansåg att det var viktigt. Du beviljade honom det.
<P>
Det finns ingen bestämmelse om detta i arbetsordningen, och du bad inte parlamentet godkänna det. Vi har alla åtnjutit den okonventionella makt du har beviljat dig själv i dag, så jag skulle vilja be om samma behandling. Eftersom detta är viktigt för mig personligen skulle jag vilja att du beviljade mig omröstning med namnupprop om alla ändringsförslag till detta betänkande, enligt samma artikel som du beviljade det till herrn därborta.
<SPEAKER ID="179" NAME="Talmannen">
Kolleger! Enligt våra regler och vår praxis är det talmannen som varje gång avgör om omröstning med namnupprop ska beviljas. Talmannen kan bevilja omröstning med namnupprop om han anser att det inte avbryter sammanträdet, och om det till exempel uppstår flera önskemål kan han fråga kammaren. Det finns ingen särskild regel för det ena eller det andra sättet. Jag vill bara förtydliga detta för alla så att vi inte statuerar något exempel här som vi inte hade för avsikt att göra.
<P>
Under dessa förhållanden har jag emellertid inga invändningar mot att tillmötesgå begäran i detta särskilda fall, men jag skulle verkligen vilja be ledamöterna att inte missbruka den här möjligheten, för då kommer talmannen att fråga kammaren varje gång, och då får vi stridsfrågor där vi inte borde. Om du vidhåller din begäran ska jag ta alla dessa som en omröstning med namnupprop.
<P>
Omröstningen avslutades

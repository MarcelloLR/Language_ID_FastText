<CHAPTER ID="017">
Arbetsplan
<SPEAKER ID="022" NAME="Talmannen">
Det slutgiltiga förslaget till föredragningslista har delats ut. Följande ändringar har föreslagits:
<P>
Måndagen/torsdagen:
<P>
Inga ändringar.
<P>
Onsdagen:
<P>
Jag har fått ett förslag från IND/DEM-gruppen om att kalla debatten om förberedelser inför mötet med Europeiska rådet för följande: "Förberedelser inför Europeiska rådet efter Irlands folkomröstning".
<SPEAKER ID="023" NAME="Gerard Batten">
för IND/DEM-gruppen. - (EN) Herr talman! Jag vill föreslå att namnet "Förberedelser inför Europeiska rådet" utökas till följande: "Förberedelser inför Europeiska rådet efter Irlands folkomröstning".
<P>
(Parlamentet samtyckte till detta förslag.)
<SPEAKER ID="025" NAME="Hannes Swoboda">
för PSE-gruppen. - (DE) Herr talman! Vi har just ändrat namnet på debatten, och på grund av av att beslutet om Irland innefattas, vilket det för övrigt råder skilda meningar om, skulle det vara rimligt att ge parlamentet lite tid att diskutera dessa problem. Därför föreslår vi att den andra punkten på förmiddagens föredragningslista flyttas till eftermiddagen. Jag är medveten om att vi kommer att ha ont om tid på eftermiddagen, men med tanke på hur angeläget och viktigt detta rådsmöte är kan det vara klokt att skjuta upp den här punkten. Vi skulle inte ha något emot om en eller två punkter sköts upp till ett senare sammanträde, men vårt förslag just nu är att vi ägnar hela förmiddagen åt innehållet i den omdöpta debatten för att få tillräckligt med tid att diskutera frågan.
<SPEAKER ID="026" NAME="Richard Corbett" AFFILIATION="PSE">
(EN) Herr talman! Eftersom jag har varit föredragande när det gäller Lissabonfördraget vill jag stödja detta förslag. Vi måste ha en bred debatt för att visa att vi lyssnar till både till de åsikter som det irländska folket framför och till de åsikter som framförs i var och varannan medlemsstat, varav de flesta, om inte alla, vill gå vidare med fördraget.
<SPEAKER ID="027" NAME="Carmen Fraga Estévez">
, för PPE-DE-gruppen. - (ES) Herr talman! Lissabonfördraget och händelserna i Irland är mycket viktiga men får inte missgynna diskussionen av frågor som till exempel fiske.
<P>
Jag måste säga att det finns många parlamentsledamöter som inte är särskilt intresserade av fiske. Men om det någonsin har varit kris i fiskeindustrin, så är det nu.
<P>
Den 23 juni fattar Europeiska unionens ministerråd för jordbruks- och fiskefrågor en rad beslut om krisen inom fiskesektorn, som är både konjunkturmässig och strukturell. Jag tror inte att fiskesektorn i EU skulle ha förståelse för att dess parlament inte tog sig tid att undersöka denna fråga och ta ställning till den.
<P>
Jag ber därför de politiska grupperna att visa förnuft och en gång för alla bidra till en god debatt om krisen inom fiskesektorn.
<P>
(Parlamentet samtyckte till detta förslag.)
<SPEAKER ID="029" NAME="Francis Wurtz">
för GUE/NGL-gruppen. - (FR) Herr talman! Jag vill ställa två frågor.
<P>
Den första är samma fråga som ställdes av Hannes Swoboda, som bad om mer tid för debatten om Europeiska rådet och frågan om folkomröstningen.
<P>
Den andra frågan är huruvida vi borde avskilja debatten om oljepriser från debatten om fiske eller ha en enda debatt om båda frågorna.
<P>
Det här är två olika frågor. Jag föreslår att ni först tar frågan om tid för debatten om Europeiska rådet och först därefter frågan om fiske.
<P>
(Parlamentet samtyckte till det första förslaget och förkastade det andra förslaget.)
<P>
(Arbetsplanen fastställdes med dessa ändringar.)

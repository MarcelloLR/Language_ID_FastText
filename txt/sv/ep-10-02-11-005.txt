<CHAPTER ID="005">
Uttalande av talmannen
<P>

<SPEAKER ID="078" NAME="Elizabeth Lynne" AFFILIATION="ALDE">
(EN) Herr talman! Jag vill bara meddela att den skriftliga förklaringen 0054/2009 om transport av hästar till slakt i Europeiska unionen har erhållit det nödvändiga antalet underskrifter. Jag vill tacka alla andra som skrev under den. Det är strålande nyheter för oss.
<P>

<SPEAKER ID="079" NAME="Talmannen">
Kära kolleger! I dag är den 20 år sedan Nelson Mandela frigavs från fängelset i Sydafrika efter att ha avtjänat 27 år av det livstidsstraff som regimen dömde honom till 1984.
<P>
(Applåder)
<P>
Som ni kanske vet var Nelson Mandela den förste vinnaren av Sacharovpriset när parlamentet instiftade detta pris 1988.
<P>
Jerzy Buzek, Europaparlamentets talman, uppmärksammade 20-årsdagen av Nelson Mandelas frigivning från fängelset med orden: ”Nelson Mandela är en stor inspirationskälla och fortsätter att ha en plats i många människors tankar och hjärtan i hela Europa, Afrika och hela världen. Nelson Mandelas namn kommer för alltid att förknippas med kampen för frihet, rättvisa och demokrati. Nelson Mandelas styrka när det gällde att kräva integritet i det demokratiska livet, mänskliga rättigheter och försoning med tidigare motståndare har skapat de allra högsta standarder för oss att följa och sträva efter.”
<P>
(Applåder)
<P>
”Nelson Mandelas fortsatta kamp och välgörenhetsarbete för att besegra HIV/aids innebär att han förblir en stråle av hopp för miljoner människor jorden runt.
<P>
Efter tjugo år upprätthåller vi ännu Nelson Mandelas budskap: 'det ligger i våra händer'.”
<SPEAKER ID="080" NAME="Michael Cashman (S&amp;D">
), ordförande för delegationen för förbindelserna med Sydafrika. - (EN) Herr talman! Jag ska fatta mig mycket kort eftersom parlamentet inte vill bli uppehållet.
<P>
Just som ni sade är det 20 år sedan Nelson Mandela frigavs från fängelset efter att ha avtjänat 27 år av politisk fångenskap. Världen såg på medan han tog de sista stegen på sin väg mot friheten. Det var en dag som förändrade Sydafrika och som man nog kan påstå förändrade världen. Han grundade ett modernt nytt Sydafrika. Att han gjorde detta utan vrede, agg eller bitterhet visar att han är en statsman av högre resning än många andra. Han är, enligt min åsikt, ett levande exempel på hur vi antingen fängslas eller frigörs av vår historia. Med sin frigörelse befriade han ett land, skickade apartheid till historiens soptunna och ledde Sydafrika till att bli en demokrati för flera raser. Vi hyllar honom.
<P>
(Applåder)

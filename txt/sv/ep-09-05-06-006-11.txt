<CHAPTER ID="006-11">
11. Skydd av djur vid tidpunkten för avlivning (
<SPEAKER ID="197" NAME="Janusz Wojciechowski">
föredragande. - (EN) Fru talman! Jag har två eller tre korta tekniska, men viktiga synpunkter.
<P>
För det första har vi en grupp ändringsförslag från jordbruksutskottet, bland annat ändringsförslag 64. Detta ändringsförslag bör vi genomföra en särskild omröstning om. Det handlar om inrättandet av det nationella referenscentrumet, som är en mycket viktig del av hela förordningen. Jordbruksutskottet har föreslagit att skyldigheten att inrätta referenscentrumet på nationell nivå ska utgå. Min åsikt som föredragande är att detta strider mot den allmänna logiken i hela förordningen. Jag föreslår att vi genomför en särskild omröstning om ändringsförslag 64.
<P>
För det andra ber jag er notera ändringsförslag 28, som gäller den kontroversiella och emotionella frågan om rituell slakt. Om vi röstar för detta ändringsförslag försvinner möjligheten att helt förbjuda rituell slakt på nationell nivå. Om vi röstar mot ändringsförslag 28 bevaras förbudsmöjligheten.
<P>
Den tredje punkten gäller ändringförslag 85. Kommissionen har föreslagit att tidsåtgången för transport av djur från gårdarna och väntan i slakterierna ska minskas till 24 timmar. Om vi röstar för ändringförslag 85 försvinner denna minskning av transporttiden. Om vi röstar för ändringsförslag 85 stöder vi kommissionen förslag om att minska transporttiden.

<CHAPTER ID="011">
Arbetsplan
<SPEAKER ID="015" NAME="Talmannen">
Ria Oomen-Ruijten har begärt ordet.
<SPEAKER ID="016" NAME="Ria Oomen-Ruijten">
för PPE-gruppen. - (NL) Herr talman! Vi diskuterade Ryssland under vår senaste sammanträdesperiod. Vid det tillfället sände vi ett budskap till kommissionens ordförande och rådets tjänstgörande ordförande där vi uppmanade dem att diskutera det ryska valet. Vi har nu fått veta att ett parti i Ryssland har nekats registrering. Å andra sidan har OSSE informerat oss om att man fått tillstånd att skicka observatörer för att övervaka valet. Vi skulle snarast möjligt vilja ha ett uttalande om sakernas tillstånd i Ryssland. Vi vill också ha en debatt om denna fråga. Jag anser att det skulle vara lämpligt.
<SPEAKER ID="017" NAME="Hannes Swoboda">
för S&D-gruppen. - (DE) Herr talman! Jag vill stödja detta förslag. Det är emellertid upp till talmanskonferensen att, som ett tecken på politisk vilja, låta oss få ett kort uttalande och en debatt om denna fråga under juli månads sammanträdesperiod, när också den höga representanten kommer att vara här.
<SPEAKER ID="018" NAME="Talmannen">
Vi har ingen debatt nu. Vi noterar denna begäran och kommer att vidarebefordra den till berörda organ.
<P>
Vi ska nu gå över till arbetsplanen.
<P>
Det slutgiltiga förslaget till föredragningslista som upprättades av talmanskonferensen vid sammanträdet den 9 juni 2011 har delats ut (artiklarna 137 och 138 i arbetsordningen).
<P>
Efter överläggningar med de politiska grupperna vill jag lägga fram följande ändringsförslag till den slutliga versionen av förslaget till föredragningslista:
<P>
Torsdagen den 23 juni 2011.
<P>
1. Omröstningen om betänkandet av Martin Kastler om Europaåret för aktivt åldrande (2012) ska skjutas upp till sammanträdesperioden i juli.
<P>
2. Betänkandet av Salvatore Tatarella om traktorer som släpps ut på marknaden enligt flexibilitetssystemet ska tas med direkt i omröstningen.
<P>
Tidsfristen för ingivande av ändringsförslag är i dag kl. 16.00.
<P>
Finns det några synpunkter?
<P>
Eftersom det inte finns några synpunkter har ändringsförslagen godkänts.
<P>
Dessutom har följande ändringar begärts:
<P>
Gruppen De gröna/Europeiska fria alliansen har begärt att debatten om ekonomisk styrning ska äga rum i dag, dvs. onsdagen den 22 juni 2011, omedelbart efter debatten om förberedelserna inför Europeiska rådets möte och före betänkandet av Albert Dess om den gemensamma jordbrukspolitiken.
<P>
(Ändringsförslaget förkastades.)
<P>
Vi går nu över till arbetsplanen för torsdagen. Gruppen Europeiska enade vänstern/Nordisk grön vänster har begärt att omröstningen om de betänkanden som omfattas av den gemensamma debatten om ekonomisk styrning (Ferreira, Feio, Ford, Goulard, Wortmann-Kool och Haglund ska skjutas upp till en senare sammanträdesperiod.
<P>
Jürgen Klute har ordet för att framföra begäran.
<SPEAKER ID="019" NAME="Jürgen Klute" LANGUAGE="DE">
Herr talman! Jag föreslår att vi skjuter upp debatten och omröstningen om ekonomisk styrning till sammanträdesperioden i juli. Våra skäl till att vilja göra detta är mycket enkla. Ekofinrådet sammanträdde i måndags och lade återigen fram ändringsförslag till de kompromisser som hade förhandlats fram. Som ledamöter av parlamentet har vi inte haft tillräckligt med tid för att granska dessa närmare. De nödvändiga översättningarna var inte heller tillgängliga. Vi anser att detta är oacceptabla påtryckningar från rådets sida. Vi vill därför uppmana ledamöterna att stå emot dessa påtryckningar och att rösta för förslaget om att skjuta upp debatten och omröstningen.
<SPEAKER ID="020" NAME="Corien Wortmann-Kool">
för PPE-gruppen. - (EN) Herr talman! EU har ett trängande behov av en stark grund för euron. Vi har diskuterat detta paket under flera månaders tid och vi är nu till 98 procent överens med rådet. Vi skulle vilja ha omröstningen under morgondagen så att parlamentet kan uttrycka sin ståndpunkt i en omröstning i plenum. Ytterligare förhandlingar med rådet är nödvändiga för att vi före sommaren ska nå en slutlig överenskommelse om en stark grund för euron.
<SPEAKER ID="021" NAME="Ilda Figueiredo" LANGUAGE="PT">
Herr talman! Vi ska behandla ett paket som i sista minuten har ändrats av Ekofinrådet, och dessa ändringar har ännu inte översatts till de olika språken. För det första finns det bara en version - jag har åtminstone bara fått tillgång till en engelsk version - som inte ger en exakt bild av de ändringar som gjorts. För det andra innefattar paketet faktorer som är ytterst viktiga, och vars konsekvenser är mycket allvarliga för våra länder och befolkningar, inte minst med tanke på de situationer som nu förekommer här i EU, t.ex. i Grekland och Irland och, som det påstås, i Portugal. Vi anser därför att dessa frågor kräver en noggrannare behandling. Därför insisterar vi på att vi väntar med att rösta om dem till i juli.
<SPEAKER ID="022" NAME="Talmannen">
Begäran avslås.
<P>

<P>
Arbetsplanen är således fastställd.

<CHAPTER ID="003">
Uttalanden av talmannen
<SPEAKER ID="007" NAME="Talmannen">
Förra veckan mördades tre personer som arbetade för ett kristet bokförlag på ett mycket grymt sätt i den turkiska staden Malatya. Det var ett avskyvärt dåd som jag fördömer mycket kraftfullt, och jag vill uppmuntra de turkiska myndigheterna att fortsätta sitt arbete för att reda ut alla omständigheter kring detta brott. Den turkiska regeringen har starkt kritiserat attackerna och jag uppmanar dem bestämt att se till att de ansvariga straffas för sina handlingar. Skyddet av religiösa minoriteter och deras rättigheter är en viktig del av rättsskipningen i alla demokratiska stater, och Europaparlamentet fördömer alla brott som begås av politiska eller religiösa extremister mot personer som har andra åsikter och övertygelser än dem själva.
<P>
Jag måste informera parlamentet om att vi just har nåtts av nyheten att Boris Jeltsin, Rysslands före detta och första president, har avlidit. Vi uttrycker vårt deltagande med det ryska folket.

<CHAPTER ID="009-05">
5. Rättigheter och skyldigheter för tågresenärer i internationell järnvägstrafik (omröstning)
<P>
- Före omröstningen om ändringsförslag 22:
<SPEAKER ID="063" NAME="Georg Jarzembowski" AFFILIATION="PPE-DE">
(DE) Herr talman! De senaste timmarna har två frågor varit föremål för ytterligare diskussion, nämligen ändringsförslagen 22 och 47, vilket resulterat i att min grupp kommer att rösta olika. Jag vill fråga föredraganden om han kan ge oss någon mer information om de båda ändringsförslagen.
<SPEAKER ID="064" NAME="Dirk Sterckx " AFFILIATION="ALDE">
föredragande. - (NL) Herr talman! Den ursprungliga formuleringen i ändringsförslag 22 skapade problem för vissa tågföretag i flera av EU:s medlemsstater, eftersom de arbetar med mycket korta uppsägningstider för avtal. För att hantera dessa problem utan att behöva göra några genomgripande förändringar har vi delat upp ändringsförslaget i tre avsnitt, där det mesta av texten kvarstår men där ordet ”befintliga” lyfts bort efter den andra delade omröstningen och där den sista meningen stryks efter den tredje delade omröstningen. På så vis kan vi behålla andemeningen samtidigt som de praktiska problemen undanröjs.
<P>
(Det muntliga ändringsförslaget antogs.)
<P>
- Före omröstningen om ändringsförslag 47:
<SPEAKER ID="066" NAME="Dirk Sterckx " AFFILIATION="ALDE">
föredragande. - (NL) Georg Jarzembowski frågade också varför vi begärde delad omröstning om ändringsförslag 47, vars andra del har att göra med en andra person som reser gratis. Det är de omfattande protesterna mot detta system som har fått mig att begära delad omröstning. Jag skulle också vilja veta - därav den delade omröstningen - hur många ledamöter som stöder detta förslag och hur många som är emot, eftersom detta är något som vissa medlemsstater har stora problem med. Därför har jag begärt delad omröstning.
<P>
(Det muntliga ändringsförslaget antogs.)

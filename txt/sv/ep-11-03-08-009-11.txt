<CHAPTER ID="009-11">
11. Jämställdhet mellan kvinnor och män - 2010 (
<SPEAKER ID="156" NAME="Sergio Paolo Francesco Silvestris" AFFILIATION="PPE">
(IT) Fru talman, mina damer och herrar! I punkt 66, efter satsen ”betonar att kvinnor måste ha rätt att råda över sina sexuella och reproduktiva rättigheter, särskilt genom enkel tillgång till preventivmedel och abort” vill jag muntligen föreslå att följande text läggs till efter ordet ”abort”: ”samtidigt som man också erkänner det ofödda barnets rätt till liv uppmanar parlamentet medlemsstaterna och kommissionen att genomföra åtgärder och insatser för att stödja ett fullföljande av graviditeten genom riktade sociala insatser för att hjälpa kvinnor, där det är möjligt, att ta itu med orsakerna bakom deras val att göra abort”.
<P>
Syftet med detta ändringsförslag är att ge kvinnorna frihet så att de enkelt får tillgång till avbrytande av en graviditet men också att slå fast principen att abort inte är någon försenad preventivmetod och inte heller en metod för födelsekontroll.

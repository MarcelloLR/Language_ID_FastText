<CHAPTER ID="007-18">
18. Regler för och finansiering av politiska partier på europeisk nivå (omröstning)
<P>
- Betänkande: Jo Leinen
<P>
- Före omröstningen
<SPEAKER ID="105" NAME="Jo Leinen">
föredragande. - (DE) Herr talman! Tack vare det verkligt effektiva och engagerade sätt, som det portugisiska ordförandeskapet har lett förhandlingarna om denna svåra fråga på, kan vi i dag anta denna resolution vid första behandlingen. Alla kompromissändringsförslag är i block 1, vilket innebär att alla andra ändringsförslag bortfaller.
<P>
Denna förordning kommer att till sist göra det möjligt för europeiska politiska partier att delta i valet till Europaparlamentet. Det skulle kunna anses fullt normalt, men det har inte varit normalt tidigare. Min förhoppning är att denna nya förordning verkligen kommer att göra det möjligt för de tio politiska partigrupperna att gjuta ny dynamisk kraft i det kommande valet till Europaparlamentet år 2009. Jag vill tacka alla dem som har arbetat med mig kring denna lagstiftning.
<P>
(Applåder)

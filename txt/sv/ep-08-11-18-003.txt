<CHAPTER ID="003">
Beslut om brådskande förfarande
<SPEAKER ID="008" NAME="Pervenche Berès" LANGUAGE="FR">
Fru talman! Den här diskussionen kommer att hållas i kväll om plenum röstar för ett brådskande förfarande om denna fråga. Det rör sig om en ändring av EU-lagstiftningen för att ge oss möjlighet att bevilja stöd till betalningsbalans för länder utanför euroområdet.
<P>
Som vi alla känner till är det Ungern som berörs närmast, men jag tror tyvärr att det kommer att uppstå fler fall och vi måste se framåt, och därför bör vi förstärka detta EU-system för att stödja medlemsstater, även dem utanför euroområdet.
<P>
Jag vill därför be plenum att rösta för detta brådskande förfarande.

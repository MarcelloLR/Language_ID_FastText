<CHAPTER ID="007-23">
23. Fastställande av MRL-värden för farmakologiskt verksamma ämnen i animaliska livsmedel (
<P>
Före omröstningen:
<SPEAKER ID="147" NAME="Avril Doyle">
föredragande. - (EN) Herr talman! Denna lagstiftning är verkligen nödvändig eftersom den aktuella lagstiftningen om kontroll av restsubstanser har lett till en kraftig minskning av tillgången till godkända veterinärmedicinska läkemedel, vilket har negativa effekter för människors och djurs hälsa och välbefinnande.
<P>
Jag skulle vilja uppmana ordförandeskapet, särskilt den tillträdande franska ministern, att prioritera detta ärende för att bidra till att lösa krisen i fråga om tillgång, särskilt när det gäller så kallade mindre användningar eller mindre arter, vilket inkluderar får, hästar, bin, fiskar och många andra djur som inte är så obetydliga i många av våra länder.
<P>
Det finns dock ett brådskande behov av att se över direktivet om veterinärmedicinska läkemedel enligt resultatet från arbetsgruppen för tillgång till veterinärmedicinska läkemedel.
<P>
Denna lagstiftning är bara en tillfällig lösning i förhållande till det behov som finns därute. Samtidigt som jag välkomnar lagstiftningen uppmanar jag det tillträdande franska ordförandeskapet att i tillräcklig grad prioritera denna fråga.

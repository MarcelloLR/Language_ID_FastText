<CHAPTER ID="019">
Välkomsthälsning
<SPEAKER ID="327" NAME="Talmannen">
Jag vill för er kännedom meddela att en delegation från det syriska parlamentet har tagit plats på åhörarläktaren, under ledning av ordföranden i det syriska utrikesutskottet Numair Ghanem som för tredje gången besöker Europaparlamentet.
<P>
(Applåder)
<P>
Välkommen, herr Ghanem!
<P>
Jag vill betona hur viktigt ert besök är. Ert land Syrien spelar en mycket viktig roll i Mellanöstern, och ert besök är särskilt betydelsefullt mot bakgrund av den rådande situationen i regionen.
<P>
Syrien är dessutom det enda land i det europeiska Medelhavsområdet som vi ännu inte har tecknat ett associeringsavtal med, trots att förhandlingarna har slutförts.
<P>
Jag är övertygad om att era kontakter med Europaparlamentet kommer att bidra till att stärka den parlamentariska dialogen och att de samtal ni kommer att ha kommer att utgöra inledningen på en förstärkning av förbindelserna mellan det syriska folket och Europeiska unionen.
<P>
Vi hälsar er och er delegation välkommen och önskar er ett givande besök.

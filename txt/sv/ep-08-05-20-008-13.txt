<CHAPTER ID="008-13">
13. Framsteg inom områdena likabehandling och icke-diskriminering inom EU (införlivande av direktiven 2000/43/EG och 2000/78/EG) (
<P>
- Före omröstningen:
<SPEAKER ID="148" NAME="Philip Bushill-Matthews">
för PPE-DE-gruppen. - (EN) Herr talman! Vår grupp hade för avsikt att be om ytterligare tre omröstningar med namnupprop, men av någon anledning försvann dessa på vägen.
<P>
Jag har kontrollerat med sekretariatet att det var korrekt att be om detta i dag och genom er, herr talman, skulle jag vilja ha dessa tre insatta. De gäller: punkt 2, ändringsförslag 4d, punkt 6 i ursprungstexten, och slutligen, efter punkt 36, vårt ändringsförslag 12. Jag hoppas att ni kommer att observera att detta är en mycket känslig fråga och vi vill att det noteras inte bara vad vi är emot, utan också vad vi är för.
<P>
(Talmannen konstaterade att det inte fanns några invändningar mot detta ändringsförslag.)
<P>
- Före omröstningen om ändringsförslag 5:
<SPEAKER ID="150" NAME="Sophia in 't Veld Veld" AFFILIATION="ALDE">
(EN) Herr talman! Vi har talat om länder som inte korrekt har genomfört eller införlivat antidiskrimineringsdirektivet, men det finns ett land som inte har genomfört det alls och därför skulle jag vilja föreslå följande muntliga ändringsförslag: ”Europaparlamentet uppmanar Tjeckiens regering att till fullo införliva sysselsättningsdirektivet och uppmanar Tjeckiens parlament att åsidosätta den tjeckiske presidentens veto”.
<P>
(Det muntliga ändringsförslaget godkändes inte.)
<P>
- Före omröstningen om ändringsförslagen 1, 16 och 17:
<SPEAKER ID="152" NAME="Richard Howitt" AFFILIATION="PSE">
(EN) Herr talman! I korthet stöder jag självklart ert omdöme i tolkningen av arbetsordningen, men det förefaller mycket märkligt att PPE-DE-gruppen vill införa omröstning med namnupprop i sista stund efter att tidsfristen har löpt ut, eftersom de säger att de uttryckligen vill förklara sin ståndpunkt, när deras ändringsförslag syftar till att ta bort - ta bort - punkter i detta betänkande. Jag anser att de försöker dölja sprickorna i sin egen grupp snarare än att faktiskt säga något bestämt i kampen mot diskriminering.
<SPEAKER ID="153" NAME="Talmannen">
Herr Howitt! Det är troligen fallet att omröstningen som åsyftades inlämnades för sent, men jag frågade er, och i detta avseende kom ni för sent med er förfrågan om att tala. Om ni hade bett om detta omedelbart, hade vi kanske röstat annorlunda.

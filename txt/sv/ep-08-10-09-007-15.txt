<CHAPTER ID="007-15">
15. Tillsammans för hälsa: Strategi för EU 2008-2013 (
<P>
- Före omröstningen:
<SPEAKER ID="123" NAME="Alojz Peterle">
föredragande. - (EN) Herr talman! Jag vill informera er om varför jag, som föredragande, har satt sju minustecken bredvid den socialdemokratiska gruppens ändringsförslag. Det var en fråga om min egen trovärdighet eftersom sex av dessa sju ändringsförslag förkastades av ENVI-utskottet för tre veckor sedan. Det fanns inga röster mot, och jag ser ingen ny anledning till att ändra min åsikt om detta.
<P>
Den andra anledningen är att vi antog en resolution om säkerhet i arbetslivet i januari, och jag anser att denna fråga behandlas utförligt i den resolutionen. Jag har inget att invända mot innehållet, men jag anser inte att det finns något behov av att upprepa vissa delar i olika resolutioner. För att få en lämplig struktur på texten vill jag hur som helst lägga fram följande muntliga ändringsförslag, i samförstånd med skuggföredragandena. Ändringsförslag 1, 3 och 4 flyttas till efter punkt 32, ändringsförslag 5 till efter skäl M och ändringsförslag 6 till efter skäl Q. Det är bara fråga om en omflyttning.
<SPEAKER ID="124" NAME="Talmannen">
Sammanfattningsvis föreslår vår föredragande inte någon ändring av texten. Han vill bara se till att tjänstemännen efter omröstningen omorganiserar den slutliga texten på det sätt som han just har föreslagit.

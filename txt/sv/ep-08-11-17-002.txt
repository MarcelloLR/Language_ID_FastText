<CHAPTER ID="002">
Välkomsthälsning
<SPEAKER ID="006" NAME="Talmannen">
Mina damer och herrar! I går och i dag genomförde EuroMedScola sitt program här i Strasbourg. Det var en stor glädje för oss att välkomna över 250 unga människor mellan 16 och 18 år från hela det europeiska Medelhavsområdet, det vill säga från Medelhavsunionen, även de 27 EU-medlemsstaterna och våra partnerländer i regionen, totalt 37 länder.
<P>
Deltagarna har nu intagit sina platser uppe på åhörarläktaren. De senaste två dagarna har de diskuterat flera olika ämnen, bland annat miljö, immigration, jämlikhet, medborgarnas roll, utbildning och många andra frågor. Detta är ett uttryck för samarbetet mellan EU och länderna på den södra sidan av Medelhavet.
<P>
Även skolelever från Israel, Palestina, Arabstaterna och alla EU-länderna har varit här och jag vill varmt välkomna våra unga vänner på läktaren. Det har varit ett fantastiskt arrangemang och det har varit ett nöje att få träffa er. Än en gång välkomnar jag er varmt till Europaparlamentet.

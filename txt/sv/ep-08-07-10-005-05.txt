<CHAPTER ID="005-05">
5. Situationen i Kina efter jordbävningen och inför de olympiska spelen (omröstning)
<P>
- Före omröstningen om ändringsförslag 7:
<SPEAKER ID="031" NAME="Vytautas Landsbergis" AFFILIATION="PPE-DE">
(EN) Fru talman! Mitt muntliga ändringsförslag gäller punkt 8, där de kinesiska myndigheterna uppmanas att upphöra med diskrimineringen av olika grupper. Mitt förslag är att föra in ordet ”medlemmar av falungong”, efter ”fackligt aktiva”. Detta är människor som utövar en särskild typ av fysiska övningar och andning, men de behandlas som oliktänkande och förföljs av de kommunistiska myndigheterna.
<P>
(Det muntliga ändringsförslaget beaktades.)
<P>
- Efter omröstningen:
<SPEAKER ID="033" NAME="Reinhard Rack" AFFILIATION="PPE-DE">
(DE) Fru talman! I dag har vi många viktiga omröstningar framför oss. Därför är det inte nödvändigt för Daniel Cohn-Bendit att ge oss ett aldrig sinande flöde av kommentarer och konversation som tillägg till omröstningen. Det är störande.
<SPEAKER ID="034" NAME="José Ribeiro e Castro" AFFILIATION="PPE-DE">
(EN) Fru talman! Jag skulle vilja uppmärksamma er på att vi just har förkastat ett ändringsförslag där man begärde frisläppandet av en person som vi nominerat till Sacharovpriset. Nästa gång vi delar ut Sacharovpriset, i december, är det bättre att ge dem en kedja, så att de kan gå direkt i fängelse!
<P>
(Livliga applåder)

<CHAPTER ID="004">
Datum för sammanträdesperioderna
<SPEAKER ID="102" NAME="Talmannen">
Innan vi går vidare till omröstning måste jag informera om att talmanskonferensen vid sitt sammanträde den 12 maj i enlighet med artikel 134 i arbetsordningen beslutade att sammankalla parlamentet till ett extra sammanträde onsdagen den 23 juni kl. 15.00-17.00. Vid detta sammanträde ska Europeiska rådets ordförande Herman Van Rompuy informera parlamentet om slutsatserna från Europeiska rådets möte, som ska hållas den 17 juni i enlighet med artikel 15 i Lissabonfördraget.
<SPEAKER ID="103" NAME="Robert Atkins" AFFILIATION="ECR">
(EN) Jag vill ta upp en ordningsfråga, nämligen om det ska bli en regel att vi på våra bord i kammaren kommer att få informationsblad om förslag som ska undertecknas. Oavsett sakens förtjänster måste det väl ändå vara beklagligt att vi får skräp på våra platser, som vi inte har någon kontroll över alls. Kan ni stoppa detta?
<P>
(Applåder)
<SPEAKER ID="104" NAME="Talmannen">
Herr Atkins! Vi noterar noga er anmärkning eller protest eller vad det nu är.
<SPEAKER ID="105" NAME="Werner Langen" AFFILIATION="PPE">
(DE) Herr talman! Angående samma ordningsfråga vill jag säga att det inte räcker att talmannen noterar detta. Jag kräver att det stoppas.
<SPEAKER ID="106" NAME="Talmannen">
Talmannen har noterat det för att kunna handla därefter. Men att notera är första steget. Efter att ha noterat, handlar man därefter.

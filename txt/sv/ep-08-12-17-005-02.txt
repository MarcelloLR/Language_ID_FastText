<CHAPTER ID="005-02">
2. Handel med utsläppsrätter för växthusgaser (
<P>
- Före omröstningen:
<SPEAKER ID="077" NAME="Markus Pieper" AFFILIATION="PPE-DE">
(DE) Herr talman! Min motivering är följande: Det hölls tyvärr ingen plenardebatt om systemet för handel med utsläppsrätter, så vi hade inga resultat att ta med oss till trepartsmötet. Trepartsförhandlingar endast med utgångspunkt i yttrandet från utskottet för miljö, folkhälsa och livsmedelssäkerhet är inte representativt för parlamentet. Nu förväntas vi stödja ändringsförslagen till kommissionens förslag, men vad vi i dag förväntas fatta beslut om är en direkt motsvarighet till rådets dokument. Inte en enda av parlamentets ändringar har införlivats, inte ens ett kommatecken. Vad är skälet till denna tidspress? Vi talar trots allt om en period från 2013 och framåt.
<P>
Med förslaget om systemet för handel med utsläppsrätter i dess nuvarande form kommer bristande överensstämmelse och stigande kostnader att hinna ifatt oss. Frågan om handel med utsläppsrätter är det viktigaste industripolitiska beslutet på många år, om inte årtionden framöver. Vi är inte beredda att lämna vår demokratiska rätt till medbestämmande i parlamentets kapprum. Vad har många ledamöter, när allt kommer omkring, framgångsrikt kämpat för här i parlamentet i nästan 30 år? Har de kämpat för att få se klimatpolitiken lämnas nästan uteslutande till rådet genom ett förenklat förfarande? Som valt parlament vill vi vara delaktiga i den demokratiska debatten, särskilt med tanke på konsekvenserna av våra handlingar. Tack så mycket.

<CHAPTER ID="013">
Arbetsplan
<SPEAKER ID="017" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 5 juli 2007 har delats ut (artiklarna 130 och 131 i arbetsordningen). Följande ändringar har föreslagits:
<P>
Måndagen och tisdagen:
<P>
Inga ändringar.
<P>
Onsdagen:
<P>
Jag har erhållit ett förslag från den socialdemokratiska gruppen, den liberala gruppen och gruppen Europeiska enade vänstern om att Helmuth Markovs betänkande om samlade åtgärder för säkrare vägar ska återförvisas till utskottet i enlighet med artikel 168.
<SPEAKER ID="018" NAME="Brian Simpson" AFFILIATION="PSE">
(EN) Herr talman! Jag vill uttala mig för en återförvisning av detta betänkande till utskottet. Många var oroliga i utskottet när man röstade om att förkasta detta förslag, och de berörda grupperna hade säkert anledning till detta, men en av konsekvenserna var att många vägsäkerhetsfrågor också förkastades på grund av denna omröstning. I stället för att gå igenom hela förfarandet här i parlamentet anser min grupp och jag att det vore mycket bättre att återförvisa hela Markovbetänkandet tillbaka till utskottet i dag, att flytta det från dagordningen och helt enkelt återuppta våra diskussioner mellan alla grupper i förhoppning om att nå en verklig lösning.
<P>
(Parlamentet samtyckte till detta förslag.)
<P>
Torsdagen:
<P>
Inga ändringar.
<P>
(Arbetsplanen fastställdes.)
<P>

<SPEAKER ID="020" NAME="Martin Schulz" AFFILIATION="PSE">
(DE) Herr talman! Jag ber om överseende, för jag vet inte enligt vilken artikel i arbetsordningen jag talar. Men jag är säker på att ni i er oändliga visdom finner den rätta.
<P>
Vi håller ett antal debatter här i kammaren om parlamentets sammanträdeskalender. Det finns ett mycket stort behov av samordning mellan de politiska grupperna. Tidsfristen för att inge ändringsförslag löper ut kl. 10.00 i morgon. På vår grupps vägnar, men även med samtycke från andra gruppordförande och kolleger, föreslår jag att tidsfristen förlängs till kl. 18.00 i morgon. På så sätt skulle vi kanske hinna lösa några allvarliga problem, däribland organisatoriska sådana.
<SPEAKER ID="021" NAME="Talmannen">
Tack. Många gruppordförande och företrädare nickar instämmande till detta förslag. Jag kan därför anta att det inte finns några invändningar, och tidsfristen fastställs till kl. 18.00 i morgon.

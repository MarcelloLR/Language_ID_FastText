<CHAPTER ID="007-19">
19. Ett system för medelfristigt ekonomiskt stöd till medlemsstaters betalningsbalans
<P>
- Före omröstningen
<SPEAKER ID="142" NAME="Pervenche Berès" AFFILIATION="PSE">
(FR) Fru talman! Jag tar till orda nu eftersom vi i utskottet för ekonomi och valutafrågor hade en viktig debatt om frågorna kring lånet och gruppen för Europeiska folkpartiet (kristdemokrater) och Europademokrater hade lagt fram ett ändringsförslag med utgångspunkt från att det inte fanns någon rättslig grund för ett europeiskt lån.
<P>
Vi hade kommit överens om ett ändringsförslag som vi tog fram efter en överenskommelse med Werner Langen, som var chefsförhandlare för PPE-gruppen - dock inte skuggföredragande i den här frågan - om att lägga till att det inte finns någon specifik grund för det europeiska lånet. Det var mot den här bakgrunden som vi lade fram ändringsförslag 2 och jag är därför ganska överraskad över att välinformerade experter har berättat att på PPE-listan fanns det ett minus mot det här ändringsförslaget och jag vill ge Werner Langen möjlighet att korrigera PPE-listan.
<SPEAKER ID="143" NAME="Werner Langen" AFFILIATION="PPE-DE">
(DE) Fru talman! Det finns inga skäl för mig att förklara hur min grupps röstlista sammanställs. Vi har diskuterat frågan och efter att ha granskat det på nytt kan vi ge det här förslaget vårt fulla stöd.

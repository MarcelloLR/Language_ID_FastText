<CHAPTER ID="006-06">
6. Europaparlamentets sammansättning (omröstning)
<P>
- Betänkande: Alain Lamassoure, Adrian Severin
<P>
- Före omröstningen:
<SPEAKER ID="067" NAME="Adrian Severin  " AFFILIATION="PSE">
föredragande. - (EN) Fru talman! Jag vill bara göra ett förtydligande, eftersom Antonio Tajani och andra använder flera olika termer i betänkandet och ändringsförslagen. När de talar om ”medborgare” tänker de på nationsmedborgare och inte EU-medborgare. När ni röstar på det ena eller andra sättet, tänk då på att de inte talar om EU-medborgare, utan om nationsmedborgare. Jag är säker på att alla förstår att det är en viktig skillnad.
<SPEAKER ID="068" NAME="Talmannen">
Tack för ert förtydligande.
<SPEAKER ID="069" NAME="Antonio Tajani" AFFILIATION="PPE-DE">
(IT) Fru talman, mina damer och herrar! Jag skulle vilja att den föredragande och parlamentets tjänstemän klargör vissa punkter. Jag vill veta om ändringsförslag 51 upphör att gälla om ändringsförslag 1, med Jaime Mayour Oreja som första undertecknare, skulle antas. Jag tror att detta är ett misstag, och att om ändringsförslag 1 från Mayor Oreja skulle antas skulle ändringsförslag 51 inte upphöra att gälla, men det skulle förändra avsikten med röstningen för den italienska delegationen.
<SPEAKER ID="070" NAME="Talmannen">
(EN) Herr Tajani! En av era medföredragande kommer att tala om denna fråga när vi kommer till den punkten. Jag tror att ni har rätt, men låt oss fortsätta för ögonblicket.
<SPEAKER ID="071" NAME="Mauro Zani" AFFILIATION="PSE">
(IT) Fru talman, mina damer och herrar! Jag vill påpeka att ända sedan Maastrichtfördraget har EU-medborgarskapet sammanfallit med ett nationellt medborgarskap i alla fördrag. De båda är identiska. Jag undrar om detta står klart för min kollega Adrian Severin?
<P>
(Omröstningen sköts upp en stund på grund av tekniska problem.)
<SPEAKER ID="073" NAME="Thomas Wise" AFFILIATION="IND/DEM">
(EN) Fru talman! Jag kontrollerade antalet ja- och nej-röster för de två senaste omröstningarna och antalet var lika stort. Det var då det första problemet uppstod. Jag ber er att göra om omröstningen om ändringsförslag 21 från IND/DEM-gruppen.
<SPEAKER ID="074" NAME="Talmannen">
Jag tror ni har helt rätt. Också jag oroade mig för vad som hände vid det tillfället.
<P>
(Omröstningen sköts på nytt upp en stund)
<SPEAKER ID="075" NAME="Véronique De Keyser" AFFILIATION="PSE">
(FR) Fru talman! Vi har ingen omröstning med namnupprop för övriga betänkanden. Kanske vi kan börja med att rösta om de betänkanden som inte kräver omröstning med namnupprop, så att sammanträdet kan framskrida?
<SPEAKER ID="076" NAME="Talmannen">
Problemet är att vi är i mitten av betänkandet, så vi måste tyvärr avsluta det innan vi kan ta något annat.
<P>
- Före omröstningen om ändringsförslag 1:
<SPEAKER ID="077" NAME="Alain Lamassoure" AFFILIATION="PPE-DE">
föredragande. - (FR) Fru talman! Jag ber samtliga om ursäkt för denna fråga som orsakas av min oerfarenhet: detta är bara min tredje mandatperiod i parlamentet.
<P>
Om jag har förstått saken rätt skulle, om ändringsförslag 1 antogs, texten i den aktuella punkten finnas kvar, men siffrorna i betänkandet avseende antalet mandat tas bort. Är det rätt uppfattat? Jag frågar författarna till ändringen: är det så alla uppfattar saken?
<P>
Det betyder att jag har gjort ett misstag och jag ber därför alla berörda om ursäkt. Jag rekommenderade en jakande röst när jag upprättade PPE-DE:s omröstningslista eftersom jag trodde att ändringen endast gällde texten. Men när det gäller siffror ändras instruktionerna för PPE-DE-gruppen till en fri omröstning, och jag och min medföredragande uppmanar alla som vill stödja förslagen från utskottet för konstitutionella frågor och de föredragande att rösta mot ändringsförslag 1.
<P>
(Applåder)
<SPEAKER ID="078" NAME="Antonio Tajani" AFFILIATION="PPE-DE">
(IT) Fru talman, mina damer och herrar! Det står fortfarande inte klart om ändringsförslag 1 är förenligt med ändringsförslag 51. Om ändringsförslag 1 är förenligt med ändringsförslag 51, vilket jag tror är fallet, kommer den italienska delegationen att rösta för ändringsförslag 1, men vi behöver ha ett klargörande.
<SPEAKER ID="079" NAME="Talmannen">
Detta ändringsförslag kommer att bringa alla de andra ur världen.
<P>
Vi gratulerar medföredragandena och tackar våra tekniker.

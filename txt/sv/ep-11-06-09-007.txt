<CHAPTER ID="007">
Korruptionsbekämpning i europeisk idrott - Det arbete som utförs i kommittén för saknade personer i Cypern (skriftliga förklaringar)
<SPEAKER ID="138" NAME="Marina Yannakoudakis" AFFILIATION="ECR">
(EN) Herr talman! Under de senaste tre månaderna har min avdelning skickat e-post, ringt telefonsamtal och utarbetat listor för att skapa uppmärksamhet för den här förklaringen om saknade personer i Cypern. Resultatet har varit mycket framgångsrikt. Dagens skriftliga förklaring nummer 10 har godkänts med kraftfull och positiv majoritet. Jag vill tacka medförfattarna och särskilt Charles Tannock som har tillbringat varenda sammanträdesperiod i Strasbourg med att samla stöd tillsammans med mig. Jag skulle också vilja tacka förklaringskontoret och min personal, vars stora insats har gjort vårt arbete så mycket lättare.
<P>
På åhörarläktaren har vi i dag en grupp unga människor från Nepomak, världsorganisationen för unga utlandscyprioter i Storbritannien, som har kommit hit för att se oss kungöra förklaringen. De är ungdomar av i dag som vår framtid vilar på. Om ni stöder denna förklaring visar vi parlamentets stöd för framtiden. Tack för ert stöd.
<P>
(Applåder)
<SPEAKER ID="139" NAME="Talmannen">
Marina Yannakoudakis, vi välkomnar delegationen som är närvarande i dag och mot bakgrund av principen om lika tillträde ska vi låta Georgios Papastamkos få ordet.
<SPEAKER ID="140" NAME="Georgios Papastamkos" AFFILIATION="PPE">
(EL) Herr talman! Bortsett från Tadeusz Zwiefka, Gianluca Susta och Jean-Luc Bennahmias skulle jag vilja tacka ledamöterna som har skrivit under förklaring nummer 7. Jag litar på att det rungande budskapet från parlamentet kommer att motivera kommissionen att utöva sina samordnande befogenheter för att bekämpa korruption inom sporten på ett effektivare sätt.

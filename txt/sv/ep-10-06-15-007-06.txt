<CHAPTER ID="007-06">
6. Öppenhet och finansiering inom regionalpolitiken (
<P>
- Före omröstningen:
<SPEAKER ID="160" NAME="Michail Tremopoulos">
föredragande. - (EL) Herr talman, mina damer och herrar! Incitamentet för denna rapport om öppenhet inom regionalpolitiken och dess finansiering var att en full redovisning av vilka som får medel från EU-fonden gör det möjligt för allmänheten att delta i en viktig diskussion om hur EU:s offentliga medel används. Detta är nödvändigt för en fungerande demokrati på EU-nivå.
<P>
Detta betänkande, som jag tilldelades av utskottet för regional utveckling, innehåller rekommendationer som bör ingå i framtida förhandlingar om strukturfonderna, exempelvis tillhandahållandet av nödvändig ytterligare information när förteckningar över mottagare offentliggörs samt tillräckligt bindande bestämmelser för partnerskap.
<P>
Andra förslag som kan genomföras inom ramen för de nuvarande sammanhållningsprogrammen är till exempel
<P>
kommissionens utarbetande av en mer detaljerad och föreskrivande form för specificeringen av strukturen, formatet och innehållet för den information, som ska lämnas,
<P>
koppling av EU:s öppenhetsinitiativ även till de nya finansiella kontrollerna och granskningarna,
<P>
en hårdare linje från revisorerna i fråga om kommunikations- och informationskrav, inklusive offentliggörande av namnen, samt användning av finansiella korrigeringar när bedrägeri konstaterats,
<P>
närmare medverkan av regionala och lokala myndigheter och andra berörda i alla faser av sammanhållningsplaneringen och genomförandet samt full tillgång till all projektdokumentation för dem,
<P>
mer vägledning från kommissionen om hur partnerskapsklausulen ska genomföras i praktiken i nuvarande program och förbättrad insyn i EU-finansieringen av större projekt.
<P>
Jag vill ännu en gång tacka skuggföredragandena från de andra politiska grupperna för den sluttext som vi lyckades åstadkomma.

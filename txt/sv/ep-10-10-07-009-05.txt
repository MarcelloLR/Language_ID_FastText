<CHAPTER ID="009-05">
5. EU-åtgärder när det gäller oljeborrning och oljeutvinning i Europa (omröstning)
<SPEAKER ID="133" NAME="Corien Wortmann-Kool" AFFILIATION="PPE">
(EN) Herr talman! I punkt 7 krävs en genomgång av EU:s kapacitet för omedelbara insatser efter olyckor och en EU-handlingsplan. I den senare delen av denna punkt nämns särskilt Arktis. Det muntliga ändringsförslaget är ett tillägg till denna del och lyder ”Parlamentet noterar dessutom att även Medelhavet, Östersjön och Nordsjön måste beaktas”.
<SPEAKER ID="135" NAME="Vytautas Landsbergis" AFFILIATION="PPE">
(EN) Herr talman! Jag föreslår att en liten modifiering beträffande oljeborrning ska infogas för att undvika feltolkningar i fall där även tredjeländer är inblandade. När det gäller oljeborrning vill jag infoga ”av EU och tredjeländer”. Jag ber om ert stöd för detta.
<SPEAKER ID="137" NAME="Bogusław Sonik" AFFILIATION="PPE">
(PL) Jag vill i egenskap av föredragande tacka för att ni har röstat. Syftet var att i samarbete med Europeiska kommissionen fastställa högsta tänkbara krav för oljeborrning i europeiska vatten.
<P>
Jag vill samtidigt uttrycka min medkänsla och solidaritet med mina ungerska landsmän här i parlamentet för det man nu upplever till följd av det giftiga utsläppet. Vi bör även fastställa högsta tänkbara krav för farligt avfall i EU.

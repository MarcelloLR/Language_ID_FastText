<CHAPTER ID="006-12">
12. F.d. jugoslaviska republiken Makedoniens framstegsrapport (omröstning)
<P>
- Betänkande: Meijer
<P>
- Före omröstningen:
<SPEAKER ID="117" NAME="Erik Meijer " AFFILIATION="GUE/NGL">
föredragande. - (EN) Herr talman! Inför omröstningen om mitt betänkande måste jag informera parlamentet om två frågor. När omröstningen förbereddes i utskottet för utrikesfrågor var för det första alla politiska grupper överens om att i betänkandet endast använda en term för den stat som kallar sig själv Republiken Makedonien. Det är det långa uttrycket ”Före detta jugoslaviska republiken Makedonien”, utan någon förkortning som till exempel det engelska FYROM eller det franska ARYM. Jag föreslår därför att om delar av den slutgiltigt antagna texten innehåller några andra termer så bör dessa termer ersättas med stöd av denna breda enighet.
<P>
För det andra föreslog PPE-DE-gruppen att jag skulle sammanföra de två ändringsförslagen till punkt 13 till ett enda - dvs. mitt ändringsförslag 22 och PSE:s ändringsförslag 6. Mot bakgrund av detta vill jag föreslå ett muntligt tillägg till mitt ändringsförslag 22. Eftersom omröstningen om ändringsförslag 22 ska äga rum efter omröstningen om ändringsförslag 6 är denna lösning endast möjlig om ändringsförslag 6 förkastas.
<P>
Jag anhåller därför om en ändring av ordningsföljden för omröstningarna om ändringsförslagen. Józef Pinior från PSE-gruppen sa i går kväll att han skulle stödja detta arrangemang.
<SPEAKER ID="118" NAME="Talmannen">
Jag hoppas att alla uppfattade detta korrekt. I så fall kommer vi att göra som ni begär.

<CHAPTER ID="010">
Rättelser/avsiktsförklaringar till avgivna röster
<SPEAKER ID="132" NAME="Avril Doyle" AFFILIATION="PPE-DE">
(EN) Herr talman! Jag talar för mig själv och för åtminstone hundra andra kolleger som missade de två omröstningarna med namnupprop om de två Parishbetänkandena. Vi var här, men när vi äntligen hade fått ut våra kort kunde vi inte längre registrera våra röster. Jag skulle vilja att min röst registrerades som ”för” när det gäller de båda omröstningarna med namnupprop om Parishbetänkandena.
<P>
Jag skulle vilja be er att ta hänsyn till att bokstavligen över etthundra kolleger kom för sent till dessa två omröstningar, eftersom de var inplanerade först i dag och det inte förekom några ytterligare omröstningar med namnupprop. Det är inte så här man vanligtvis behandlar kolleger. Det är inte ert fel, herr talman: ni fastställde inte föredragningslistan, men jag skulle vilja be att man tar hänsyn till detta.
<SPEAKER ID="133" NAME="Anja Weisgerber" AFFILIATION="PPE-DE">
(DE) Herr talman! Jag vill uttrycka mitt stöd för vad Avril Doyle har sagt. Även jag var närvarande hela tiden, men jag hade inte med mig mitt kort, så jag vill att det ska noteras att jag också röstade för i omröstningen med namnupprop.
<SPEAKER ID="134" NAME="Gérard Deprez" AFFILIATION="ALDE">
(FR) Herr talman! Jag var närvarande vid omröstningen om Parishbetänkandena. Jag röstade för båda betänkandena, men jag glömde olyckligtvis att sticka in mitt kort i den lilla lådan, så min röst registrerades inte. Jag vill att detta ska föras till protokollet.
<SPEAKER ID="135" NAME="Talmannen">
Alla kan inte säga samma sak nu en efter en. Ni får meddela ert ställningstagande till sammanträdestjänsten.
<SPEAKER ID="136" NAME="Marcin Libicki" AFFILIATION="UEN">
(PL) Herr talman! Mitt namn är Marcin Libicki, och jag skulle vilja säga på mina egna och Michal Tomasz Kamińskis vägnar att vi båda röstade för, och att inte heller våra kort fungerade.
<SPEAKER ID="137" NAME="James Nicholson" AFFILIATION="PPE-DE">
(EN) Herr talman! Som ordförande för kvestorerna kan jag tala om att många ledamöter redan har kontaktat mig när det gäller detta ärende. Vi planerar aldrig in omröstningar med namnupprop under de två första punkterna i samband med omröstningen, eftersom vi vet att ledamöter är på väg till sina platser och måste hitta sina kort. Jag mötte en vice talman som sprang för att hämta sitt kort, som han hade glömt. Jag anser att parlamentets tjänstemän måste se över detta, och jag menar att vi i dag måste göra den bedömningen att ledamöter var på sina platser, eftersom detta kommer att bli en katastrof för oss. Jag ser framför mig hur vi får hundra hemställningar till kvestorernas kontor från folk som talar om för oss att de var här och att de röstade. Så kan ni vara så vänliga och vidarebefordra detta till talmanskonferensen eller till vem som nu är ansvarig? Kvestorerna har inte tid att ta itu med detta varje gång som människor inte kan dyka upp i tid och vi bara har två omröstningar med namnupprop.
<SPEAKER ID="138" NAME="Talmannen">
Denna fråga kommer kanske att tas upp i presidiet eller med kvestorerna. Faktum kvarstår att omröstningar med namnupprop visas på omröstningslistorna, som alla ska ha tillgång till och ska se efter i innan man kommer hit.
<SPEAKER ID="139" NAME="Jerzy Buzek" AFFILIATION="PPE-DE">
(PL) Jag vill bara instämma i vad de föregående talarna har sagt angående omröstningsförfarandet och om att schemalägga sådana viktiga omröstningar som räknas elektroniskt först. Jag vill ställa mig bakom det som de sa som hade ordet tidigare.
<SPEAKER ID="140" NAME="Talmannen">
Det var er egen grupp, herr Buzek, som kom med denna begäran.
<SPEAKER ID="141" NAME="Jacek Protasiewicz" AFFILIATION="PPE-DE">
(PL) Herr talman! Vad gäller betänkandet av Amalia Sartori vill jag påpeka att min maskin inte fungerade när kontrollrösten om punkt 20 genomfördes, och att jag därför inte kunde rösta mot den text som föreslås.
<P>
Eftersom jag har ordet skulle jag vilja ta tillfället i akt att stödja det som tidigare talare har sagt, och också meddela att jag, trots att ingen röst registrerades, röstade för de två Parishbetänkandena. Maskinen fungerade inte då heller, trots att det rörde sig om inledningen av omröstningen.
<P>
(Sammanträdet avbröts kl. 12.30 och återupptogs kl. 15.05.)

<CHAPTER ID="006-03">
3. Förslag till allmän budget 2007 (avsnitt I, II, IV, V, VI, VII, VIII) (omröstning)
<P>
- Före omröstningen om punkt 31:
<SPEAKER ID="068" NAME="Jacky Henin" AFFILIATION="GUE/NGL">
(FR) Herr talman! Eftersom det aldrig har bevisats att lösningen att använda Manpower för att hyra in extra personal var billigare per anställd och per arbetstimme, och eftersom parlamentet hela tiden försöker spara, anser vi att följande mening läggas bör till i slutet av punkt 31: ”Parlamentet förkastar den alltför dyra lösningen att använda ett bemanningsföretag för att hyra in extra personal.”
<P>
(Applåder)
<P>
(Parlamentet förkastade det muntliga ändringsförslaget.)
<P>
- Före omröstningen om ändringsförslag 7:
<SPEAKER ID="070" NAME="Louis Grech " AFFILIATION="PSE">
föredragande. - (EN) Herr talman! Jag vill föreslå att texten i punkt 58 i betänkandet ska ersättas av följande text: ”Europaparlamentet noterar förbättringen i kontrollen av genomförandet av EU-budgeten i sin budgetomröstning. De berörda utskotten ombeds att undersöka upprättandet av en struktur och ett förfarande för att utföra denna genomförandebedömning för 2007 med de specialiserade utskotten. Detta skulle underlätta förberedandet av den budgetgranskning som ska utföras 2008-2009. Generalsekreteraren ombeds att underlätta logistiken för att organisera regelbundna kontrollmöten i enlighet med de prioriteringar som skall fastställas av de berörda utskotten.”
<P>
(Parlamentet antog det muntliga ändringsförslaget.)

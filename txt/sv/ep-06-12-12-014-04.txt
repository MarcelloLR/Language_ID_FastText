<CHAPTER ID="014-04">
4. Gemenskapsåtgärder på området konsumentpolitik (2007?-2013) (omröstning)
<P>
- Före omröstningen:
<SPEAKER ID="100" NAME="Marianne Thyssen " AFFILIATION="PPE-DE">
föredragande. - (NL) Fru talman, mina damer och herrar! Jag vill bara framhålla att vi kan slutföra detta betänkande vid andra behandlingen, eftersom vi har nått en överenskommelse med rådet och kommissionen i förtid. Det kommer att skapa förutsättningar för att det aktuella handlingsprogrammet ska kunna träda i kraft i tid, dvs. den 1 januari nästa år.
<P>
För det andra vill jag påpeka att vi ändå har lyckats säkra ett enskilt konsumentprogram, ett program med egen budget och inom vilket en egen drivkraft kan utvecklas, och jag tror att detta är något som konsumenterna kommer att uppskatta.
<P>
Avslutningsvis har vi fastställt tre viktiga nya områden att beakta:
<P>
För det första har vi efterfrågat särskild uppmärksamhet för nya medlemsstater, som inte har lika lång tradition på konsumentskyddsområdet. För det andra har vi lyckats vända uppmärksamheten till den äldre konsumenten, eftersom den demografiska utvecklingen när allt kommer omkring bör beaktas i konsumentlagstiftningen. För det tredje har vi med detta handlingsprogram lyckats - och detta är enligt min uppfattning särskilt viktigt - fästa särskild uppmärksamhet vid sårbara konsumenter, som inte riktigt kan få någon röst i konsumentlagstiftningen, där vi måste arbeta efter konceptet med den genomsnittliga konsumenten.
<P>
Jag anser att detta är viktigt. Vi har kanske inte haft någon debatt om detta, men jag tyckte att det ändå kunde vara nyttigt att ge denna information och framföra dessa viktiga punkter. Jag kan bara eftertryckligt be er att rösta för den gemensamma ståndpunkten, för i den återges vår överenskommelse inom parlamentet och mellan institutionerna exakt.

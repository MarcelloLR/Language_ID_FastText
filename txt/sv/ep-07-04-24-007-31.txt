<CHAPTER ID="007-31">
31. Ansvarsfrihet 2005: Avsnitt I, Europaparlamentet (omröstning)
<P>
- Betänkande: Staes
<P>
- Före omröstningen om ändringsförslag 7:
<SPEAKER ID="164" NAME="Edith Mastenbroek" AFFILIATION="PSE">
(EN) Herr talman! Jag har en ordningsfråga som grundar sig på artiklarna 166 och 71 i arbetsordningen. Förutom att man i Christofer Fjellners ändringsförslag frågar efter kostnaderna för att upprätthålla parlamentets tre arbetsplatser, skulle jag vilja meddela kammaren att det i punkt 83 i originaltexten också krävdes ett specificerande av miljöpåverkan. I 7D, PPE-DE:s ändringsförslag, kräver man en strykning.
<P>
- Före omröstningen om punkt 77:
<SPEAKER ID="166" NAME="Daniel Caspary" AFFILIATION="PPE-DE">
(DE) Herr talman! Jag är inte helt säker på detta, men jag är rädd att vi inte har röstat om punkt 75. Ni sa att vi skulle rösta om punkt 76, men skärmen visar punkt 75. Sedan sa ni att vi skulle rösta om punkt 77, men skärmen visar punkt 76. Jag ber er att bringa klarhet i detta.
<SPEAKER ID="167" NAME="Talmannen">
Jag tror att allt har gått rätt till. Först röstade vi om punkt 75, som antogs. Sedan röstade vi om punkt 76, återigen med namnupprop, och den antogs. Nu tillkännager jag omröstningen om punkt 77, som ska ske med namnupprop, och jag förklarar omröstningen inledd.

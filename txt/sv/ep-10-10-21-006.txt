<CHAPTER ID="006">
Sacharovpriset 2010 (tillkännagivande av pristagare)
<SPEAKER ID="108" NAME="Talmannen">
Kolleger! Jag kommer precis från talmanskonferensen. Det är en stor glädje och ära för mig att informera er om det mycket viktiga resultatet för oss alla. I vårt parlament kämpar vi för mänskliga rättigheter för 500 miljoner medborgare.
<P>
Efter att i dag ha fört en omfattande debatt med mycket breda och djupa diskussioner har talmanskonferensen beslutat att tilldela 2010 års Sacharovpris för tankefrihet till Guillermo Fariñas.
<P>
(Applåder)
<P>
Guillermo Fariñas är en oberoende journalist och politisk oliktänkande. Han var beredd att offra och riskera sin egen hälsa och sitt eget liv för att utöva påtryckningar för att åstadkomma förändringar på Kuba. Han använde sig av hungerstrejker för att protestera och utmana den bristfälliga yttrandefriheten på Kuba, och alla som önskar frihet, mänskliga rättigheter och demokrati satte sina förhoppningar till Fariñas.
<P>
Jag hoppas kunna överlämna priset till honom personligen här i Strasbourg i december, vilket skulle bli ett fantastiskt ögonblick för Europaparlamentet och för alla kubanska samvetsfångar.
<P>
Jag hoppas innerligt att en annan kubansk pristagare från 2005, Damerna i vitt - Las Damas de Blanco - också kommer att kunna ta emot Sacharovpriset personligen tillsammans med Guillermo Fariñas.
<P>
Låt mig tillägga att alla kandidaterna var utmärkta sett till våra föreställningar om mänskliga rättigheter och kampen för dessa över hela världen. Vi kan gratulera dem alla men vi var tvungna att fatta ett beslut och det fanns ingen annan möjlighet. Jag vill understryka att det finns många vinnare över hela världen och vi stöder dem alla. Låt oss säga det än en gång.
<P>
(Applåder)
<SPEAKER ID="110" NAME="Marie-Christine Vergiat" AFFILIATION="GUE/NGL">
(FR) Fru talman! Jag har en ordningsfråga. Jag anser att det är upprörande hur beslutet om tilldelningen av Sacharovpriset har fattats i år. Som jag ser det får politiska beslut gå före det faktiska försvaret av de mänskliga rättigheterna.
<P>
(Applåder)
<P>
Det här blir tredje gången i historien som Sacharovpriset tilldelas en kuban. Jag är den första att fördöma det sätt som mänskliga rättigheter hotas på Kuba. Jag hyser inga betänkligheter på den punkten. Jag har alltid kämpat för skyddet av de mänskliga rättigheterna, utan åtskillnad. Jag anser dock att det är mycket att tilldela Sacharovpriset till en kuban för tredje gången i dess drygt tjugoåriga historia, och vi skickar en politisk signal som nedvärderar Sacharovpriset. Jag anser därför att beslutet om vem som ska få Sacharovpriset inte bör fattas vid talmanskonferensen utan av hela parlamentet.
<P>
(Applåder)
<SPEAKER ID="111" NAME="Talmannen">
Nästa punkt är omröstningen.
<P>
(För omröstningsresultat och andra uppgifter som rör omröstningen: se protokollet.)

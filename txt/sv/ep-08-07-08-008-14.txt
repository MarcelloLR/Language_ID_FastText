<CHAPTER ID="008-14">
14. Godkännande av kommissionen (ändringar i parlamentets arbetsordning) (
<P>
- Före omröstningen:
<SPEAKER ID="143" NAME="Stavros Dimas">
ledamot av kommissionen. - (EN) Herr talman! Kommissionen tackar Andrew Duff för hans betänkande
<P>
Vi stöder parlamentets beslut att reformera utfrågningsförfarandet på ett sätt som ytterligare ökar öppenheten och den demokratiska legitimiteten vid utnämningsförfarandet genom att fastställa tydliga, öppna och enhetliga förfaranden och utvärderingskriterier.
<P>
Kommissionen anser emellertid att de förfaranden som ska tillämpas i de olika fall som tas upp i betänkandet fullt ut måste respektera de relevanta bestämmelserna i fördraget, särskilt artikel 215, och ramavtalet för att spegla de rättsliga och institutionella skillnader som finns mellan förfarandena.
<P>
Framför allt bör förfarandet för byte av ansvarsområde vara enklare än förfarandet för att godkänna hela kommissionen. Och det bör respekteras att det är upp till Europeiska kommissionens ordförande att fördela ansvarsområdena.
<P>
Vi anser att detta ligger i båda institutionernas intresse. Dessutom är kommissionen rättsligt bunden av fördragen och ramavtalet och förbehåller sig därför rätten att från fall till fall och i en konstruktiv samarbetsanda godkänna vilka förfaranden som ska användas i de olika scenarierna, precis som hittills. Denna strategi har visat sig vara framgångsrikt för båda institutionerna.

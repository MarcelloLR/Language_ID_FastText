<CHAPTER ID="009-13">
13. 2007 års framstegsrapport om före detta jugoslaviska republiken Makedonien (
<P>
- Före omröstningen
<SPEAKER ID="092" NAME="Hannes Swoboda">
för PSE-gruppen. - (DE) Herr talman! Förlåt mig för att jag tog ordet för tidigt för ett ögonblick sedan. Jag ska fatta mig kort. Vi instämmer helt i huvudinriktningen i Meijer-betänkandet. Han har gjort ett mycket bra arbete. Det finns en känslig fråga och det är frågan om namnet. Vi vill göra det enklare för f.d. jugoslaviska republiken Makedonien att navigera genom dessa stormiga vatten och det är därför som vi från och med nu tills nästa sammanträdesperiod i Strasbourg vill arbeta med föredraganden och skuggföredraganden för att finna en lösning så att vi kan gå till omröstning under nästa sammanträdesperiod i Strasbourg. Det innebär att omröstningen i dag skjuts upp.
<SPEAKER ID="093" NAME="Daniel Cohn-Bendit">
för Verts/ALE-gruppen. - (DE) Herr Swoboda! Detta är skrattretande! Alla vet att vi inte kan hitta en lösning på en vecka. Denna diskussion har pågått i flera år och beslutet måste fattas: Makedonien kallas Makedonien kallas Makedonien. Grekland måste acceptera det och sedan röstar vi. Det gör ingen skillnad om vi gör det i dag eller skjuter upp det i en vecka. Makedonien kommer fortfarande att kallas för Makedonien.
<P>
(Applåder)
<SPEAKER ID="094" NAME="Martin Schulz" AFFILIATION="PSE">
(DE) Herr talman! Jag vill rösta för Hannes Swobodas förslag trots att Daniel Cohn-Bendit inte kan föreställa sig att detta fungerar, kanske därför att det inte går så bra ihop med stilen på hans politiska arbete. Det är möjligt att uppnå kompromisser på ett par dagar, om man tar sig tid att söka efter kompromisser, och det är exakt det som är syftet med Hannes Swobodas förslag. Ja, vi kan rösta under nästa sammanträdsperiod men under mellantiden kan vi hitta en kompromiss för vår resolution, eftersom vi tycks vara på god väg att göra det redan här i kammaren. Vi bör ta oss tid att göra det även om Daniel Cohn-Bendit känner sig stressad.
<SPEAKER ID="095" NAME="Erik Meijer">
föredragande. - (NL) Herr talman! Även om jag inte i grunden är oense med Daniel Cohn-Bendit anser jag att Hannes Swobodas förslag ska antas. Jag anser att det vore klokt av parlamentet att undersöka saken närmare och hitta en lösning. Förhandlingarna, kontakterna mellan f.d. jugoslaviska republiken Makedonien och Grekland, är viktiga under de närmaste dagarna. Jag anser därför att det verkligen är klokt att skjuta upp omröstningen till sammanträdesperioden i Strasbourg.
<P>
(Parlamentet antog förslaget. Omröstningen sköts upp.)

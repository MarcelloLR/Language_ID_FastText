<CHAPTER ID="008-01">
1. Förslag till Europeiska unionens allmänna budget - Budgetåret 2010 (omröstning)
<P>
- Före omröstningen:
<SPEAKER ID="077" NAME="László Surján" LANGUAGE="EN">
Herr talman! Vi har i budgetutskottet röstat om mer än 1 100 ändringsförslag till 2010 års budgetförslag. Det finns oundvikligen några få tekniska justeringar som måste göras och som jag härmed anhåller om ska tas upp till omröstning i parlamentet.
<P>
När det gäller den ekonomiska återhämtningsplanen för Europa antog utskottet två nya punkter som ska läggas till budgetposterna 06 04 14 01, 06 04 14 02 och 06 04 14 03. Dessa punkter ska fogas till de befintliga budgetanmärkningarna, men på grund av ett tekniskt fel såg det ut som att punkterna ersatte anmärkningarna. Ändringsförslag 832 måste därför ändras.
<P>
Efter det att marginalerna bekräftats innebar omröstningen i utskottet att en marginal på 1 775 000 euro blev kvar under rubrik 3b. Jag föreslår att detta belopp ska föras till programmet ”Ett Europa för medborgarna”. Det innebär att ändringsförslag 889 avseende budgetpost 15 06 66 måste ändras så att de sammanlagda åtagandebemyndigandena uppgår till 32 255 000 euro. Ändringsförslag 547 blir därmed inaktuellt.
<P>
Orden ”hållbara och miljövänliga åtgärder, den gröna nya given” ska ersätta orden ”den gröna nya given” i de antagna anmärkningarna i följande budgetposter:
<P>
04 02 17 ESF - Konvergens
<P>
04 02 19 ESF - Konkurrenskraft
<P>
13 03 16 Eruf - Konvergens
<P>
13 03 18 Eruf - Konkurrenskraft
<P>
I budgetpost 13 03 20 (Europeiska regionala utvecklingsfonden (Eruf) - Operativt tekniskt stöd) ska de två första nya styckena ersättas med följande text:
<P>
”En del av anslaget är avsett för finansiering av hållbara och miljövänliga åtgärder, den gröna nya given, som gör det möjligt att förena ekonomiska, sociala och miljörelaterade utvecklingskrav samt gör det möjligt för EU:s regioner att återhämta sig efter den ekonomiska och finansiella krisen.”
<P>
Av tekniska skäl ska numret ändras till 04 03 12 för budgetposten ”Pilotprojekt: Heltäckande samarbete mellan offentliga myndigheter, vinstdrivande företag och ideella företag om integrering av personer i samhället och på arbetsmarknaden”.
<P>
Av tekniska skäl ska numret ändras till 09 06 05 för budgetposten ”Förberedande åtgärd - Erasmus för journalister”.
<P>
Om ändringsförslag 943 till budgetpost 26 01 20 ”Europeiska gemenskapernas byrå för uttagningsprov för rekrytering av personal” antas, ska motsvarande budgetbilaga (avsnitt III, kommissionen) för denna byrå anpassas i enlighet därmed.
<P>
Jag ber sessionstjänsten att göra de nödvändiga korrigeringarna i protokollet - om parlamentet samtycker till detta. Tack för er uppmärksamhet!
<P>
Herr talman! Låt mig bara rikta ett tack till sekretariatet för deras enorma arbetsinsats. En sådan här lista med justeringar dyker normalt upp varje år och kräver mycket arbete av sekretariatet. Vi diskuterade den med grupperna och samordnarna och jag fick deras stöd för ändringen, som ligger i linje med själva andemeningen i det allmänna förslaget.
<P>
Det viktigaste är att vi i budgetutskottet var eniga om att utnyttja alla våra rättsliga möjligheter att fylla på marginalerna under nästan varje rubrik, vilket innebär att alla röster för att ge mer pengar hotar budgetens laglighet. Jag vill göra er uppmärksamma på detta och hoppas att samarbetsviljan ska finnas kvar. Vi har lite olika åsikter, men det är inget konstigt med det.
<P>
(Applåder)
<SPEAKER ID="079" NAME="Helga Trüpel" AFFILIATION="Verts/ALE">
(EN) Herr talman! Enligt omröstningslistorna kommer ändringsförslag 464 från gruppen De gröna/Europeiska fria alliansen att falla bort om budgetutskottets ändringsförslag 870 antas. Omröstningslistan följer den informella regel som infördes av Thomas von der Vring och som innebär att parlamentet först ska rösta om budgetutskottets ändringsförslag, och att ett antagande av dessa ändringsförslag leder till att alla andra ändringsförslag som rör samma budgetpost faller bort.
<P>
Denna metod ingår emellertid inte i parlamentets arbetsordning och infördes enbart för att se till att parlamentets samlade ståndpunkt när det gäller budgeten ligger inom de finansiella gränser som har slagits fast för Europaparlamentet. Eftersom ändringsförslag 464 bara går ut på att medel ska avsättas i reserv kan det absolut inte orsaka problem i form av överskridanden. De två ändringsförslagen är i själva verket inte alls ömsesidigt uteslutande och vi kan därför definitivt rösta om båda.
<P>
Jag anhåller därför om att artikel 161 i arbetsordningen ska tillämpas och en omröstning även hållas om ändringsförslag 464.
<P>
(Applåder)
<SPEAKER ID="080" NAME="Talmannen">
Mina damer och herrar! Ordningen har redan slagits fast och noggrant kontrollerats, men jag vill be föredraganden att uttala sig. Eftersom ni är den som är mest insatt ber jag er säga några ord om denna sak.
<SPEAKER ID="081" NAME="László Surján" LANGUAGE="EN">
Herr talman! Det är normalt inte föredragandens sak att bestämma om något är inkorrekt eller inte. Vi har en praxis och en kutym. Jag måste meddela parlamentet att om vi först röstar om budgetutskottets ändringsförslag, som inte har ifrågasatts av De gröna/Europeiska fria alliansen, så skulle deras ändringsförslag leda till en minskning av Europeiska regionala utvecklingsfonden med 300 miljoner euro.
<P>
Det föreligger alltså en verklig motsättning. Å ena sidan skulle det ske en höjning, å andra sidan en sänkning. Vi bör stå fast vid vårt beslut, för det står klart och tydligt i ändringsförslag 464 att betalningen inte höjs. Det sker inte någon höjning alls. Det står därför i strid med det andra ändringsförslaget - vi kan inte ha en höjning med 300 miljoner euro och samtidigt inte ha någon höjning.
<SPEAKER ID="082" NAME="Talmannen">
(...) så att vi kan gå vidare till omröstning. Det är så våra avdelningar, som har undersökt detta, och föredraganden ser på saken. Jag föreslår därför att vi går vidare till omröstning.
<P>
- Före omröstningen om ändringsförslag 812:
<SPEAKER ID="083" NAME="Luis Manuel Capoulas Santos" AFFILIATION="S&amp;D">
(PT) Herr talman! Jag begär ordet med hänvisning till artikel 173 i arbetsordningen som handlar om överträdelser av arbetsordningen. Jag vill att omröstningsordningen ska ändras, eftersom ordningen enligt omröstningslistan tycks bryta mot artikel 161 i arbetsordningen.
<P>
Jag begär därför att ändringsförslag 70, där det föreslås att 600 miljoner euro ska anslås i stöd till mjölksektorn - vilken som vi alla vet befinner sig i en ytterst svår situation - ska tas upp till omröstning omedelbart före ändringsförslag 812, där det föreslås ett anslag på 300 miljoner euro. Jag vill påpeka att anslaget på 600 miljoner euro godkändes enhälligt i utskottet för jordbruk och landsbygdens utveckling och vann brett majoritetsstöd här i parlamentet vid det senaste sammanträdet den 17 september, då vi röstade om en resolution om stöd till mjölksektorn och om den kris som den befinner sig i.
<SPEAKER ID="084" NAME="Talmannen">
Tack! Det handlar förstås om vilka ekonomiska resurser som står till vårt förfogande, vilket gör detta till ett viktigt beslut. Vi vill förstås ge stöd, men vi måste veta vad som finns tillgängligt. Förslaget här är att vi ska rösta om ändringsförslag 812 först, det är det som är förslaget. Jag vill be föredraganden att uttala sig i denna fråga. Hur ser finanserna ut, vilket ekonomiskt utrymme finns det?
<SPEAKER ID="085" NAME="László Surján" LANGUAGE="EN">
Herr talman! Jag upprepar att omröstningsordningen inte är mitt beslut. Min kollega Helga Trüpel konstaterade för ett par minuter sedan att det finns en så kallad informell regel om att man börjar med att rösta om budgetutskottets ändringsförslag. Varför? Därför att budgetutskottet är det parlamentariska organ som kan bedöma om vi har några marginaler eller inte.
<P>
Det ligger inte i vårt intresse att ändra reglerna under omröstningsförfarandet och jag är emot detta. Omröstningslistan har delats ut. Grupperna har beslutat hur de ska rösta. Eventuella ändringar skulle skapa förvirring och leda till en massa problem längre fram. Ändrar vi våra regler i ett fall, oavsett anledning, så kommer vi att vara förlorade. Alla organ bör respektera sina egna traditioner, regler och bestämmelser.
<SPEAKER ID="087" NAME="María Paloma Muñiz De Urquiza" AFFILIATION="S&amp;D">
(ES) Herr talman! Det har inträffat ett tekniskt missöde. Jag ville rösta mot ändringsförslag 444.
<SPEAKER ID="088" NAME="Bruno Gollnisch" AFFILIATION="NI">
(FR) Herr talman! Jag förstår till fullo föredragandens argument för att vi skulle rösta om ändringsförslag 812 först.
<P>
Men om argumentet bara gällde förfarandet så innebär omröstningsresultatet till förmån för ändringsförslag 812 inte nödvändigtvis att ändringsförslag 70 bortfaller.
<P>
Det är i parlamentariska församlingar brukligt att, som Luis Manuel Capoulas Santos begärde, först rösta om de ändringsförslag som avviker mest från den ursprungliga texten. Vi gör ett undantag av de skäl som beskrevs av föredraganden...
<P>
(Talmannen avbröt talaren.)
<SPEAKER ID="089" NAME="Talmannen">
Tack, vi förstår. Det finns ett bestämt röstningsförfarande. Jag ber föredraganden att uttala sig. Enligt avdelningarna och som vi ser det faller detta andra ändringsförslag bort. Kan föredraganden bekräfta detta?
<SPEAKER ID="090" NAME="László Surján" LANGUAGE="EN">
Det finns ingen anledning att börja debattera igen efter omröstningen. Vi är nu för en omröstning.
<SPEAKER ID="092" NAME="Michael Cashman" AFFILIATION="S&amp;D">
(EN) Herr talman! Jag vill bara säga något i all välmening. Några av oss har hört olika nummer ropas upp. För att undvika missförstånd, kan vi fokusera på skärmen här uppe? Bara för det fall att det uppstår problem med vad vi hör eller med kommunikationen. Jag vill inte lägga skulden på någon, men låt oss för säkerhets skull titta på skärmen.
<SPEAKER ID="093" NAME="Talmannen">
Bra. Alla tittar på skärmen. Det är kanske jag som läser upp numren för snabbt. Jag ska läsa upp dem långsammare. Tack!
<P>
- Före omröstningen om ändringsförslag 937:
<SPEAKER ID="094" NAME="Godfrey Bloom" AFFILIATION="EFD">
(EN) Herr talman! Jag vill helt snabbt ta till orda i en ordningsfråga. För ett par minuter sedan sade ni att ni var bunden av reglerna, och vad kan man göra när man är bunden av reglerna? Jag har full förståelse för detta och det har parlamentet också.
<P>
Kan jag förutsätta, och kan vi förutsätta, att ni kommer att vara bunden av parlamentets regler under hela er ämbetsperiod? Er föregångare ansåg nämligen att han inte var bunden av reglerna och struntade i regelboken med hänvisning till röstförklaringar, eftersom han inte ansåg sig vara bunden av den. Jag överlåter denna fråga åt er.
<SPEAKER ID="095" NAME="Talmannen">
Tack så mycket. Mina damer och herrar! Vi får i synnerhet under omröstningen bara ta till orda i ordningsfrågor. Jag ber er att inte ta upp andra frågor än ordningsfrågor för i så fall kan vi inte hålla omröstningen. Det är en stor olägenhet för oss alla.
<P>
(Applåder)

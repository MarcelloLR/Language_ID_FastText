<CHAPTER ID="004">
Föredragningslista: se protokollet
<SPEAKER ID="016" NAME="Sophia in 't Veld" AFFILIATION="ALDE">
(EN) Herr talman! Jag skulle vilja rikta en mycket kort fråga till er som talman för parlamentet. Jag skulle vilja att ni bad Moskvas borgmästare, Jurij Luzjkov, om ett förtydligande när det gäller behandlingen av två parlamentsledamöter - Marco Cappato och mig själv, en ledamot av tyska förbundsdagen, Volker Beck, och en ledamot av det italienska parlamentet, Vladimir Luxuria, den 27 maj.
<P>
I samband med en fredlig aktion för lika rättigheter för homosexuella ville vi överlämna en skrivelse till Moskvas borgmästare som närmare 50 ledamöter av Europaparlamentet hade skrivit under. Marco Cappato, Volker Beck och en tjänsteman från ALDE-gruppen attackerades våldsamt av huliganer och arresterades sedan av den ryska polisen. Två av de ryska aktivisterna som arresterades är här i dag - Nikolaj Aleksejev och Nikolaj Chramov. På samma sätt misslyckades polisen att skydda Vladimir Luxuria och mig från en argsint folkmassa, och polisen stod bredvid och tittade på medan andra aktivister blev slagna av huliganer, skinheads och till och med präster.
<P>
I egenskap av parlamentsledamöter som inte varit inblandade i illegal verksamhet hade vi förväntat oss att de ryska myndigheterna skulle skydda oss mot våldsamma brottslingar, och framför allt att de inte arresterar oss på tvivelaktiga grunder. Mötesfrihet är en grundläggande mänsklig rättighet som även Ryssland måste iaktta, eftersom landet är medlem i Europarådet och närvarar vid G8-toppmötet i dag.
<P>
Herr talman! Jag förlitar mig på att ni kommer att be Jurij Luzjkov och Vladimir Putin om en förklaring till behandlingen av parlamentsledamöterna.
<P>
(Applåder)
<SPEAKER ID="017" NAME="Talmannen">
Tack så mycket, fru in 't Veld. Vi kommer att vidta de åtgärder som ni har föreslagit och göra vad som krävs. Vi känner solidaritet med er.

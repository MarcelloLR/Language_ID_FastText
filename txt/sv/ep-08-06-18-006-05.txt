<CHAPTER ID="006-05">
5. Anpassning av vissa rättsakter till det föreskrivande förfarandet med kontroll, "omnibus-förordningen", del I (
<P>
- Före omröstningen:
<SPEAKER ID="129" NAME="Janez Lenarčič">
rådets ordförande. - (SL) Jag vill gärna ta tillfället i akt för att på rådets vägnar ge uttryck för min tillfredsställelse över det långvariga och omfattande arbetet om denna tekniska fråga. Arbetet kunde framför allt slutföras tack vare det kreativa samarbetet mellan alla tre institutionerna och jag vill passa på att särskilt tacka föredraganden József Szájer för hans samarbete och det utförda arbetet.
<P>
Nu är denna del av anpassningen har avslutats kommer båda lagstiftarna, särskilt Europaparlamentet, kunna utöva kontroll över kommissionens verkställande befogenheter i samband med ett antal rättsakter inom viktiga områden. Jag skulle gärna vilja att detta slags kreativa samarbete fortsatte under det kommande franska ordförandeskapet.
<SPEAKER ID="130" NAME="József Szájer">
föredragande. - (EN) Herr talman! Till följd av den omröstning som just genomförts får parlamentet för första gången en verklig kontroll- och vetorätt över kommissionens normativa verkställande rättsakter på likställda villkor med rådet.
<P>
Genom att anta de två omnibuspaketen tar vi ett mycket stort steg framåt för att undanröja unionens demokratiska underskott. Jag vill även påminna kollegerna om att vår nya kontrollbefogenhet över EU:s verkställande organ kräver mer arbete av oss än tidigare. Parlamentet måste förbereda sig för den nya uppgiften inom ramen för kommittéförfarandet.
<P>
Jag tackar rådet, särskilt det slovenska ordförandeskapet, och kommissionen, särskilt för att de båda ger upp viktiga och hittills exklusiva rättigheter och lämnar över dem till parlamentet, och de förlorar både exklusiva befogenheter. Jag vill även tacka våra kolleger i de respektive utskotten, som inser vikten av Europaparlamentets nya medbestämmanderätt. De agerade mycket snabbt och flexibelt i den här frågan. Vår omröstning i dag kommer att bidra stort till ett bättre, mer demokratiskt och mycket öppnare EU. Tack för ert stöd.
<P>
(Applåder)

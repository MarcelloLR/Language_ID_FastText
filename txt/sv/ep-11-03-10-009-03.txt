<CHAPTER ID="009-03">
3. EU:s förhållningssätt gentemot Iran (
<SPEAKER ID="130" NAME="Bastiaan Belder" LANGUAGE="NL">
Herr talman! På initiativ av gruppen Progressiva förbundet av Socialdemokrater och demokrater i Europaparlamentet, och med godkännande och medgivande från övriga grupper, föreslår jag att följande muntliga ändringsförslag förs in efter punkt 6.
<P>
(EN) ”Parlamentet fördömer kraftigt att de iranska säkerhetsstyrkorna håller oppositionsledarna Mir Hossein Mousavi och Mehdi Karoubi och deras makar olagligt fängslade och begär att de omedelbart och villkorslöst släpps fria. Parlamentet noterar att fängslandet skedde genom överträdelse av iransk lag. Parlamentet fördömer de iranska myndigheternas attityder gentemot oppositionen som utövar sin legitima rättighet att protestera samt uttrycker sin solidaritet med det iranska folket i deras strävan efter demokrati. Parlamentet beklagar djupt den iranska regeringens skenhelighet, vilken har använt sig av onödigt våld, hot och godtyckliga arresteringar gentemot fredliga demonstranter som den 14 februari 2011 demonstrerade fredligt till stöd för det egyptiska folket, samtidigt som regeringen hävdade att den stödjer frihet i Egypten”.
<SPEAKER ID="133" NAME="Anna Ibrisagic" AFFILIATION="PPE">
Det muntliga ändringsförslaget går ut på att ta bort ett enda ord och det ordet är: ”och”. Jag läser texten på engelska och sedan förklarar jag varför:
<P>
(EN) ”Förbindelserna mellan Iran och Turkiet har fördjupats påtagligt”. Nästa ord ”och” är struket och skälet fortsätter ”Iran använder sina statliga och icke-statliga allierade, det vill säga Syrien, Hizbullah och Hamas liksom Muslimska broderskapet, för att destabilisera regionen”.
<P>
Vi vill ta bort ordet ”och” däremellan eftersom vi inte vill inte koppla relationen mellan Turkiet och Iran till den relation som Iran har med Hizbullah och Hamas.

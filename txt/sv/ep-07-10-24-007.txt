<CHAPTER ID="007">
Välkomsthälsning
<SPEAKER ID="089" NAME="Talmannen">
Jag har nöjet att berätta för er att en delegation från Mauretanien under ledning av Abderrahmane Ould Tolba just nu besöker Europaparlamentet inom ramen för interparlamentariska möten. Jag vill varmt välkomna våra gäster och betonar att vi fäster stor vikt vid deras besök, vilket är det första besöket i Europa på nästan tio år.
<P>
Genom sina valövervakningsuppdrag har Europeiska unionen på nära håll följt den politiska övergången som nyligen har skett i Mauretanien och som kan ses som ett exempel för regionen. Vi gratulerar er till de demokratiska valen av ert statsöverhuvud och ert parlament, och på Europaparlamentets vägnar hoppas jag att era sammanträden blir givande och att ert besök i Strasbourg kan bli ett aktivt bidrag till att föra våra båda institutioner närmare varandra. Tack återigen för ert besök.

<CHAPTER ID="011">
Cleanup in Europe och Let's do it World 2012 (skriftlig förklaring)
<SPEAKER ID="118" NAME="Talmannen">
Mina damer och herrar! Skriftlig förklaring nr 0003/2011, som ingivits av Jordan Cizelj, Ana Gomes, Corinne Lepage, Radvilē Morkūnaitė-Mikulėnienoch Indrek Tarand, om Cleanup in Europe och Let's do it World 2012 har undertecknats av en majoritet av parlamentets ledamöter. Den ska följaktligen, i enlighet med artikel 123 i arbetsordningen, översändas till mottagarna och offentliggöras i dokumentet Antagna texter från sammanträdet tillsammans med namnen på undertecknarna. Jag tror att Jordan Cizelj vill säga något om detta. Du har ordet, Jordan Cizelj.
<SPEAKER ID="119" NAME="Romana Jordan Cizelj" AFFILIATION="PPE">
(SL) Herr talman, mina damer och herrar! För det första vill jag tacka er för det stöd som ni har gett till denna skriftliga förklaring. Med denna förklaring har vi visat vårt engagemang för en ren miljö under Europaåret för frivilligarbete 2011. Jag uppmanar er dock att inte bara underteckna den utan även bidra till att denna endagsaktion för att städa upp i vår miljö nästa år blir en framgång i så många länder som möjligt, eller i ännu fler länder än vad som har varit fallet hittills, och att på så sätt stödja miljögrupper i era länder.
<SPEAKER ID="120" NAME="Indrek Tarand" AFFILIATION="Verts/ALE">
(EN) Herr talman! Jag vill tacka alla för stödet till detta initiativ. Jag kommer att fatta mig mycket kort. Det har varit ett nöje att arbeta under ledning av Jordan Cizelj och tillsammans med Ana Gomes, Radvilē Morkūnaitė-Mikulėnienoch Corinne Lepage. Det här är ett riktigt medborgarinitiativ som kommer att visa hur medborgarna kan vägleda Europa in i en bättre framtid.
<P>
Eftersom jag känner till att det finns delade meningar om skriftliga förklaringar och nyttan med dessa vill jag dock be om ursäkt till de ledamöter som kände sig förolämpade av vår kampanj och upprepa det löfte som jag har givit ordföranden i mitt underutskott, Arnaud Danjean: Jag lovar att inte ta några fler initiativ till skriftliga förklaringar under denna valperiod.
<P>
Jag hoppas att ni kommer att hjälpa mig att stå fast vid mitt löfte, och att vi alla kommer att ses igen på aktionsdagen 2012.

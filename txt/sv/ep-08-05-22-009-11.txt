<CHAPTER ID="009-11">
11. Strategi för djurhälsa (2007-2013) (
<P>
- Före omröstningen om ändringsförslag 12:
<SPEAKER ID="118" NAME="Lutz Goepel">
, för PPE-DE-gruppen. - (DE) Herr talman! Låt mig få läsa upp texten: ”Parlamentet framhåller de potentiellt ökade riskerna i samband med långa transporter av levande djur och anser i detta sammanhang att mer frekventa och grundliga kontroller bör ske så att endast helt friska djur transporteras och menar att möjligheten bör övervägas att låta transporten av djur till slakt eller gödning” - här kommer skillnaden - ”begränsas till en restid om högst nio timmar”.
<P>
(Det muntliga ändringsförslaget beaktades inte.)
<SPEAKER ID="120" NAME="Zbigniew Zaleski" AFFILIATION="PPE-DE">
(FR) Herr talman! Ni kan inte välja sida. Ni får inte uppmana personer att ställa sig upp. De vet själva när de bör göra det.
<P>
(Applåder från PPE-gruppen)
<SPEAKER ID="121" NAME="Talmannen">
Jag påpekade bara - och ni har ju märkt min grupps inställning, så jag har inte på något sätt valt sida här - att ledamöterna måste ställa sig upp och stå kvar, för om de bara står upp i en bråkdels sekund och sedan sätter sig igen är det omöjligt för oss att räkna. Jag uppmanade dem alltså inte att ställa sig upp utan att förbli stående när de väl hade rest sig.
<P>
Jag gick tillväga på precis samma sätt med den andra omröstningen för en stund sedan, för den andra sidan av kammaren.

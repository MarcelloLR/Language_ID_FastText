<CHAPTER ID="007-13">
13. En modern arbetsrätt för att möta 2000-talets utmaningar (omröstning)
<P>
- Betänkande: Protasiewicz
<P>
- Före omröstningen om ändringsförslag 11
<SPEAKER ID="134" NAME="Jacek Protasiewicz" AFFILIATION="PPE-DE">
, föredragande. - (PL) Herr talman! Jag vill bara förklara för mina kolleger att ändringsförslagen 11 och 12 inte består av ny text, utan är befintliga punkter som byter plats. Eftersom en av grupperna har begärt omröstning med namnupprop vill jag informera dem om att texten ändå kommer att finnas kvar i betänkandet även om man röstar emot, men då på en annan, mindre lämplig plats. Därför uppmanar jag er att rösta för ändringsförslag 12.
<P>
- Före omröstningen om punkt 3
<SPEAKER ID="136" NAME="Jacek Protasiewicz" AFFILIATION="PPE-DE">
, föredragande. - (PL) Herr talman! Även jag vill göra ett förtydligande. Bara för att vi nu röstar separat om punkterna 3 och 4 så innebär inte det att ändringsförslagen från utskottet för kvinnors rättigheter och jämställdhet mellan kvinnor och män kommer att strykas. Texten kommer att finnas med någon annanstans i form av ändringsförslagen 20 och 21. De tas alltså inte bort från betänkandet, utan byter bara plats.
<P>
- Före omröstningen om punkt 4
<SPEAKER ID="138" NAME="Luigi Cocilovo" AFFILIATION="ALDE">
(IT) Herr talman, mina damer och herrar! Även om vi har hört föredragandens förklaring vill jag säga att om vi antar punkt 4, som vi strax ska rösta om, borde vi tänka på att texten i ändringsförslag 21 är densamma som i punkt 4. I så fall kommer samma text alltså att förekomma två gånger i betänkandet. Om vi vill ändra texten borde vi avvisa den första punkten och sedan godkänna ändringsförslaget.
<SPEAKER ID="139" NAME="Talmannen">
Herr Protasiewicz! Vill ni vara snäll och reda ut herr Cocilovos spörsmål?
<SPEAKER ID="140" NAME="Jacek Protasiewicz" AFFILIATION="PPE-DE">
, föredragande. - (PL) Herr talman! Herr Cocilovo har rätt. Om vi röstar mot att punkterna 3 och 4 ska strykas innebär det att en eventuell omröstning om ändringsförslagen 20 och 21 skulle handla om samma sak. Därför ber jag kammaren att nu rösta mot och sedan rösta för ändringsförslagen 20 och 21, så att själva texten förblir densamma men flyttas till en lämpligare plats i betänkandet.
<P>
- Före omröstningen om ändringsförslag 37
<SPEAKER ID="142" NAME="Astrid Lulling" AFFILIATION="PPE-DE">
(FR) Herr talman! Vill ni vara vänlig och tala om för det franska båset att vi talar om punkter, inte skäl?
<SPEAKER ID="143" NAME="Talmannen">
Det verkar som om man sluter leden för att försvara det franska språket här i kammaren. Det är mycket bra.
<P>
- Före omröstningen om ändringsförslag 21
<SPEAKER ID="144" NAME="Jacek Protasiewicz" AFFILIATION="PPE-DE">
, föredragande. - (PL) Herr talman! Jag vill påpeka att vi nu har två punkter med samma innehåll i betänkandet, till följd av omröstningen om punkt 3, som inte togs bort, och ändringsförslag 20, som vi antog. Därför ber jag er att rösta mot ändringsförslag 20, eftersom vi tidigare lät den texten stå kvar på samma plats.
<SPEAKER ID="145" NAME="Nikolaos Sifunakis" AFFILIATION="PSE">
(EL) Vi känner inte igen er i dag, ni är lite långsam.
<SPEAKER ID="146" NAME="Talmannen">
Tack för era uppmuntrande ord, herr Sifunakis.

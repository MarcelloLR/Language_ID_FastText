<CHAPTER ID="013-01">
1. Irak - i synnerhet dödsstraffet (inbegripet Tariq Aziz-fallet) och angreppen på kristna samfund (
<SPEAKER ID="377" NAME="Véronique De Keyser" LANGUAGE="FR">
Fru talman! Får jag be Mario Mauro att mer i detalj förklara den verkliga omfattningen av det ändringsförslag som han just ingivit, och då särskilt skälet bakom att det fokuserar uteslutande på kristna?
<SPEAKER ID="378" NAME="Mario Mauro" AFFILIATION="PPE">
(IT) Fru talman, mina damer och herrar! Jag vill påpeka att det inte är min avsikt att säga att kristna är mer minoritet än andra minoriteter. Faktum är emellertid att det just nu i Irak finns ett förslag om att koncentrera alla kristna till en enda provins. Det är naturligtvis oacceptabelt, eftersom vi då skulle tvinga ihop kristna från Kirkuk, Mosul och Bagdad liksom i ett getto. Det är mot den bakgrunden vi hoppas kunna utverka ett åtagande från EU-institutionerna, och därefter kommer vi att föra in detta förtydligande i betänkandet från utskottet för utrikesfrågor om Irak.

<CHAPTER ID="008-13">
13. Ändringsbudget nr 6/2007 (omröstning)
<P>
- Betänkande: Elles
<SPEAKER ID="122" NAME="Benita Ferrero-Waldner">
ledamot av kommissionen. - (EN) Herr talman! Jag vill göra ett uttalande på kommissionens vägnar. I kommissionens preliminära förslag till ändringsbudget nr 6/2007 föreslogs skapandet av en budgetartikel - ”Ansökan om skadeståndsersättning till följd av rättsliga förfaranden mot kommissionens beslut på konkurrensområdet” - i budgeten och klassificering av relaterade utgifter under rubrik 1 a i den fleråriga budgetramen vid hänvisningen till verksamhet på området konkurrenspolitik.
<P>
Kommissionen skulle belasta denna budgetartikel med eventuella budgetära konsekvenser till följd av EG-domstolens eller förstainstansrättens domar på konkurrensområdet. Anledningen till att denna artikel behövs i budgeten är den senaste tidens domar från förstainstansrätten och budgetens struktur. Även om böter på området konkurrenspolitik anges som allmänna inkomster krävs det att en budgetartikel skapas på utgiftssidan på grund av de belopp som ska betalas. Någon sådan finns för närvarande inte.
<P>
Kommissionen noterar att budgetmyndigheten inte tänker stödja inrättandet av den här budgetartikeln för år 2007. Trots detta beslut kan kommissionen bli tvungen att fortsätta med betalningar för att uppfylla de rättsliga skyldigheter som kan bli resultatet av rådets beslut under 2007, inom den aktuella budgetens begränsningar och genom tillämpningen av relevanta bestämmelser.
<P>
Kommissionen dömer inte det slutgiltiga beslutet om inrättandet av den särskilda budgetposten i förväg och enligt klassificeringen av relaterade utgifter inom den fleråriga budgetramen.

<CHAPTER ID="005-04">
4. Undersökningar om företagsstrukturen i jordbruket och om produktionsmetoder inom jordbruket (
<P>
- Före omröstningen:
<SPEAKER ID="135" NAME="Gábor Harangozó">
föredragande. - (HU) Tack, herr talman. Mina damer och herrar! Undersökningar om företagsstrukturen i jordbruket är en av de äldsta statistiska undersökningarna på gemenskapsnivå, och de ger betydande och nödvändig information om jordbruksföretag i EU.
<P>
Särskilt nu när vi har ett utvidgat EU med tolv nya medlemsstater, och eftersom vi för tillfället arbetar med reformen av den gemensamma jordbrukspolitiken, är det viktigt att kunna genomföra en ny och omfattande undersökning så snart som möjligt. Vi behöver jämförbara och enhetliga uppgifter för att kunna utforma en rättvis och ordentligt fungerande jordbrukspolitik. Därför har vi försökt se till att vi kan enas i första behandlingen, för att dessa undersökningar ska kunna inledas så snabbt som möjligt.
<P>
Jag vill särskilt tacka mina ledamotskolleger som deltog i trepartsmötet för deras ytterst konstruktiva inställning. Jag vill alldeles speciellt tacka Elisabeth Jeggle, Nicolas Meves och Alexis Kuhl för deras arbete. De ändringsförslag som lagts fram till följd av trepartsmötet har lagts in i block 1. Jag vill be er alla att stödja ändringsförslagen i block 1 för att vi ska kunna avsluta detta ärende. Tack så mycket.

<CHAPTER ID="005-03">
3. Skattesystemens funktionssätt: Fiscalis 2013 (omröstning)
<P>
- Betänkande: Hans-Peter Martin
<P>
- Före omröstningen:
<SPEAKER ID="090" NAME="Hans-Peter Martin " AFFILIATION="NI">
föredragande. - (DE) Herr talman! Jag vill bara fånga er uppmärksamhet helt kort. Detta betänkande om gemenskapsprogrammet Fiscalis, ett lagstiftningsprogram, har på ett skamligt sätt censurerats. Ordföranden för utskottet för ekonomi och valutafrågor, den socialistiska ledamoten Pervenche Berès, censurerade oförklarligt motiveringen i mitt betänkande på eget bevåg. Detta är ovärdigt ett parlament som kallar sig självt demokratiskt. Ni finner de censurerade avsnitten i slutet av en längre redogörelse över slöseri med pengar och granskningen av Europeiska kommissionen - ni kan kanske uppmana till ordning i kammaren, herr talman - i ett tillägg som bifogas för dem som är intresserade.
<P>
(Blandade reaktioner)
<SPEAKER ID="091" NAME="Talmannen">
Ni var anledningen till oordningen. Jag avvisar era anklagelser mot Pervenche Berès. Så uppträder man inte här i parlamentet.
<P>
(Applåder)
<SPEAKER ID="092" NAME="Pervenche Berès" AFFILIATION="PSE">
(FR) Herr talman! Den råkar vara så att den motivering som följer med detta betänkande blev helt motsagd i och med omröstningen om resolutionen i utskottet, en resolution som parlamentet nu ska rösta om. Enligt arbetsordningen bad jag därför föredraganden att vänligen dra tillbaka innehållet i motiveringen eftersom det inte stämde överens med den resolution som antagits i utskottet. Detta innehåll lades till motiveringen i form av en minoritetsståndpunkt, enligt en strikt tillämpning av arbetsordningen.
<P>
Jag tackar er, herr talman, för att ni lät mig informera kammaren om hur det demokratiska livet fungerar i utskottet för ekonomi och valutafrågor.
<P>
(Applåder)
<SPEAKER ID="093" NAME="Talmannen">
Tack, fru Berès. Jag tvivlade inte på det.

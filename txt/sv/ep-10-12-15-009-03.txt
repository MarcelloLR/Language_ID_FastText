<CHAPTER ID="009-03">
3. Kreditvärderingsinstitut (
<SPEAKER ID="188" NAME="Jean-Paul Gauzès" LANGUAGE="FR">
Herr talman! Det här är en rent teknisk ändring för att ta hänsyn till tidpunkten då förordningen om inrättandet av en europeisk värdepappers- och marknadsmyndighet kommer att träda i kraft och det faktum att förordningen inte kan träda i kraft förrän vid en senare tidpunkt.
<P>
Vi bör därför anpassa ett skäl och en artikel i den text som vi ska rösta om. I skäl 22 bör den andra meningen strykas och i artikel 2 föreslår jag också att vi stryker den andra meningen. Detta muntliga ändringsförslag har varit föremål för en upplysning och en överenskommelse av de olika grupper som undertecknade kompromissöverenskommelsen. Genom den text som vi kommer att rösta om i dag fullbordas förordningen om kreditvärderingsinstitut och den ingår i EU:s politik för att förbättra regleringen av finansiella tjänster.
<P>
Jag vill ta detta tillfälle i akt för att tacka kommissionsledamot Michel Barnier och det belgiska ordförandeskapet för deras mycket starka engagemang i denna fråga.

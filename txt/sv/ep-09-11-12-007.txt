<CHAPTER ID="007">
Justering av protokollet från föregående sammanträde: se protokollet
<SPEAKER ID="070" NAME="Isabelle Durant" AFFILIATION="Verts/ALE">
(FR) Herr talman, mina damer och herrar! Jag vill göra er uppmärksamma på att det finns ett dokument om Lux-priset på era bord. Detta är ett filmpris som ni kommer att dela ut.
<P>
Jag vill påminna er om att ni har en möjlighet att rösta. Ni har en skyldighet att rösta på och välja ut en av de tre filmerna i tävlingen. I dokumentet finns ett program om de filmer som kommer att visas. Ni har även fått en dvd med filmen som fick priset 2007. Denna film har översatts till 23 språk plus ytterligare sju. Idén är att alla ska kunna se dessa filmer i EU.
<P>
Jag ber er att göra två saker: för det första att gå och se filmerna; för det andra att rösta. Det är mycket enkelt att rösta: förfarandet beskrivs i dokumentet. Ni kan rösta på webbplatsen och ni kan också se filmerna på kanal 77 på er tv.
<P>
Jag ber er att se filmerna. De är välgjorda och förmedlar våra europeiska värderingar. Ni måste välja nr 1, 2 eller 3. Det är ni som bestämmer hur ni vill rösta. Det är viktigt att detta parlament röstar på ett tydligt sätt och att många deltar. Detta är ett bra initiativ. Det är ett medborgarinitiativ som främjar europeiska värderingar och europeiska filmskapare.
<P>
Nu är det er tur. Ni har fortfarande en vecka på er att rösta, dvs. nästa vecka. Jag räknar med er.
<P>
Jag är tacksam för att Doris Pack, ordförande för utskottet för kultur och utbildning, har hjälpt till mycket i detta ärende. Både hon och jag hoppas att så många som möjligt av er röstar.
<SPEAKER ID="071" NAME="Talmannen">
Jag vill tacka fru Durant som har gett oss vår uppgift inför helgen, vilken vi naturligtvis kommer att utföra på ett så omsorgsfullt sätt som möjligt.

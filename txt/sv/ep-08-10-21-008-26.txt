<CHAPTER ID="008-26">
26. Tillämplig lag i äktenskapsmål (
<P>
Före omröstningen
<SPEAKER ID="156" NAME="Panayiotis Demetriou">
för PPE-DE-gruppen. - (EN) Fru talman! Jag vill föreslå följande muntliga ändringsförslag: ”Makarna kan komma överens om att välja den lag som ska tillämpas på äktenskapsskillnad och hemskillnad under förutsättning att den är förenlig med de grundläggande rättigheterna i fördragen och i Europeiska unionens stadga om de grundläggande rättigheterna samt med principen om grunderna för rättsordningen (ordre public).”
<P>
Detta muntliga ändringsförslag begränsar makarnas rätt enligt artikel 20 att välja vilken lag som ska tillämpas. Jag anser att den stämmer överens med PPE-DE-gruppens politik. Vi ville ju begränsa rätten att välja för att, som vi säger här, skapa överensstämmelse med grundläggande rättigheter och med rådande politik. Så en domstol som får en ansökan om att tillämpa utländsk lag av ett par makar kommer att säga att den inte accepterar detta eftersom det strider mot den förda politiken eller de grundläggande rättigheterna.
<SPEAKER ID="157" NAME="Evelyne Gebhardt" LANGUAGE="DE">
Fru talman! Jag kan godta detta ändringsförslag eftersom det är självklart att den tillämpliga lagen måste överensstämma med principerna i våra fördrag och med stadgan om grundläggande rättigheter. Jag har inga problem med detta ändringsförslag.
<SPEAKER ID="158" NAME="Talmannen">
Är någon emot att detta muntliga ändringsförslag antas?
<P>
Så är inte fallet.
<P>
(Det muntliga ändringsförslaget beaktades.)
<SPEAKER ID="159" NAME="Carlo Casini" AFFILIATION="PPE-DE">
(IT) Fru talman! Självfallet anser också jag att mänskliga rättigheter och unionens grundläggande rättigheter ska respekteras vid val av vilken lag som ska tillämpas. Det är inte det som är frågan. Frågan är: om makarna har rätt att välja vilken lag som ska tillämpas - och jag kan påpeka att detta är ett undantag i alla rättssystem - måste då denna lag vara en av unionens 27 staters lag, eller kan den vara lagen i vilket land i världen som helst?
<P>
Detta gör inte att jag vänder mig mot detta ändringsförslag, men jag anser inte att det kan förhindra att övriga ändringsförslag från gruppen för Europeiska folkpartiet (kristdemokrater) och Europademokrater, enligt vilka endast lagen i ett av unionens 27 länder kan väljas, antas.
<SPEAKER ID="160" NAME="Bruno Gollnisch" AFFILIATION="NI">
(FR) Fru talman! Den här debatten visar att det återstår en del att göra i den här frågan. De här punkterna borde förstås ha diskuterats i utskottet. Därför ber jag er att återförvisa det här betänkandet till utskottet, i enlighet med vår arbetsordning.
<P>
(Parlamentet avslog begäran om återförvisning till utskottet.)
<P>
- Efter omröstningen om ändringsförslag 32
<SPEAKER ID="162" NAME="Evelyne Gebhardt" LANGUAGE="DE">
Fru talman! Följande överenskommelse gjordes mellan gruppen för Europeiska folkpartiet (kristdemokrater) och Europademokrater, socialdemokratiska gruppen i Europaparlamentet, gruppen De gröna/Europeiska fria alliansen och gruppen Alliansen liberaler och demokrater för Europa: om vi antar detta muntliga ändringsförslag från PPE-DE så ska alla övriga ändringsförslag från PPE-DE dras tillbaka. Jag förväntar mig att PPE-DE drar tillbaka dessa ändringsförslag.
<SPEAKER ID="163" NAME="Panayiotis Demetriou">
för PPE-DE-gruppen. - (EL) Fru talman! Det stämmer att överenskommelsen innehöll detta villkor. Carlo Casini hade en annan åsikt. Jag anser att ändringsförslagen från PPE-DE omfattas av det muntliga ändringsförslag som jag lade fram och som antogs, och det finns ingen anledning att rösta om dessa ändringsförslag, som lades fram just för att stödja yrkandet om att rätten ska begränsas.
<SPEAKER ID="164" NAME="Talmannen">
Således har ändringsförslagen 32-37 bortfallit.
<P>
Då fortsätter vi. Grupperna hade någonting att säga.
<P>
Före omröstningen om lagstiftningsresolutionen
<SPEAKER ID="165" NAME="Cristiana Muscardini" AFFILIATION="UEN">
(FR) Fru talman! Ibland måste man ta på sig glasögonen för att se om någon parlamentsledamot begär att få tala med presidiet i enlighet med arbetsordningen.
<P>
Som ni vet kan en grupp ställa sig bakom ändringsförslag som en annan grupp har tillbakavisat. När det gäller det som Carlo Casini sa är vi inte nöjda. Vi kommer att rösta för det ändringsförslag som gruppen Unionen för nationernas Europa antog.
<SPEAKER ID="166" NAME="Talmannen">
Fru Muscardini! Jag sa nyss att ändringsförslagen har bortfallit. När de har bortfallit kan jag inte lägga fram dem för omröstning.

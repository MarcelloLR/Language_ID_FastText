<CHAPTER ID="013-01">
1. Nicaragua (omröstning)
<P>
Före omröstningen:
<SPEAKER ID="282" NAME="Véronique De Keyser" LANGUAGE="FR">
Herr talman! Jag vill påminna er om att min grupp har beslutat att inte delta i omröstningen av de skäl jag nämnde tidigare.
<P>
Vi lägger alltså inte ned rösterna, men deltar inte heller.
<SPEAKER ID="283" NAME="Eija-Riitta Korhola" AFFILIATION="PPE">
(FI) Herr talman! Jag anser att alldeles för många ledamöter under den senaste debatten fått överskrida sin talartid med så mycket som det dubbla i vissa fall. Kan ni vänligen påminna alla om att mikrofonen vid behov kan stängas av? Det kan bli nödvändigt så att vi inte förlorar den talartid vi har tilldelats.
<SPEAKER ID="284" NAME="Talmannen">
Ja, vissa av er har fått ordet två gånger, men inte under samma punkt på föredragningslistan. När det gäller att stänga av mikrofonen har jag varit generös mot alla i dag, men nästa gång kommer jag att stänga av den.
<SPEAKER ID="285" NAME="Raül Romeva i Rueda">
för Verts/ALE-gruppen. - (FR) Herr talman! Jag vill betona att vår grupp faktiskt är närvarande, men att vi av samma skäl som gruppen Progressiva förbundet av socialdemokrater och demokrater i Europaparlamentet har valt att inte delta i omröstningen för att visa att vi motsätter oss att debatten har ägt rum precis som omröstningen.
<SPEAKER ID="286" NAME="Ilda Figueiredo" LANGUAGE="PT">
Herr talman! I vårt inlägg uttrycker vi precis samma syn på frågan. Av de skäl vi förklarade under inlägget kommer vi inte att delta i debatten ... i omröstningen. Vi deltog i debatten, men vi kommer inte att delta i omröstningen, eftersom den berör ett felaktigt trängande behov, som vi redan har förklarat.
<SPEAKER ID="287" NAME="Talmannen">
Mina damer och herrar! Jag vill göra er uppmärksamma på ett litet tekniskt fel i punkt 6. Orden ”brottslig” och ”disciplinär” kommer att strykas från denna punkt.

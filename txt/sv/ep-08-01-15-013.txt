<CHAPTER ID="013">
Justering av protokollet från föregående sammanträde
<SPEAKER ID="137" NAME="Talmannen">
Protokollet från sammanträdet måndagen den 14 januari 2008 har delats ut.
<P>
Finns det några synpunkter?
<SPEAKER ID="138" NAME="Cristiana Muscardini" AFFILIATION="UEN">
(IT) Herr talman, mina damer och herrar! Det var mycket vänligt av er att ge mig ordet 20 minuter efter att jag bad om det, trots att jag sitter precis framför ordförandeskapet. Jag vill tala för protokollet och för demokrati i kammaren.
<P>
Parlamentets ordförandeskap och alla gruppordförande måste inse att två fel inte blir ett rätt. Det som är politiskt användbart är inte alltid politiskt korrekt, och efter att ha lyssnat till stormuftin i dag måste vi besluta på ett sätt som är klart och tydligt för oss alla om vi i kammaren ska agera enligt de demokratiska bestämmelserna i arbetsordningen eller enligt de intressen som varje enskild individ har efter olika omständigheter.
<P>
Det gjordes ett misstag i förmiddags i fråga om parlamentets arbetsordning, och vi kommer inte att rätta till detta misstag genom att rösta i dag i en tom kammare. Vi gör ytterligare ett misstag till nackdel för demokratin här. Jag talar inte på UEN-gruppens vägnar om huruvida det är viktigt att diskutera avfallssituationen i Italien kl. 21.00 i kväll eller kl. 17.00 i morgon, eller om huruvida det är viktigt att röstförklaringen kommer efter omröstningen, vilket den alltid har gjort i parlamentet, när omröstningen är avgjord som den skulle ha varit i förmiddags. Men jag frågar er, herr talman - och ni kan avbryta mig, det bryr jag mig inte om - vad det står i parlamentets arbetsordning. Känner ni till det? När det gäller denna fråga, vill ni svara denna övergivna kammare att vi ska rösta utifrån dem som fick ordet och inte utifrån dem som ville uttrycka en oberoende åsikt! Det är galenskap!
<SPEAKER ID="139" NAME="Talmannen">
Fru talman! Jag hoppas att min ton är lika saklig som er var upprörd. Jag gav er ordet eftersom jag ville veta om ni var för eller emot en justering av protokollet från måndagen den 14 januari. Ni hade ingenting att säga om detta. Jag var dock artig nog att låta er tala färdigt, och jag hoppas att era kolleger kommer att uppskatta det sätt som ni tilltalade kammaren på lika mycket.
<P>
Jag förutsätter därför att det inte finns några invändningar, eftersom fru talman inte ber om ordet igen.
<P>
(Protokollet från föregående sammanträde justerades.)

<CHAPTER ID="002">
Justering av protokollet från föregående sammanträde
<SPEAKER ID="006" NAME="Talmannen">
Protokollet från sammanträdet torsdagen den 30 november 2006 har delats ut.
<P>
Finns det några synpunkter?
<SPEAKER ID="007" NAME="Margrietus van den Berg" AFFILIATION="PSE">
(NL) Herr talman! I torsdags diskuterade vi som ni minns, och som också framgår av protokollet, Världsaidsdagen och EU:s insatser på detta område samt frågan om Globala hälsofonden och finansiering. Under debatten med kommissionen framgick det tydligt att parlamentet var mycket bekymrat över bristen på finansiering. Anledningen till att parlamentet frågade ut kommissionen om finansieringsinstrumentet för utvecklingssamarbete, som vi ska diskutera i morgon, var att detta instrument riskerar att utarmas till förmån för Globala hälsofonden, vilket medför att samma misstag kan komma att upprepas.
<P>
Jag kan berätta att utskottet för utveckling mottog en skrivelse från kommissionen den 3 december, där man ännu en gång lovade att finansiera Globala hälsofonden med medel från Europeiska utvecklingsfonden och att inte röra programplaneringen av den tematiska delen av utvecklingsinstrumentet. Vi kommer att fortsätta debatten i morgon, men detta kan vara bra att lägga på minnet.
<SPEAKER ID="008" NAME="Talmannen">
Herr van den Berg! Jag beklagar, men jag förstår inte på vilket sätt ert anförande rör sammanträdesprotokollet.
<P>
Föreslår ni några ändringar av protokollet?
<SPEAKER ID="009" NAME="Margrietus van den Berg" AFFILIATION="PSE">
(NL) Nej, herr talman, jag har inga synpunkter på protokollet.
<SPEAKER ID="010" NAME="Talmannen">
Ni har ägnat er åt filibustertaktik här i parlamentet, men gjort är gjort och vi kan inte göra något åt det. Detta kommer naturligtvis att redovisas i protokollet.
<P>
(Protokollet från föregående sammanträde justerades.)

<CHAPTER ID="003-09">
9. Avtal om ekonomiskt partnerskap EG-Cariforum-staterna (omröstning)
<SPEAKER ID="100" NAME="Ignasi Guardans Cambó" AFFILIATION="ALDE">
- (EN) Fru talman! Angående ändringsförslag 13, alltså tillägget efter punkt 22, skulle jag vilja att ändringsförslaget betraktas som ett tillägg till, inte en ersättning av, den ursprungliga texten. Om så sker ger vi vårt stöd.
<P>
Jag tillåter mig rentav att påpeka att det här ändringsförslaget, och exakt samma förslag från min grupp, gäller något av ändringsförslagen i så gott som varje betänkande som vi ska rösta om. Jag undrar om jag skulle kunna läsa upp en lista med dessa ändringsförslag? Eller föredrar ni att jag reser mig upp här varje gång med exakt samma begäran? Det avgör ni.
<SPEAKER ID="101" NAME="Talmannen">
Herr Guardans Cambó! Vi får se det här som ett testfall. Jag frågar nu alla som stöder ändringsförslaget om de godtar ert tillägg.
<SPEAKER ID="102" NAME="Caroline Lucas" AFFILIATION="Verts/ALE">
- (EN) Fru talman! Svaret är ”ja”.
<P>
(Parlamentet godkände det muntliga ändringsförslaget.)
<P>
- Före omröstningen om ändringsförslag 2:
<SPEAKER ID="104" NAME="Ignasi Guardans Cambó" AFFILIATION="ALDE">
- (EN) Fru talman! Jag vill lägga fram ett muntligt ändringsförslag till ändringsförslag 2, nämligen att den sista meningen ska utgå. Rätt ska ju vara rätt, och här har det blivit fel. Vi vill att meningen ”Denna övervakning bör inledas efter antagandet av enskilda IEPA” ska utgå. Det stämmer inte i det här fallet. Det här är ett fullständigt avtal om europeiskt partnerskap, inte ett interimsavtal. Vi vill ta hänsyn till de faktiska förhållandena genom att stryka meningen.

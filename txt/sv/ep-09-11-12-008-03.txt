<CHAPTER ID="008-03">
3. Toppmötet mellan EU och Ryssland i Stockholm den 18 november 2009 (omröstning)
<SPEAKER ID="083" NAME="Hannes Swoboda" AFFILIATION="S&amp;D">
(DE) Herr talman! Jag vill lägga fram följande ändringsförslag, vilket formulerades i samråd med författaren till förslaget. Jag läser upp texten på engelska.
<P>
(EN) ”Europaparlamentet fördömer det brutala mordet på Maksjarip Ausjev, en populär människorättsaktivist och oppositionell som sköts till döds i Ingusjien.” Sedan tar vi bort text, men den följande framställningen lyder sålunda: ”Parlamentet uppmanar särskilt de ryska myndigheterna att anta förebyggande skyddsåtgärder när det gäller människorättsaktivister, såsom att inleda utredningar ögonblickligen då hot mot dem blir kända för åklagare och rättsväsendet.”
<P>
Detta innehåller ett tydligt budskap och jag vill därför stödja denna typ av ändringsförslag tillsammans med gruppen De gröna, som har yrkat omröstning om ändringsförslaget.
<SPEAKER ID="086" NAME="Vytautas Landsbergis" AFFILIATION="PPE">
(EN) Herr talman! Eftersom Rysslands tillbakadragande av sin underskrift från energistadgefördraget inte är en isolerad händelse utan en metod som nu har använts åtskilliga gånger, skulle det vara lämpligt att infoga en kommentar i vilken man anger att det senaste tillbakadragandet ”undergräver pålitligheten när det gäller detta lands underskrift i allmänhet”.
<P>
I vår strävan efter nya underskrifter bör vi uppmana vår ärade partner att vara seriösare i framtiden.
<SPEAKER ID="088" NAME="Vytautas Landsbergis" AFFILIATION="PPE">
(EN) Herr talman! Det finns ett fel i skäl H, som antingen är ett skrivfel eller ett utelämnande, eftersom man nämner den nyligen inträffade konflikten ”mellan Georgien och dess utbrytarregioner”, trots den sanningsenliga bilden. Det saknas ett ord där.
<P>
Enligt undersökningsdelegationens rapport handlade det om ett krig eller en militär konflikt i Georgien mellan Ryssland och Georgien, där vissa ytterligare enheter från Rysslands allierade och legosoldater från norra Kaukasien också deltog. Om resolutionen inte ska framstå som naiv eller subjektiv bör vi göra följande tillägg: ”mellan Ryssland och Georgien och dess utbrytarregioner.”
<P>
Ingen tror verkligen att Sydossetiens armé bombade Gori och drog sig mot Tbilisi. Det var därför president Nicolas Sarkozy reste till ett möte med president Dimitrij Medvedev och inte med president Eduard Kokoityj.
<P>
Låt oss fylla igen denna tillfälliga lucka med ett klart sinne.

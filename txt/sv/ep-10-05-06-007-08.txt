<CHAPTER ID="007-08">
8. Betänkande om kommissionens vitbok: Anpassning till klimatförändring: en europeisk handlingsram (
<SPEAKER ID="093" NAME="Vittorio Prodi" LANGUAGE="IT">
Herr talman, mina damer och herrar! Klimatförändringen är ett verkligt hot som vi måste vara redo att bemöta, trots att den kommer att påverka våra länder i varierande grad. Ekosystemens nedbrytning kommer att utgöra ett hårt slag mot hälsan i våra ekonomier och hos de europeiska medborgarna. Vi har redan tidigare efterlyst klimatdiplomati och rättvisa: vi är nu tvungna att skapa detta, genom att tala med enad röst.
<P>
Jag är övertygad om att EU bör behålla ledningen i kampen mot klimatförändringen och att varje försening med att genomföra dessa åtgärder kommer att öka de miljömässiga, sociala och ekonomiska kostnaderna på ett oproportionerligt sätt. Vi måste först av allt erkänna de lokala och regionala myndigheternas centrala roll och behovet av att samarbeta med dem för att samordna de miljömässiga och ekonomiska innovationer som främjas genom tekniska framsteg.
<P>
Genom att anta vitboken uppmanar vi kommissionen och medlemsstaterna att främja offentlig-privata partnerskap för att hjälpa till att finansiera alla de initiativ som är knutna till anpassningspolitiken. Varje kvadratmeter av vårt territorium måste tas om hand för att skydda jorden och behålla vattnet för att förhindra erosion och fylla på akviferer, däribland genom direkt återföring av ytvatten. För att en anpassning ska vara möjligt krävs en systematisk strategi som omfattar förnybara energikällor.
<P>
Jag vill varmt tacka alla mina kolleger som har bidragit till framgången med detta betänkande.
<P>
(Applåder)

<CHAPTER ID="003-24">
24. Kapitalkrav (genomförandeplan) (
<P>
- Före omröstningen
<SPEAKER ID="052" NAME="Othmar Karas" AFFILIATION="PPE-DE">
(DE) Herr talman, mina damer och herrar! Jag skulle bara vilja säga att parlamentet i dag för första gången ska rösta inom ramen för det nya föreskrivande förfarandet med kontroll om huruvida man ska förkasta ett lagförslag från kommissionen. Som föredragande för kapitalkravsdirektivet, som utgör bakgrunden till denna omröstning, uppmanar jag er att stödja det resolutionsförslag som enhälligt antogs i utskottet för ekonomi och valutafrågor.
<P>
Det kommer att möjliggöra för Europaparlamentet att skicka en tydlig signal till kommissionen. Vi kräver en lämplig balans mellan de frågor som föreslås av kommissionen i medbeslutandeförfarandet och de frågor som endast hanteras av kommissionen inom kommittéförfarandet.
<P>
Kommissionen har kommit med konkreta förslag om kreditvärderingsinstitut inom kommittéförfarandet som går långt utöver de tekniska aspekterna och som därför behöver återgå till medbeslutandeförfarandet.
<P>
Vi måste se till att vi utfärdar sammanhängande lagstiftning. För närvarande har vi framför oss betänkandena om kreditvärderingsinstituten och kapitalkravsdirektivet samt ett kommittéförslag. Vår målsättning är att diskutera allt tillsammans inom medbeslutandeförfarandet med en tydlig linje. Därför ber jag om ert stöd.
<P>
(Applåder)

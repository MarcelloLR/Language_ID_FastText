<CHAPTER ID="004">
Föredragningslista
<SPEAKER ID="080" NAME="Martin Schulz" AFFILIATION="S&amp;D">
(DE) Herr talman, mina damer och herrar! Jag vill ta upp två ordningsfrågor, var och en för sig. För det första har jag en begäran till hela parlamentet. Den gäller ett brådskande ärende som vi kommer att diskutera i eftermiddag, nämligen fallet Aminatou Haidar.
<P>
Vi har ett brådskande ärende på föredragningslistan den här eftermiddagen, och med anledning av det vill jag be om mina ledamotskollegers förtroende. Vissa ledamöter som varit mycket engagerade i det här fallet vet - och i det här läget kan jag inte ge några fler detaljer, men jag är en av dem som vet - att fallet kommer att lösas under dagen. Framstående regeringsföreträdare från EU arbetar för att nå en fördelaktig lösning. Därför skulle det vara klokt att stryka detta brådskande ärende från eftermiddagens föredragningslista, eftersom en ytterligare debatt bara skulle hindra det arbete som nu pågår via diplomatiska kanaler. Jag ber att parlamentet går med på att i detta undantagsfall stryka det här brådskande ärendet från föredragningslistan. Det skapar bättre förutsättningar för en lösning än en debatt. Det är min första begäran. Den andra följer snart.
<SPEAKER ID="081" NAME="Talmannen">
Herr Schulz! Jag är inte säker på att vi kan diskutera den här punkten igen. Jag befarar att det är för sent, eftersom vi redan har fattat ett beslut. Därför är det svårt att på nytt ta upp detta till diskussion.
<SPEAKER ID="082" NAME="Joseph Daul" AFFILIATION="PPE">
(FR) Herr talman! Jag stöder Martin Schulz förslag. Jag anser att förhandlingarna är oerhört svåra. Vi talar om ett fall som rör en människa, en kvinna, och där man just nu arbetar för att hitta en politisk lösning.
<P>
Eftersom arbetet med att hitta en politisk lösning pågår tycker jag att det är viktigt att inte förvärra situationen. Jag begär att vi först ska få möjlighet att hitta en politisk lösning.
<P>
(Applåder)
<SPEAKER ID="083" NAME="Miguel Portas" AFFILIATION="GUE/NGL">
(PT) Jag vill bara göra ett kort inlägg. De diplomatiska insatserna är mycket viktiga, men Aminatou Haidar är inne på sin 33:e dag av hungerstrejk på sjukhus. Det värsta vi kan göra är att tala om för en kvinna som kämpar för grundläggande mänskliga rättigheter att vi tänker glömma henne här och nu.
<SPEAKER ID="084" NAME="Talmannen">
Mina damer och herrar! I enlighet med artikel 140 i arbetsordningen kan vi inte rösta om förslaget att stryka denna punkt från arbetsplanen.
<P>
Mot den bakgrunden skulle jag vilja att någon uttalar sig för förslaget.
<SPEAKER ID="085" NAME="Juan Fernando López Aguilar" AFFILIATION="S&amp;D">
(ES) Som ledare för den spanska socialdemokratiska delegationen i Europaparlamentet vill jag uttrycka min uppskattning över uttalandet från ordföranden för gruppen Progressiva förbundet av socialdemokrater och demokrater i Europaparlamentet, som får stöd av ordföranden för Europeiska folkpartiets grupp (kristdemokrater). Det vill jag göra av två skäl. För det första eftersom parlamentet, som jag ser det, tydligt visar sin solidaritet med Aminatou Haidar personligen och med hennes kamp i denna farliga situation till följd av en utdragen hungerstrejk.
<P>
Mitt andra skäl är att jag anser att parlamentet har visat en positiv inställning till den kraftfulla multilaterala diplomatiska insats som leds av den spanska regeringen. Detta är trots allt regeringen i det land där Aminatou Haidar just nu befinner sig. Dessutom är det regeringen i det land där hungerstrejken äger rum, den strejk som enligt Aminatou Haidar inte kommer att avslutas förrän hon återvänder till en plats som inte lyder under spansk jurisdiktion.
<P>
Därför stöder jag den pågående diplomatiska insatsen, och anser att det bästa vi kan göra är att undvika en resolution som skulle kunna äventyra framgången i de förhandlingar som kanske äger rum de närmaste timmarna ...
<P>
(Talmannen avbröt talaren.)
<SPEAKER ID="086" NAME="Talmannen">
Nu vill jag att någon uttalar sig emot förslaget.
<SPEAKER ID="087" NAME="Izaskun Bilbao Barandica" AFFILIATION="ALDE">
(ES) Herr talman! Jag tar till orda för att framföra min grupps motstånd mot det här förslaget, och jag ska nu förklara varför. Jag anser inte att det är lämpligt att lägga fram ett sådant förslag nu på morgonen. Dessutom skulle det innebära en bristande respekt gentemot alla parlamentsgrupper som har lagt fram en resolutionstext.
<P>
Vi ägnade tre timmar, bara under gårdagen, åt att hitta ett sätt att lyfta frågan från den politiska debatten och sluta med att fokusera på vad som händer i Spanien. Tack vare insatserna från alla inblandade grupper lyckades vi sammanföra olika ståndpunkter och enas om en gemensam resolutionstext. Vid mötet lyckades vi också överbrygga meningsskiljaktigheter.
<P>
Om det betraktas som olämpligt, och om parlamentet inte gör sin röst hörd i en sådan här fråga, undrar jag faktiskt när man tänker göra sin röst hörd? När blir det?
<P>
(Livliga applåder)
<P>
Jag har en sista fråga ...
<P>
(Talmannen avbröt talaren.)
<SPEAKER ID="088" NAME="Willy Meyer" AFFILIATION="GUE/NGL">
(ES) Herr talman! Det är inte sant att parlamentet har avgett ett yttrande i fallet Aminatou Haidar. Det har inte skett. Parlamentet skulle avge ett yttrande i dag. Det skulle ske i dag, efter en hungerstrejk som pågått i 33 dagar, och nu försöker man hindra oss från att debattera frågan. Jag anser att det är omoraliskt. Jag upprepar: det är ytterst omoraliskt.
<P>
(Applåder)
<SPEAKER ID="089" NAME="José Ignacio Salafranca Sánchez-Neyra" AFFILIATION="PPE">
(ES) Herr talman! Jag har bett om ordet för att göra ett inlägg om arbetsordningen. Parlamentet har en oåterkallelig skyldighet att verka för de mänskliga rättigheterna. Martin Schulz lade fram ett förslag för parlamentet i morse. Om han känner till uppgifter eller viktig information om Aminatou Haidar borde han presentera dessa för parlamentet. Ett beslut ska sedan fattas i början av debatten under eftermiddagens plenarsammanträde.
<P>
(Applåder)
<SPEAKER ID="090" NAME="Martin Schulz" AFFILIATION="S&amp;D">
(DE) Herr talman! Under många år hade jag för mitt partis räkning ansvar för debatterna om mänskliga rättigheter här i parlamentet. Jag hanterar det här fallet med stor försiktighet. Jag vill nämna att jag förra söndagen hade en mycket lång diskussion om fallet med den marockanska utrikesministern.
<P>
Mitt intryck är att det i dagsläget finns en möjlighet att avbryta Aminatou Haidars hungerstrejk och uppnå en lösning i hennes fall. Om jag trodde att ett offentligt uttalande skulle kunna bidra till att lösa situationen, skulle jag göra ett offentligt uttalande. Men eftersom jag anser att diskretion är den bästa lösningen i komplicerade diplomatiska frågor som den här, vill jag be mina ledamotskolleger att visa största möjliga diskretion för att rädda den här kvinnan. Det är det enda jag önskar.
<SPEAKER ID="091" NAME="Talmannen">
Mina damer och herrar! Jag vill be om er uppmärksamhet en stund. Vi kan inte fortsätta att diskutera det här ärendet i all oändlighet.
<SPEAKER ID="092" NAME="Raül Romeva i Rueda" AFFILIATION="Verts/ALE">
(ES) Herr talman! Jag vill först uttrycka min förvåning eftersom vi, som Izaskun Bilbao Barandica redan påpekat, ägnade nästan tre timmar åt att diskutera den här frågan i går. Om Martin Schulz känt till relevanta uppgifter sedan i söndags borde han ha informerat oss om dem redan i går. Jag upprepar att vi borde ha fått ta del av den informationen i går, före debatten om den gemensamma resolutionen. Vi borde ha känt till dessa uppgifter under samtalen mellan grupperna som ledde fram till en överenskommelse, eller rättare sagt en kompromiss.
<P>
(FR) Nej, det är inte sant. Vi har ett ansvar att anta en resolution, så att vi åtminstone vet parlamentets inställning i fallet Aminatou Haidar. Jag begär inte att vi inte ska rösta, utan att vi faktiskt ska ha en debatt som vanligt.
<P>
(Applåder)
<SPEAKER ID="094" NAME="Charles Tannock" AFFILIATION="ECR">
(EN) Herr talman! Det är uppenbart att parlamentet är delat. Det här är en mycket känslig fråga, och förvirringen är stor. Jag begär att vi senarelägger omröstningen till kl. 15.00 så att vi kan samråda såväl med partierna som med grupperna och även ta reda på vad som faktiskt händer på plats i Marocko.
<SPEAKER ID="095" NAME="Talmannen">
Mina damer och herrar! Vi har tagit del av alla synpunkter. Ni har hört allt och har en samlad bild av läget. I enlighet med artikel 140 i arbetsordningen lägger jag fram det här förslaget för omröstning. Det har specifikt föreslagits att vi inte ska diskutera det här ärendet i dag.
<P>
(Parlamentet biföll begäran)
<SPEAKER ID="096" NAME="Martin Schulz" AFFILIATION="S&amp;D">
(DE) Herr talman! Jag beklagar verkligen att jag på nytt måste be parlamentet att ha tålamod. På dagens omröstningslista har vi en omröstning om subsidiaritetsprincipen. I enlighet med artikel 177.4 i arbetsordningen begär jag att vi skjuter upp den här omröstningen till nästa plenarsammanträde och utreder legitimiteten i att lägga fram en resolution i det här läget. Jag tror att det här i parlamentet finns en stor enighet om att såväl subsidiaritetsprincipen som grundläggande rättigheter ska garanteras. Det finns dock ingen poäng i att ta upp detta på EU-nivå. Jag vill också särskilt för mina italienska ledamotskollegers räkning säga att den debatt som pågår i Italien är en italiensk, och inte europeisk, debatt. Precis som vi, kommer mina ledamotskolleger att försvara mångfald och pluralism. Däremot är det ingen mening i att göra detta genom den här typen av resolution.
<P>
(Häcklande)
<P>
Det är häpnadsväckande att partigrupper vars namn till och med speglar demokratibegreppet inte ens känner till den demokratiska principen att låta en talare tala till punkt.
<P>
I enlighet med artikel 177.4 begär jag att omröstningen skjuts upp till nästa plenarsammanträde och att legitimiteten i resolutionen och omröstningen undersöks.
<P>
(Applåder)
<SPEAKER ID="097" NAME="Talmannen">
Mina damer och herrar, herr Schulz! Jag vill att ni sätter på er hörlurarna. Jag har ett särskilt förslag - och vi kommer till det under den andra delen av omröstningen. Först ska vi rösta om budgeten, och därefter har vi flera andra punkter. Vi kan alla fundera över Martin Schulz förslag och så återkommer vi till det om en stund när vi har resolutionen framför oss, under den andra delen av omröstningen.
<SPEAKER ID="098" NAME="Bernd Posselt" AFFILIATION="PPE">
(DE) Herr talman! Nu när det brådskande ärendet har strukits från föredragningslistan vill jag be er fördela talartiden för punkten om Västsahara mellan de två andra brådskande ärendena, eftersom vi i går hade några tuffa diskussioner om talartiden för brådskande debatter. Det här är mitt praktiska förslag för den här eftermiddagen och jag ber er godta det, då vi kommer att ägna en timme åt att diskutera brådskande ärenden.
<SPEAKER ID="099" NAME="Talmannen">
Vi kommer att beakta ert förslag.

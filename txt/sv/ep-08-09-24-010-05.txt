<CHAPTER ID="010-05">
5. Förberedelser inför toppmötet EU/Indien (Marseille, 29 september 2008)
<P>
- Före omröstningen om punkt 20:
<SPEAKER ID="131" NAME="Emilio Menéndez del Valle" AFFILIATION="PSE">
(ES) Min grupp önskar lägga fram ett muntligt ändringsförslag till punkt 20. Ändringen lyder som följer på engelska och ska infogas efter sista meningen:
<P>
”Parlamentet uppmanar Indien och EU att, särskilt genom EU:s särskilde representant för Burma/Myanmar, arbeta tillsammans för att få Burmas militärjunta att släppa politiska fångar och respektera mänskliga rättigheter.”
<P>
(Det muntliga ändringsförslaget beaktades.)
<P>
- Före omröstningen om punkt 25:
<SPEAKER ID="134" NAME="Roberta Angelilli" AFFILIATION="UEN">
(IT) Herr talman, mina damer och herrar! Jag har ett muntligt ändringsförslag till inledningen av punkt 25. Jag skulle vilja lägga till följande ord: ”fördömer alla våldshandlingar mot kristna och”, varefter originaltexten fortsätter. Orsaken är att det som hände i Orissa inte någonstans i dokumentet uttryckligen fördöms - man har i stället använt mycket svagare synonymer.
<P>
(Det muntliga ändringsförslaget beaktades inte och några ledamöter ropade ”EU är kristet, inte muslimskt”.)
<SPEAKER ID="136" NAME="Daniel Cohn-Bendit" AFFILIATION="Verts/ALE">
(FR) Herr talman! När vi hör rasistiska uttalanden som ”inga muslimer i EU” uppmanar jag er att ingripa!
<P>
(Applåder)
<SPEAKER ID="137" NAME="Talmannen">
Ja, jag håller med Daniel Cohn-Bendit.

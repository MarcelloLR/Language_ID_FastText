<CHAPTER ID="004">
Uttalanden av talmannen
<SPEAKER ID="009" NAME="Talmannen">
För det andra kommer det oroande nyheter från våra avlägsna grannländer Bahrain, Syrien och Jemen. I alla dessa länder har våld använts för att undertrycka demonstrationer med människor som kräver en demokratisk förändring.
<P>
Regeringar som använder vapen mot sina egna medborgare förlorar all demokratisk legitimitet. Våldet måste stoppas och de ansvariga måste ställas inför rätta.
<P>
För det tredje vill jag informera er om att vi har fått ett meddelande i dag om att en av våra ledamöter - Zoran Thaler - lämnar parlamentet. Ytterligare en ledamot - Ernst Strasser - har meddelat att han tänker lämna parlamentet under de kommande dagarna. En tredje ledamot - Adrian Severin - har lämnat gruppen Progressiva förbundet av socialdemokrater och demokrater i Europaparlamentet och har blivit en grupplös ledamot.
<P>
Avgångarna är en följd av allvarliga anklagelser i pressen om vissa parlamentsledamöters olämpliga uppträdande. I morse sammankallade jag till ett krismöte i presidiet för att diskutera situationen. Vi ska träffas igen i kväll för att fortsätta diskussionen.
<P>
Jag talar för Europaparlamentets presidium och jag tror att jag talar för majoriteten av ledamöterna i kammaren när jag hävdar att vi är fast beslutna om att bedriva en nolltoleranspolicy mot de handlingar som har lett till ledamöternas avgångar.
<P>
(Applåder)
<P>
Som talman vald av er, mina damer och herrar, är jag fast besluten att upprätthålla integriteten för parlamentet och alla dess ledamöter. Jag vill påminna er om att vi bär ett stort offentligt ansvar som folkvalda företrädare. Medborgarna har anförtrott oss rättigheten att utöva bestämmanderätt å deras vägnar. Vi får inte svika det förtroendet. Presidiet har beslutat att vi måste dra lärdom av denna beklagliga händelse. Parlamentet försöker fastställa omständigheterna. Vi kommer att samarbeta fullt ut med alla behöriga myndigheter för att förklara allt som har hänt och för att bekräfta all information. På presidiets begäran kommer jag att kontakta de nationella utrikesministerierna i de berörda medlemsstaterna för att fastställa vilka åtgärder de juridiska myndigheterna i dessa länder tänker vidta.
<P>
I parlamentet måste vi ta itu med att stärka vår interna uppförandekod i frågor av det här slaget i framtiden och i detta ingår allvarligare påföljder. Vi anser att händelserna nyligen visar behovet av en rättsligt bindande uppförandekod för påtryckningsgrupper som arbetar i EU:s institutioner.
<P>
(Applåder)
<P>
Jag kommer att hålla er underrättade om vad som händer framöver.
<SPEAKER ID="010" NAME="Sonia Alfano" AFFILIATION="ALDE">
(IT) Herr talman, mina damer och herrar! Jag ville tala innan du framhävde parlamentets beslut om att begära att den andra ledamoten avgår, den sista ledamoten, som ännu inte har avgått.
<P>
Jag tackar dig och parlamentet för att ha fattat ett orubbligt och bestämt beslut om att införa en nolltoleranspolicy, eftersom allt detta handlar om trovärdigheten för alla i parlamentet. Vi måste först och främst tänka på att vi företräder 500 miljoner medborgare och inte lobbyn. Tack.
<SPEAKER ID="011" NAME="Bruno Gollnisch" AFFILIATION="NI">
(FR) Herr talman! Jag stöder din hårdhet fullt ut. Jag hoppas att det också kommer att gälla journalister som inte ska ställa till besvär för att provocera fram ett brott och som också allvarligt bryter mot de etiska principerna. När de gäller de övriga är parlamentet för starkt knuten till oskuldspresumtionen för att jag ska kunna kommentera dessa frågor ytterligare.
<SPEAKER ID="012" NAME="Hans-Peter Martin" AFFILIATION="NI">
(DE) Herr talman! Först och främst skulle jag vilja försvara journalisten. Jag anser att det som har hänt förtjänar att få beröm. Visste du, Jerzy Busek, att det finns ett dussin fler fall? Skulle du vilja ansluta dig till oss och rekommendera - som Hans-Peter Martins lista föreslår - att dessa ledamöter avgår innan de exponeras i media för att undvika att ytterligare skada det stora europeiska fredsprojektet?
<P>
Jag ber dig därför att överväga detta önskemål i presidiet och även informera grupperna om det.
<SPEAKER ID="013" NAME="Joanna Senyszyn" AFFILIATION="S&amp;D">
(PL) Herr talman! I ditt anförande sade du att du framför den uppfattning som delas av presidiet och av majoriteten av ledamöterna i parlamentet. Det är hela Europaparlamentets uppfattning. Vi motsätter oss de handlingar som de tidigare ledamöterna har utfört. Tack.
<SPEAKER ID="014" NAME="Martin Schulz" AFFILIATION="S&amp;D">
(DE) Herr talman! Jag skulle inte ha begärt ordet om det inte vore för det näst sista anförandet. Jag anser att nolltolerans gäller alla ledamöter i parlamentet. Jag skulle därför vilja ställa följande fråga och jag ber om ett tydligt svar. Kan du, herr talman, eller kan parlamentets generalsekreterare bekräfta att Hans-Peter Martin ska betala tillbaka 168 000 euro till Europaparlamentet efter ett beslut i EU-domstolen om oriktig bokföring?
<P>
(Applåder)
<SPEAKER ID="015" NAME="Talmannen">
Mina damer och herrar, jag föreslår att vi går vidare till nästa punkt på arbetsplanen.

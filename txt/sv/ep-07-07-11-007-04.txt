<CHAPTER ID="007-04">
4. Särskilt program "Civilrätt" (2007-2013) (omröstning)
<P>
- Betänkande: Segelström
<P>
- Före omröstningen
<SPEAKER ID="106" NAME="Charlie McCreevy">
ledamot av kommissionen. (EN) Herr talman! Kommissionen skulle vilja göra följande förklaring före omröstningen.
<P>
”Kommissionen hoppas att det i dag kommer att bli möjligt att finna en godtagbar kompromiss inom alla institutioner med anledning av vikten av att anta ett civilrättligt finansieringsprogram så snart som möjligt. Vi är redan försenade. Om en godtagbar lösning inte nås i dag är det uppenbart att det civilrättsliga programmet inte kommer att antas i tid för att genomföras 2007, med mycket negativa effekter.
<P>
Utan detta finansieringsprogram kommer kommissionen inte att kunna stödja sammanslutningar eller andra aktörer från civilsamhället, eller de studier och projekt som är grundläggande för utvecklingen av den civilrättsliga politiken.
<P>
Kommissionen skulle kunna stödja den kompromiss som fastställs i ändringsförslag 2, som innebär att ett skäl läggs till i rådets gemensamma ståndpunkt, som anger parlamentets rätt att informeras i enlighet med artikel 7.3 i beslut 1999/468/EG, och mer specifikt att motta förslaget till årlig programplanering som hör samman med det civilrättsliga finansieringsprogrammet när det läggs fram inför förvaltningskommittén. Parlamentet borde också få omröstningsresultaten och ett protokoll från förvaltningskommitténs sammanträde.
<P>
Kommissionen bekräftar dessutom sitt åtagande att överlämna förslaget till den årliga programplaneringen direkt till ordföranden för det behöriga parlamentsutskottet - utskottet för medborgerliga fri- och rättigheter samt rättsliga och inrikes frågor - och att informera parlamentet utan förseningar om alla ändringar som görs till det.
<P>
Slutligen bekräftar kommissionen, vilket kraftigt betonats i de skrivelser som vice ordförande Franco Frattini sänt till utskottet för medborgerliga fri- och rättigheter samt rättsliga och inrikes frågor, sin tillgänglighet för att besöka det behöriga parlamentsutskottet på dess begäran, för att ge dess ledamöter alla nödvändiga uppgifter om förslaget till årlig programplanering.”

<CHAPTER ID="009-06">
6. Viseringsundantag (omröstning)
<P>
- Före omröstningen om punkt 1:
<SPEAKER ID="099" NAME="Stavros Lambrinidis">
, för PSE-gruppen. - (EN) Herr talman! Jag skulle vilja föreslå en ändring av punkt 1, genom att lägga till frasen ”på grund av” enligt följande: ”Europaparlamentet anser att all direkt eller indirekt diskriminering mellan EU-medborgare på grund av deras nationalitet bör förbjudas.”
<P>
- Före omröstningen om ändringsförslag 8:
<SPEAKER ID="101" NAME="Urszula Gacek">
, för PPE-DE-gruppen. - (EN) Herr talman! Det fullständiga muntliga ändringsförslaget finns i omröstningslistan. Det syftar i huvudsak till att korrigera ett faktafel påpekat av grekiska kolleger. Det innehåller en hänvisning till tröskeln för visumavslag, vilket utgör grund för att fortsätta med att låta länder stå utanför undantaget från viseringskrav. När det gäller Grekland är avvisningsfrekvensen faktiskt bara 1 procent, så det vi gör är att rätta ett faktafel, och jag vill be er att stödja detta ändringsförslag.
<P>
(Det muntliga ändringsförslaget beaktades.)

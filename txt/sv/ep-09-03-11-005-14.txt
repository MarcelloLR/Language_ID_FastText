<CHAPTER ID="005-14">
14. Allmänhetens tillgång till Europaparlamentets, rådets och kommissionens handlingar (omarbetning) (
<P>
- Före den slutliga omröstningen:
<SPEAKER ID="124" NAME="Michael Cashman">
föredragande. - (EN) Fru talman! I enlighet med artikel 53 i arbetsordningen vill jag be kommissionen att svara på och berätta för oss huruvida den tänker godkänna alla de ändringsförslag som parlamentet har antagit i dag.
<SPEAKER ID="125" NAME="Günter Verheugen">
kommissionens vice ordförande. - (EN) Fru talman! Jag har fått äran att avge följande förklaring på kommissionens vägnar.
<P>
Kommissionen noterar de ändringsförslag som parlamentet har röstat igenom och kommer att noggrant ta dem i beaktande. Kommissionen bekräftar att den är beredd att försöka nå en kompromiss med parlamentet och rådet. Kommissionen kommer att utarbeta sitt förslag först när budgetmyndighetens båda parter har antagit sina ståndpunkter. Under tiden har kommissionen för avsikt att fortsätta att föra en konstruktiv dialog med båda institutionerna.
<SPEAKER ID="126" NAME="Michael Cashman">
föredragande. - (EN) Fru talman! Jag vet inte var kommissionsledamoten har varit, men i morse antog vi en ståndpunkt.
<P>
Jag vill därför föreslå att kammaren röstar för att återförvisa betänkandet till utskottet. Detta skulle ge utskottet möjlighet att inleda förhandlingar med både rådet och kommissionen.
<P>
Jag ber därför om kammarens stöd till att återförvisa betänkandet till utskottet.
<SPEAKER ID="128" NAME="Michael Cashman">
föredragande. - (EN) Fru talman! Jag tackar alla i kammaren för deras tålamod i den här frågan, min sista insats. Kan jag nu be er, fru talman, att skriva en formell uppmaning till det tjeckiska ordförandeskapet och även till det kommande svenska ordförandeskapet om att de så snart som möjligt ska inleda en formell dialog med Europaparlamentet?
<P>
Som redan aviserat i omröstningslistan och för att den text som vi nu har antagit ska bli tydligare och mer sammanhängande ber jag er även uppmana sammanträdestjänsten att utan några större förändringar göra följande: ordna artiklarna efter innehåll under särskilda ämnesrubriker, ordna skäl och definitioner på nytt i enlighet med detta och lägga fram och offentliggöra parlamentets ståndpunkt som en konsoliderad text så snart som möjligt.
<P>
Slutligen skulle jag vilja tacka för det enorma arbete och stora stöd som inte bara sekretariaten, utan även enheten för ingivande av ändringsförslag har hjälpt mig med.
<P>
(Applåder)
<SPEAKER ID="129" NAME="Talmannen">
Jag vidarebefordrar denna begäran, herr Cashman, och resultatet kommer att meddelas.

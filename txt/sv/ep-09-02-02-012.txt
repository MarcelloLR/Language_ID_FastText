<CHAPTER ID="012">
Arbetsplan
<SPEAKER ID="016" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 29 januari 2009 har delats ut (artiklarna 130 och 131 i arbetsordningen). Följande ändringar har föreslagits:
<P>
Måndagen: Martine Roure har dragit tillbaka sin begäran om en kort presentation av sitt betänkande om genomförandet inom EU av direktiv 2003/9/EG om mottagningsvillkoren för asylsökande och flyktingar. Omröstningen om betänkandet kommer därför att ske på torsdag.
<P>
Torsdagen: Gruppen Unionen för nationernas Europa har begärt att punkten om Filippinerna ska ersättas med en punkt med rubriken ”Vägran att utlämna Cesare Battisti från Brasilien”.
<SPEAKER ID="017" NAME="Roberta Angelilli" LANGUAGE="IT">
Herr talman! Efter att ha talat med flera av mina kolleger vill jag be er om en ändring av dagordningen angående det ni nyss nämnde. Närmare bestämt vill jag be er att Battisti-frågan ska tas med som en brådskande punkt.
<P>
För ett par dagar sedan beslutade Brasiliens regering att vägra utlämna terroristen Cesare Battisti som har dömts till livstids fängelse för fyra mord och gav denna mördare status som politisk flykting. Beslutet är en förolämpning mot institutionerna och den italienska rättvisan, det är en skymf mot offren och deras familjer och det har upprört allmänheten.
<P>
Det är anledningen till denna begäran som jag anser att parlamentet bör hörsamma. Den kom ursprungligen från högsta ort i Italien, inledningsvis från republikens president Giorgio Napolitano, och därför framförs den.

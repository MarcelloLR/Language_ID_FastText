<CHAPTER ID="004-02">
2. Utdelning av livsmedel till de sämst ställda (ändring av ”enda förordningen om de gemensamma organisationerna av marknaden”) (
<P>
- Före omröstningen
<SPEAKER ID="062" NAME="Czesław Adam Siekierski" LANGUAGE="PL">
Herr talman! Genom att anta dagens betänkande om programmet för utdelning av livsmedel till de sämst ställda i gemenskapen sänder vi en positiv signal till våra medborgare om att Europeiska unionen hjälper de sämst ställda och fattigaste invånarna i gemenskapen med gratis mat. Liksom programmen för frukt och mjölk i skolorna håller programmet för utdelning av livsmedel på att ändra inställning till EU och detta gör att EU intar en mer välvillig och nära attityd till två viktiga samhällsgrupper - de sämst ställda och ungdomarna. Jag ber er därför att rösta för det här betänkandet. På så sätt visar vi att Europaparlamentet står nära folket och deras problem.
<P>
(Applåder)

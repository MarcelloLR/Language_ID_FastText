<CHAPTER ID="009-01">
1. Ansvarsfrihet för 2008: Europeiska polisakademin (
<SPEAKER ID="125" NAME="Véronique Mathieu" LANGUAGE="FR">
Herr talman, mina damer och herrar! Efter den enhälliga omröstningen i budgetkontrollutskottet är det beslut om beviljande av ansvarsfrihet som har lagts fram inför er i dag oerhört viktigt för vår institution.
<P>
Jag vill för det första gärna påminna er om andra regleringsmyndigheters professionalism och insatser för att uppfylla kraven på god förvaltning. Deras arbete får inte vanäras av Europeiska polisakademins (CEPOL) dåliga exempel. Parlamentet måste därför ta sitt ansvar som ansvarsfrihetsbeviljande myndighet och vägra att bevilja CEPOL ansvarsfrihet för budgetåret 2008 på grund av de omständigheter som har kommit till vår kännedom.
<P>
Parlamentet kan därför inte godta de allvarliga bristerna i den tidigare direktörens förvaltning och heller inte se genom fingrarna med att styrelsen inte har tagit sitt ansvar genom att vidta nödvändiga åtgärder.
<P>
Eftersom akademin har dragits med stora problem sedan 2006 och framsteg inte kommer att ske förrän 2014 är det slutligen inte längre acceptabelt att akademin behöver minst nio år för att få till stånd en förvaltning av tillfredsställande kvalitet.
<P>
Jag vill avslutningsvis tacka skuggföredragandena för deras arbete med denna fråga.

<CHAPTER ID="009-19">
19. Halvårsutvärderingen av dialogen mellan EU och Vitryssland (omröstning)
<P>
- Före omröstningen:
<SPEAKER ID="105" NAME="Vytautas Landsbergis" AFFILIATION="PPE-DE">
(EN) Herr talman! Jag skulle vilja föreslå att det omnämns att eventuella planer på att vid gränsen till EU bygga ett nytt kärnkraftverk, som inte är av det snitt som används i väst, inte bör ingå i dessa diskussioner - i positiva diskussioner om hur Vitryssland ska stödjas, men inte i detta fall.
<SPEAKER ID="107" NAME="Jacek Protasiewicz" AFFILIATION="PPE-DE">
(EN) Herr talman! Detta kommer att bli ett mycket kort muntligt ändringsförslag, som har föreslagits på begäran av Alexander Milinkevitj och de företrädare för Amnesty International som deltog i konferensen om Vitryssland i parlamentet för två dagar sedan. De begärde att kravet på frisläppande av politiska fångar som nyligen har gripits även utvidgas till personer som är underkastade andra typer av frihetsbegränsningar och trakasserier. Därför föreslår jag, efter att ha rådgjort med andra politiska grupper, att följande tillägg görs till punkt 4: ”liksom att det görs en omprövning av domarna om 'begränsad frihet' som avkunnades mot elva personer som deltog i demonstrationerna i januari 2008”.
<SPEAKER ID="109" NAME="Vytautas Landsbergis" AFFILIATION="PPE-DE">
(EN) Herr talman! En av de tre omnämnda unga aktivister som tvångsintagits till militärtjänst är son till oppositionsledaren Viačorka. Så det är värt att nämna att det kan sägas utgöra statligt gisslantagande: ”Se så, håll en låg profil, för din son är i vår armé och något skulle kunna hända honom”. Det skulle kunna utgöra en liten varning som kanske skulle ge lite mer trygghet åt dessa unga män som tvångsintagits till militärtjänst.
<SPEAKER ID="111" NAME="Vytautas Landsbergis" AFFILIATION="PPE-DE">
(EN) Herr talman! I samband med förslaget att European Humanities University ska få återvända till Vitryssland är det värt att nämna att detta bör ske med verkliga garantier om att det kommer att kunna verka fritt och inte återigen underkastas statlig kontroll.
<SPEAKER ID="113" NAME="Hannes Swoboda" AFFILIATION="PSE">
(DE) Herr talman! Vi är glada över att svara på enskilda muntliga ändringsförslag, men jag skulle vilja be Vytautas Landsbergis att informera oss i förväg så att sådana ämnen kan diskuteras även om han inte är där. Ni kan inte alltid lägga fram muntliga ändringsförslag utan att informera om det.
<SPEAKER ID="114" NAME="Talmannen">
Jag ser att Vytautas Landsbergis tecknar att om han vill göra muntliga ändringsförslag i framtiden kommer han att göra så som ni just har begärt.

<CHAPTER ID="005-18">
18. Ansvarsfrihet 2006: Europeiska fonden för förbättring av levnads- och arbetsvillkor (
<P>
- Före omröstningen:
<SPEAKER ID="121" NAME="Herbert Bösch  " LANGUAGE="DE">
Herr talman! Jag skulle vilja påpeka för kammaren att resolutionerna om byråernas ansvarsfrihet kommer att antas utan motiveringar. Som ordförande har jag raderat motiveringen, enligt vår arbetsordning, enligt artikel 48, eftersom föredragandens motivering inte hade något samband med den text som antogs av utskottet. Bara för er information.
<SPEAKER ID="122" NAME="Hans-Peter Martin">
föredragande. - (DE) Herr talman! Jag skulle inte ha gjort detta mot er om Herbert Bösch inte hade talat. Det är helt enkelt inte sant. Ni kan själva läsa i de relevanta resolutionerna. Först föreslogs det att man bara skulle stryka en liten del. Jag invände, just på grundval av arbetsordningen, varpå Herbert Bösch - helt godtyckligt och felaktigt enligt min mening - raderade hela motiveringen, vilken gällde kritiska punkter som för övrigt har uttryckts offentligt med exakt samma ord av hans grupp. Detta är dubbelmoral, när det är acceptabelt att säga det själv, men inte tillåtet för någon annan att säga det.

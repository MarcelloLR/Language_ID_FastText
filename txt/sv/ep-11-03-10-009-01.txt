<CHAPTER ID="009-01">
1. Medielagen i Ungern (
<P>
- Före omröstningen:
<SPEAKER ID="110" NAME="Joseph Daul" LANGUAGE="FR">
Herr talman! Innan den planerade omröstningen om resolutionen om medielagen i Ungern vill jag uppmärksamma mina ledamotskolleger om den senaste utvecklingen av situationen och lägga fram ett konkret förslag.
<P>
För fyra dagar sedan antog Ungerns parlament de ändringar - alla ändringar - som kommissionen krävde trots att ledamöter från Ungerns socialistiska parti och gröna parti röstade nej. Kommissionsledamot Neelie Kroes deltog vid omröstningen, och hon meddelade att den ändrade versionen av lagen följde europeisk lagstiftning och i synnerhet stadgan om de grundläggande rättigheterna. Ändå ignoreras dessa fakta helt i vänstergruppernas resolution som vi ska rösta om vid lunchtid idag. Texten är i princip samma som för tre veckor sedan, och inget nämns om omröstningen i det ungerska parlamentet. Min fråga är denna: lever detta parlament i verkligheten eller i en låtsasvärld? Är denna resolution riktad mot den ungerska regeringen, eller mot Europeiska kommissionen, som inte längre har några invändningar mot lagen?
<P>
(Applåder)
<P>
Jag vill framför allt fråga ordföranden för den liberala gruppen: har du eller har du inte förtroende för kommissionsledamot Neelie Kroes?
<P>
Europeiska folkpartiets grupp (kristdemokrater) anser att parlamentet förlorar sin trovärdighet om den antar texter som inte motsvarar verkligheten. Måste vi bli en arena för att samla nationella politiska poäng?
<P>
(Applåder)
<P>
Mot bakgrund av detta drar PPE-gruppen tillbaka sin egen resolution och uppmanar övriga grupper att göra samma sak. Parlamentets trovärdighet står på spel.
<SPEAKER ID="111" NAME="Talmannen">
Mina damer och herrar! Förslaget är helt tydligt. Som jag förstår det har Europeiska folkpartiets grupp (kristdemokrater) dragit tillbaka sin resolution. Vi har därför endast en resolution, som har ingivits av flera av de politiska grupperna. Jag vill be företrädarna för de politiska grupperna att kommentera detta.
<SPEAKER ID="112" NAME="Hannes Swoboda" LANGUAGE="DE">
Herr talman, mina damer och herrar! Joseph Daul talade om verklighet. Verkligheten är att den ungerska regeringen eller det ungerska parlamentet har ändrat lagen, och det är bra, för jag kommer ihåg den debatt i denna kammare där vissa personer - inklusive du själv, herr Daul - sade att inget behövde ändras utan att allt var bra. Nu måste det plötsligt ändras.
<P>
(Applåder från vänster)
<P>
Men det är också verklighet - och även detta kan man läsa - att både OSSE:s representant för mediefrihet och företrädaren från Europarådet säger att ändringarna är bristfälliga. Det är verkligheten, herr Daul. Det är verkligheten.
<P>
(Applåder från vänster)
<P>
Vid vår grupps sammanträde igår, där jag var ordförande, diskuterade vi lagen och ändringarna. Precis som OSSE och Europarådet kom vi fram till att ändringarna är bristfälliga. Vilket beslut som än tas idag, om du vinner, herr Daul, eller om vi vinner, så kommer vi inte att ge upp kampen för mediefrihet, herr Lange. Om du gör så är det din sak.
<P>
(Applåder från vänster)
<P>
Mediefrihet är ett oantastligt element i en demokrati. Vi vill ha demokrati och vi vill ha mediefrihet. Vi ber er därför att rösta därefter idag. Vi vet att det även finns vissa ledamöter i er grupp som håller med oss. Vi måste kämpa för mediefrihet, både i Ungern och på andra ställen.
<P>
(Applåder från vänster)
<SPEAKER ID="113" NAME="Talmannen">
Mina damer och herrar, ledamotskolleger! Som jag förstår det drar de fyra politiska grupperna inte tillbaka sin förklaring. Vi skulle kunna avsluta debatten här och gå vidare till omröstningen, men om jag förstår rätt så vill även Gruppen Alliansen liberaler och demokrater för Europa i Europaparlamentet göra ett uttalande. Varsågod.
<SPEAKER ID="114" NAME="Alexander Graf Lambsdorff" LANGUAGE="DE">
Herr talman! Man vände sig specifikt till oss här. Naturligtvis har vi förtroende för kommissionsledamot Neelie Kroes arbete. Hennes utredning av sekundärlagstiftningen var exemplarisk. Vi önskar att kommissionsledamoten som utredde primärlagstiftningen hade gjort sitt jobb på samma sätt, eftersom det är där problemet ligger.
<P>
(Applåder från vänster)
<P>
I verkligheten omfattar situationen de saker som Hannes Swoboda just nämnt, nämligen att både Europarådet och OSSE anser att ändringarna är bristfälliga. Ungerns vice premiär- och justitieminister Tibor Navracsics har själv erkänt att detta inte var någon betydande ändring av medielagen. Jag kan nämna skyddet för journalistiska källor, som ännu inte är reglerat, eller mediemyndighetens sammansättning och makt. Alla dessa frågor kvarstår att diskutera.
<P>
Jag vill därför, på Gruppen Alliansen liberaler och demokrater för Europas vägnar, meddela att vi inte kommer att dra tillbaka resolutionsförslaget utan istället kräva att omröstningen äger rum.
<SPEAKER ID="115" NAME="Talmannen">
Mina damer och herrar! Vi ska nu rösta om de fyra politiska gruppernas resolution.

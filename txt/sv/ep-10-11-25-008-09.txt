<CHAPTER ID="008-09">
9. Mot en ny energistrategi för Europa 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
Herr talman! I tisdags röstade vi om Rapkaybetänkandet, med en kompromiss om kolgruvorna. Vare sig vi tycker om det eller inte har ett beslut fattats av parlamentet. Om vi nu skulle rösta för något annat skulle det inte uppfattas som positivt, särskilt inte av kommissionen. Jag föreslår därför att vi i ändringsförslag 1 från PPE-gruppen, innefattar uttrycket ”inte konkurrenskraftiga” så att det överensstämmer med Rapkaybetänkandet. Oavsett er egen åsikt bör yttrandet från parlamentet denna vecka åtminstone vara konsekvent.
<SPEAKER ID="090" NAME="Konrad Szymański" AFFILIATION="ECR">
(PL) Herr talman! Jag skulle vilja upplysa parlamentet om att det ändringsförslag som föredraganden Lena Kolarska-Bobińska lagt fram gör att vår text, och textens innebörd, överensstämmer tillräckligt med gårdagens omröstning om Rapkaybetänkandet. Den efterföljande delen av det muntliga ändringsförslaget försvagar endast uttrycket och tonen i resolutionen när det gäller användningen av kol som en primär energikälla i EU:s energimix. Jag anser att det inte finns någon anledning att förstöra det samförstånd som vi har nått i utskottet för industrifrågor, forskning och energi genom att anta det muntliga ändringsförslaget. Därför ber jag er att rösta emot detta ändringsförslag.

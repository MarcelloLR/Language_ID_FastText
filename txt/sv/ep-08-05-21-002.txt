<CHAPTER ID="002">
Välkomsthälsning
<SPEAKER ID="006" NAME="Talmannen">
Mina damer och herrar! Jag har det stora nöjet att välkomna en delegation från den mexikanska kongressen ledd av senator Guadarrama, som har tagit plats på åhörarläktaren. Jag hälsar er varmt välkomna.
<P>
(Applåder)
<P>
Delegationen deltar i det sjätte sammanträdet för den gemensamma parlamentariska kommittén EU-Mexiko i dag. Mexiko är en nära samarbetspartner med Europeiska unionen och sammanträdet i dag äger rum vid en viktig tidpunkt i relationerna mellan Mexiko och Europeiska unionen. Toppmötet i Lima förra veckan visade att vi har många gemensamma intressen. Jag hade då också tillfälle att tala med er president, Felipe Calderón.
<P>
Den gemensamma parlamentariska kommittén kommer också att diskutera klimatförändringen i eftermiddag och därför är jag övertygad om att ni kommer att följa denna plenardebatt med stort intresse. Jag önskar att våra mexikanska kolleger får glädje av sitt besök i Strasbourg.

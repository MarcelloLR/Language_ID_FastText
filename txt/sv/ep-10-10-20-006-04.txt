<CHAPTER ID="006-04">
4. Kalender för Europaparlamentets sammanträdesperioder - 2012 (omröstning)
<SPEAKER ID="142" NAME="Joseph Daul" AFFILIATION="PPE">
(FR) Herr talman! I går kväll diskuterade min grupp ändringsförslag som avdelningarna hade sagt var oacceptabla. Av detta skäl, och efter diskussionen jag hade i morse med delegationscheferna och gruppledarna, begär jag att omröstningen om kalendern ska skjutas upp.
<SPEAKER ID="143" NAME="Martin Schulz" AFFILIATION="S&amp;D">
(DE) Herr talman! Vi har inte haft möjlighet att diskutera detta inom gruppen. Jag informerades av Joseph Daul för ett par minuter sedan under morgonens debatt och har diskuterat med ordförandena i andra grupper, närmare bestämt Rebecca Harms och Guy Verhofstadt. Jag vill också ta upp denna punkt med min grupp, eftersom vi hittills inte har haft möjlighet att diskutera den. Om omröstningen skjuts upp tror jag att det skulle finnas mycket goda chanser att nå en bred enighet kring kalendern för 2012. Jag anser därför att vi bör rösta för att den skjuts upp i dag.
<SPEAKER ID="144" NAME="Talmannen">
Martin Schulz har instämt i Joseph Dauls förslag. Jag ger nu ordet till Ashley Fox, som är emot detta förslag.
<SPEAKER ID="145" NAME="Ashley Fox" AFFILIATION="ECR">
(EN) Herr talman! Jag befann mig i kammaren i måndags kväll, då De gröna begärde att omröstningen skulle skjutas upp. Joseph Daul och Martin Schulz var här och de röstade båda mot detta.
<P>
(Applåder)
<P>
Så vad har förändrats? Handlar det verkligen om en viktig rättslig fråga eller handlar det egentligen om att de inser att det finns en stor risk att de förlorar ändringsförslag nr 4 och vill skjuta upp omröstningen så att de kan utöva påtryckningar på ledamöterna i sina egna grupper?
<P>
(Applåder)
<P>
Det här har ingenting att göra med det föregivna skäl de har gett oss och jag uppmanar kollegerna att rösta mot detta att omröstningen skjuts upp och rösta för ändringsförslag nr 4.
<P>
(Applåder)
<SPEAKER ID="146" NAME="Talmannen">
Jag beslutar att vi håller omröstning om Joseph Dauls begäran att omröstningen ska skjutas upp.
<P>
(Parlamentet biföll begäran om att omröstningen skulle skjutas upp)

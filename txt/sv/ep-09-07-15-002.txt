<CHAPTER ID="002">
Undertecknande av rättsakter som antagits genom medbeslutandeförfarandet: se protokollet
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Herr talman! Litauens parlament röstade i går om en lag om homosexualitet, som gäller propaganda om homosexualitet och bisexualitet. Litauens president hade redan vägrat att underteckna denna lag. Den återförvisades till parlamentet. Denna lag står i direkt motsättning till EU:s stadga om de grundläggande rättigheterna och artikel 6.1 i Lissabonfördraget.
<P>
Herr talman! Jag uppmanar er att för Europaparlamentets räkning protestera mot denna lag, i de europeiska värderingarnas namn. I stadgan om de grundläggande rättigheterna, såsom den återges i samband med Lissabonfördraget, behandlas icke-diskriminering på grund av sexuell läggning, och denna lag diskriminerar sexuella minoriteter.
<P>
För parlamentets räkning uppmanar jag er att skriva till Litauens parlament för att meddela att denna lag strider mot den gemensamma Europavisionen.
<P>
(Applåder)
<SPEAKER ID="008" NAME="Talmannen">
Tack. Vi går nu över till en presentation av arbetsplanen.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Herr talman! Kan ni säga mig om ni kommer att agera? Jag har bett er göra en sak och ni borde säga mig huruvida ni kommer att göra det. Det är det jag frågar om.
<SPEAKER ID="010" NAME="Talmannen">
Jag ska ta reda på vad Litauens parlament har antagit och sedan kommer jag att besluta vad jag ska göra. Jag kommer att informera er om detta.

<CHAPTER ID="009">
Omröstning
<SPEAKER ID="063" NAME="Talmannen">
Nästa punkt är omröstningen.
<P>
(För omröstningsresultat och andra uppgifter som rör omröstningen: se protokollet.)
<SPEAKER ID="064" NAME="Hannes Swoboda" AFFILIATION="PSE">
(DE) Herr talman! I går tillkännagav jag, och informerade parlamentssekretariatet, att jag önskade lägga fram ett förslag om att skjuta upp omröstningen om f.d. jugoslaviska republiken Makedonien, det vill säga om betänkandet om landet. Inte så att vi motsätter oss den linje som föredraganden föreslår, men i en så känslig fråga vill vi inte underblåsa elden. Vi skulle föredra att finna ett sätt att nå bredast tänkbara stöd i kammaren. Jag begär därför att vi röstar om att skjuta upp denna omröstning tills sammanträdesperioden i Strasbourg: inte efter den, bara tills sammanträdesperioden i Strasbourg.
<SPEAKER ID="065" NAME="Talmannen">
Herr Swoboda! Vi skulle ha kommit till detta när vi kommer till den punkten på föredragningslistan. Förfarandet är följande: När vi kommer till Meijerbetänkandet i ärendeordningen tar vi upp det. Tack ändå. Ni får då möjlighet att få ordet igen. Det har inte förbisetts.

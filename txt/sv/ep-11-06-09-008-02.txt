<CHAPTER ID="008-02">
2. Toppmötet mellan EU och Ryssland (
<P>
- Under omröstningen:
<SPEAKER ID="146" NAME="Werner Langen" AFFILIATION="PPE">
(DE) Herr talman! Jag skulle vilja fråga varför ledamoten som sitter på stol nummer 56 har röstat för både 56 och 57 samtidigt. Reinhard Bütikofer har röstat för Claude Turmes. Var vänlig och tillrättavisa ledamoten för detta uppförande.
<P>
(Tumult)
<P>
Under en tidigare mandatperiod, då Reinhard Bütikofer ännu inte var parlamentsledamot, utfärdades ett straff till gruppens ordförande, eftersom han röstade för sin granne. Daniel Cohn-Bendit tycker säkert att detta är löjligt och han kan kanske göra det i gruppen De Gröna/Europeiska fria alliansen, men parlamentets regler är tydliga. Ingen ledamot får rösta för någon annan ledamot från den andra ledamotens stol. Detta gäller också De Gröna.
<P>
(Livliga applåder)
<SPEAKER ID="147" NAME="Talmannen">
Låt oss fortsätta. Det verkar helt korrekt att man inte kan rösta för någon annan.

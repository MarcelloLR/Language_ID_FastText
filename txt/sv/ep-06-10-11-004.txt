<CHAPTER ID="004">
Justering av protokollet från föregående sammanträde
<SPEAKER ID="010" NAME="Tunne Kelam" AFFILIATION="PPE-DE">
(EN) Herr talman! Tack för att ni gjorde detta uttalande med anledning av mordet på den ryska journalisten Anna Politkovskaja. Ryssland har blivit ett av de mest dödsbringande länderna för journalister, och hennes grymma död ...
<P>
(Talmannen avbröt talaren.)
<SPEAKER ID="011" NAME="Talmannen">
Herr Kelam! Jag kan tyvärr inte ge er ordet nu. Herr Kelam! Jag kan inte ge er ordet nu. Vi frågar om det finns några kommentarer om protokollet. Ni får tillfälle att uttrycka er uppfattning om detta under frågorna på en minut. För närvarande håller vi emellertid på att justera protokollet.
<P>
Finns det några synpunkter på protokollet?
<SPEAKER ID="012" NAME="Tunne Kelam" AFFILIATION="PPE-DE">
(EN) Herr talman! Jag har på PPE-DE-gruppens vägnar ett mandat att bredda frågan ...
<P>
(Talmannen avbröt talaren.)
<SPEAKER ID="013" NAME="Talmannen">
Det här är inte rätt tillfälle, herr Kelam. Ni kan göra det en annan gång, men jag kan inte ge er ordet nu. Jag är ledsen, herr Kelam. Jag är verkligen ledsen. Detta är inte rätt tillfälle att tala för gruppernas räkning. Vi håller på att justera protokollet.
<P>
Finns det några synpunkter på protokollet?
<SPEAKER ID="014" NAME="Daniel Cohn-Bendit" AFFILIATION="Verts/ALE">
(FR) Herr talman! Om det utgör ett problem då gör också jag det. Vi ber om en ändring i föredragningslistan, närmare bestämt en punkt i föredragningslistan. Det är allt, och vi skulle vilja be er att göra ändringen direkt.
<SPEAKER ID="015" NAME="Talmannen">
Ursäkta mig. Det är mycket tydligt vad protokoll betyder på spanska. Det är extremt tydligt. Vi talar om justeringen av protokollet och jag tror att tolkarna kan översätta vad vi talar om för er.
<P>
Finns det några synpunkter på protokollet? Om inte, får ni möjlighet att tala om andra punkter på föredragningslistan senare.
<SPEAKER ID="016" NAME="Gay Mitchell" AFFILIATION="PPE-DE">
(EN) Herr talman! Jag vill inte försena förfarandet, men frågestunden under förra sammanträdesperioden var ett enda virrvarr. Jag vill be er se till att det inte händer igen. Frågestunden flyttas alltför ofta, och ledamöterna hindras från att utföra sitt arbete.
<P>
(Applåder)
<SPEAKER ID="017" NAME="Talmannen">
Tack så mycket. Vi ska försöka se till att det inte blir en enda röra den här gången, åtminstone för er.
<P>
(Protokollet från föregående sammanträde justerades.)

<CHAPTER ID="012">
Arbetsplan
<SPEAKER ID="026" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 22 oktober 2009 i enlighet med artikel 137 i arbetsordningen har delats ut. Följande ändring har föreslagits av de politiska grupperna:
<P>
Onsdagen:
<P>
Titeln på kommissionens uttalande om den politiska situationen i Honduras med beaktande av valet den 29 november 2009 ändras och ska lyda på följande sätt: ”Uttalande av kommissionen - Den politiska situationen i Honduras”.
<SPEAKER ID="027" NAME="Ioannis Kasoulides" LANGUAGE="EN">
Herr talman! PPE-gruppen godtar inte att den titel avseende Honduras som fanns med på föredragningslistan ändras. Förslaget går ut på att den del av titeln som syftar på valet den 29 november ska tas bort. Valet är en mycket viktig del av hela debatten, och vi anser att titeln bör kvarstå oförändrad.
<SPEAKER ID="028" NAME="Ulrike Lunacek" LANGUAGE="DE">
Herr talman! Jag anser att vi ska behålla det nya förslaget, eftersom det när allt kommer omkring ändå är uppenbart att förhandlingarna i Honduras har misslyckats. Parterna har inte lagt fram något gemensamt förslag om valet. Valet är olagligt, eftersom den sittande presidenten kom till makten genom en statskupp. Jag uppmanar därför parlamentet att gå med på presidiets förslag och ta bort formuleringen om valet.
<SPEAKER ID="029" NAME="Alojz Peterle">
(SL) Jag anser definitivt att vi inte ska ändra i föredragningslistan. Jag var med i den delegation från Europeiska folkpartiet som besökte Honduras och kunde förskaffa sig inblick i läget där. Det är inte alls sant att valet den 29 november äger rum på grund av händelserna i juni. Valet utlystes sex månader dessförinnan och har inget särskilt samband med den senare politiska händelseutvecklingen, som inte heller kan ha uppmuntrat nya kandidater att ställa upp. Jag anser också att valet den 29 november är en del av lösningen, snarare än en del av problemet. Allt talar för att vi bör behålla föredragningslistan oförändrad och stödja den demokratiska utvecklingen i landet i framtiden.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Herr talman! Jag har en ordningsfråga. Jag har inte mitt röstkort med mig, eftersom den omröstning som ska genomföras nu inte var inplanerad. Jag begär att ni antecknar min önskan att rösta för att föredragningslistan ska förbli oförändrad. Den här gången går det inte att ersätta mig med en maskin.
<SPEAKER ID="031" NAME="Talmannen">
Mina damer och herrar! Till alla som har samma problem vill jag säga följande: Tack, men var snälla och begär inte ordet. Vi kan anteckna de önskemål som var och en av er har, men kan inte ta någon hänsyn till dessa vid omröstningen eller rösträkningen. De kommer enbart att framgå av protokollet, inte av rösträkningen. Jag beklagar, men ni bör alltid ha med er röstkorten, för omröstningar kan äga rum när som helst.
<P>
(Parlamentet förkastade förslaget.)
<P>
(Arbetsplanen fastställdes.)
<P>
(Sammanträdet avbröts kl. 16.05 och återupptogs kl. 16.15.)

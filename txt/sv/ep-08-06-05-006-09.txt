<CHAPTER ID="006-09">
9. Gemensamma regler för tillträde till marknaden för busstransporter (omarbetning) (
<P>
- Före omröstningen:
<SPEAKER ID="097" NAME="Hannes Swoboda" AFFILIATION="PSE">
(DE) Herr talman! Jag ville bara tacka Mathieu Grosch och ledamöterna i utskottet för transport och turism som har gjort det möjligt för oss att bordlägga frågan fram till i dag. Som vi kan se har vi uppnått en bred samförståndsöverenskommelse om att rösta ja.
<SPEAKER ID="098" NAME="Talmannen">
Ja, vi har ju inte röstat än, men jag hoppas att ni har rätt.
<SPEAKER ID="099" NAME="Mathieu Grosch">
föredragande. - (DE) Herr talman! Vi har redan debatterat denna fråga i Strasbourg, så jag behöver inte gå in på den mer i dag. När det gäller så kallade 12-dagarsresor har vi träffat en utmärkt kompromiss över partigränserna, som också omfattar resultatet av förhandlingarna med arbetsmarknadens parter. Vi kan med fog hävda att vi i kammaren har förbättrat den kompromiss som ingicks med arbetsmarknadens parter. Jag hoppas därför att vi kommer att kunna avsluta den här frågan mycket framgångsrikt och med brett stöd.
<P>
Låt mig också påpeka att det är den engelska versionen av ändringsförslag 31 som ska gå till omröstning, eftersom jag har lagt märke till att ett mycket viktigt ord saknas i de franska och tyska språkversionerna.
<SPEAKER ID="100" NAME="Talmannen">
De olika språkversionerna kommer att kontrolleras.

<CHAPTER ID="003">
Välkomsthälsning
<SPEAKER ID="009" NAME="Talmannen">
Nu skulle jag varmt vilja välkomna två gäster från Vitryssland som tagit plats på åhörarläktaren: Andżelika Borys, ordförande för Polackernas förbund i Vitryssland, och Aljaksandr Milinkevitj, 2006 års vinnare av vårt eget Sacharovpris och ledare för den demokratiska oppositionen i Vitryssland.
<P>
(Ihållande applåder)
<P>
Tyvärr har Vitryssland åter gett upphov till rubriker för förföljelse av icke-statliga organisationer. Europaparlamentet upprätthåller och kommer att upprätthålla allmänna värderingar som något som vi värderar och tror på. Vi kommer att fördöma diktatoriska regimer som använder våld och förföljer demokratiska organisationer, bara för att dessa organisationer inte delar regimens åsikter.

<CHAPTER ID="014">
Röstförklaringar
<P>
Skriftliga förklaringar:
<SPEAKER ID="046" NAME="William " AFFILIATION="the Earl of) Dartmouth  (EFD">
skriftlig. - (EN) Chefen för Bank of England (Mervyn King) har framhållit, och enligt mig med rätta, att ”banker är internationella medan de verkar men nationella när verksamheten upphör ...”. Det är nationella regeringar och nationella skattebetalare som får betala när bankerna måste lösas ut. Detta innebär att banktillsyn måste utföras på nationell grund och inte genom EU. Detta är anledningen till att jag röstade mot att tillsätta ett särskilt utskott för den finansiella och ekonomiska krisen.
<SPEAKER ID="998" NAME="Maria Da Graça Carvalho  " LANGUAGE="PT">
Det är oerhört viktigt att man tillsätter ett särskilt utskott för den finansiella och ekonomiska krisen för att analysera och utvärdera samordningen av de åtgärder som vidtagits av medlemsstaterna för att stödja en hållbar tillväxt med kvalitet. Det är viktigt att analysera och utvärdera omfattningen av den sociala, ekonomiska och finansiella krisen, men också att föreslå lämpliga åtgärder för en långsiktig rekonstruktion av sunda, stabila finansmarknader som kan stödja en hållbar ekonomisk tillväxt som kan motverka arbetslösheten och reagera på demografiska och klimatmässiga utmaningar.
<P>
Det är viktigt att stödja en medverkan från universitet, företrädare för vetenskapssamfundet och forskare som strategiska partner. Detta partnerskap måste stödjas, eftersom det kommer att bli avgörande för oss om vi ska kunna ta itu med såväl den ekonomiska krisen och sysselsättningsproblemen på kort sikt som att finna långsiktiga lösningar på problemet med klimatförändringen genom att utveckla rena energiformer.
<SPEAKER ID="047" NAME="Diogo Feio  " LANGUAGE="PT">
Tillsättandet av ett särskilt utskott för den finansiella och ekonomiska krisen kan visa sig bli helt avgörande när vi ska förbereda EU inför framtiden. Den framtiden kommer vi inte att kunna nå enbart genom att diskutera och föreslå åtgärder. Vi måste också utforma mekanismer som kan tillämpas så att vi slipper ställas inför en liknande situation i en inte alltför avlägsen framtid. Det är därför viktigt att vi drar lärdom av denna kris genom att undersöka dess orsaker och konsekvenser. Det är också viktigt att vi korrigerar det som har brustit i det finansiella systemet och som ledde fram till den nuvarande situationen genom att anta bättre och väl motiverade lagar.
<P>
Vi måste akta oss för att skapa en lagstiftning som är så strikt att den kan resultera i att återhämtningen fördröjs ytterligare, eller att EU förvandlas till en oattraktiv finansmarknad i ett klimat präglat av stark konkurrens.
<P>
Detta utskott skulle också kunna arbeta längre än de planerade tolv månaderna för att kunna övervaka och utvärdera de åtgärder som kommer att antas i den nuvarande krisen.
<SPEAKER ID="048" NAME="Petru Constantin Luhan  " LANGUAGE="RO">
Jag stöder åtgärden, och jag är övertygad om att detta utskott kommer att göra en grundlig analys av omfattningen av den finansiella kris som har drabbat samtliga medlemsstater, och att det kommer att lägga fram expertförslag som bidrar till Europeiska unionens ekonomiska återhämtning. Jag kunde emellertid inte rösta om förslaget, eftersom jag hade problem med mitt röstkort.
<SPEAKER ID="049" NAME="Franz Obermayr  " LANGUAGE="DE">
Att klara den nuvarande ekonomiska krisen och dess effekter på ekonomin och även på det sociala området i EU:s medlemsstater kräver intensiva gemensamma ansträngningar. Talmanskonferensens beslut av den 17 september 2009 att tillsätta ett särskilt utskott för att genomföra en strukturerad analys och utarbeta förslag till lämpliga åtgärder för att skapa hållbara, krisresistenta finansmarknader förtjänar att få stöd. Men det måste också sägas att det nu har gått över tolv månader sedan de första tecknen på krisen visade sig förra året och sedan själva krisen drabbade oss i början av året. De åtgärder som hittills har vidtagits måste i första hand betraktas som symtomkontroll och nödåtgärder för att skydda jobben. Till stöd för förslaget bör sägas att man måste ägna särskild uppmärksamhet åt samordnade och riktade åtgärder, för i slutändan kommer individuella lösningar, hur mycket man än respekterar subsidiaritetsprincipen, att än en gång leda till att konkurrensen snedvrids.

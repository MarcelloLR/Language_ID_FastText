<CHAPTER ID="008-10">
10. Lika behandling av kvinnor och män och lika tillgång till scenkonsten (
<P>
- Före omröstningen:
<SPEAKER ID="114" NAME="Claire Gibault">
föredragande. - (FR) Herr talman, mina damer och herrar! Karriärer inom scenkonsten är inte immuna mot den stora ojämlikhet som fortfarande råder mellan män och kvinnor.
<P>
Eftersom jag har en ansvarsställning inom konsten är detta ett ämne som ligger mig varmt om hjärtat, eftersom diskriminering mot kvinnor inom scenkonsten fortfarande är utbredd, i synnerhet när det gäller högre befattningar: det finns oerhört få kvinnliga chefer inom teater, dans, opera osv.
<P>
Det är till exempel viktigt att utvidga bruket med provspelning bakom en skärm när man rekryterar musiker till en orkester, i likhet med affärspraxisen att läsa anonyma meritförteckningar, delvis för att det är det enda sättet för kvinnor att få jobb som orkestersolister, och delvis för att det är ett bra sätt att bekämpa diskriminering på grund av ras.
<P>
Dessutom är balansen mellan yrkes- och familjeåtaganden ännu svårare för kvinnor inom denna sektor, på grund av de ovanliga arbetstider som hör samman med deras yrke, och följaktligen behövs särskilda öppettider för daghem som fyller artisters behov.
<P>
Europa kan inte, som kulturens vagga, fortsätta att ignorera dessa problem som är till nackdel för kulturen.

<CHAPTER ID="004">
Begäran om fastställelse av parlamentarisk immunitet
<SPEAKER ID="009" NAME="Talmannen">
Nu till några administrativa tillkännagivanden. Luigi de Magistris har lämnat in två förfrågningar om att få utnyttja sin immunitet och sina privilegier i två rättegångar i Cosenza och Milano där han är part. Viktor Uspaskich har lämnat in en begäran om att få utnyttja sin immunitet och sina privilegier i en rättegång i Vilnius där han är part. Corneliu Vadim Tudor har lämnat in en begäran om att utnyttja sin immunitet och sina privilegier. I enlighet med artikel 6.3 kommer dessa förfrågningar att skickas till det ansvariga utskottet, det vill säga utskottet för rättsliga frågor.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Herr talman! Detta är ingen ordningsfråga. Jag förstod helt enkelt inte vad du just sade.
<P>
Om jag har rätt har Luigi de Magistris begärt försvar för sin immunitet. Det måste vara ett missförstånd. Eftersom Luigi de Magistris är förkämpen i kampen mot immunitet i mitt land, måste det troligtvis ha misstolkats. Jag anser det vara osannolikt att Luigi de Magistris skulle ha begärt försvar för sin immunitet. Jag måste ha missförstått detta, och jag skulle därför vilja ha ett förtydligande i den här frågan.
<SPEAKER ID="011" NAME="Talmannen">
Som jag sade var det en begäran om att försvara hans immunitet. Den kommer som vanligt att behandlas av vårt utskott i enlighet med artikel 6.3.

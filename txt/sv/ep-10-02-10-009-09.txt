<CHAPTER ID="009-09">
9. Resultat från Köpenhamnstoppmötet om klimatförändringarna (
<P>
- Före omröstningen:
<SPEAKER ID="147" NAME="Jo Leinen">
för S&D-gruppen. - (DE) Herr talman, mina damer och herrar! Efter det nedslående resultatet av klimatkonferensen i Köpenhamn vill parlamentet med hjälp av denna resolution klargöra att det inte finns något alternativ till klimatskydd och att vi nu när vi närmar oss nästa konferens i Mexiko snarare måste öka än minska våra insatser på detta område.
<P>
Jag ska fatta mig kort. Ändringsförslag 6 från gruppen Progressiva alliansen av socialdemokrater och demokrater i Europaparlamentet var avsett att tjäna detta syfte. Men eftersom det har formulerats på ett förvirrande sätt drar vi tillbaka det. Vi stöder ändå ändringsförslagen 1 och 9 från gruppen Alliansen liberaler och demokrater för Europa och gruppen De gröna/Europeiska fria alliansen, där EU uppmanas att förbereda sig mer inför konferensen i Mexiko. Klimatskyddet får inte avstanna. Jag ber om ert stöd.
<SPEAKER ID="148" NAME="Rachida Dati" AFFILIATION="PPE">
(FR) Herr talman, mina damer och herrar! När det gäller ändringsförslag 21, som jag har lagt fram, skulle jag först vilja tacka alla mina kolleger som har stöttat mig när jag lade fram detta ändringsförslag om principen om upprättande av en koldioxidskatt vid EU:s gränser.
<P>
Jag vill också än en gång säga att vi inte får hyckla när vi talar med våra medborgare. När vi bedriver kampanjer kan vi inte säga att EU skyddar dem, att EU kommer att skydda deras företag och arbeten, och sedan glömma detta åtagande när vi har blivit valda. Jag vill bara påpeka att detta ändringsförslag har gjort det möjligt för mig att stimulera diskussionen, och därför vill jag nu dra tillbaka det och därmed låta debatten frodas i rådet.
<SPEAKER ID="149" NAME="Talmannen">
Ändringsförslaget har därmed dragits tillbaka.
<P>
- Före omröstningen om ändringsförslag 10:
<SPEAKER ID="150" NAME="Satu Hassi" AFFILIATION="Verts/ALE">
(EN) Herr talman! Ändringsförslag 10 från De gröna står inte i strid med ändringsförslag 1. Ändringsförslag 1 handlar om att höja vår ambitionsnivå till mer än 20. Ändringsförslag 10 - vårt ändringsförslag - handlar om att förtydliga villkoren till minus 40. Detta kan betraktas som ett tillägg till, och står inte i konflikt med, ändringsförslag 1, så vi bör rösta om ändringsförslag 10.
<SPEAKER ID="151" NAME="Talmannen">
Tjänstemännen delar inte er åsikt, men jag vill be ordföranden för utskottet om hans åsikt.
<SPEAKER ID="152" NAME="Jo Leinen">
för S&D-gruppen. - (DE) Jag håller med Satu Hassi. Detta är en ny idé, och vi bör rösta om den.

<CHAPTER ID="011">
Justering av protokollet från föregående sammanträde
<SPEAKER ID="146" NAME="Talmannen">
Gårdagens protokoll har delats ut.
<P>
Finns det några synpunkter?
<SPEAKER ID="147" NAME="Richard Corbett" AFFILIATION="PSE">
(EN) Herr talman! Punkt 13 i protokollet hänvisar till en ledamot som byter politisk grupp för att ansluta sig till ITS-gruppen. Man tar inte upp att Thomas Wise lämnar IND/DEM-gruppen, och jag undrade om detta var ett misstag. Jag förstår att hans parti, UK Independece Party, har suspenderat honom i avvaktan på undersökningen om det påstådda bedrägeriet i hans fall. Innebär inte detta att hans grupp också har suspenderat honom, eller var presskampanjen avsiktligt missvisande?
<SPEAKER ID="148" NAME="Talmannen">
Herr Corbett! Jag tror att ni har fått sagt det som ni ville säga. Vi kommer att se över det.
<P>
(Protokollet från föregående sammanträde justerades.)

<CHAPTER ID="009-19">
19. Den europeiska skyddsordern (
<SPEAKER ID="153" NAME="Teresa Jiménez-Becerril Barrio">
föredragande. - (ES) Herr talman! Jag bad om ordet för att påminna er om hur viktig dagens omröstning är för att sända ett tydligt budskap till rådet som riktar sig till de länder som ännu inte har utrustat sig med säkerhet på detta område. Enligt min uppfattning har vi i dag chansen att försvara offer och se till att de kan leva ett liv utan rädsla och i frihet. Detta är väldigt viktigt, inte bara för kvinnor, utan också för män, barn, offer för terrorism, organiserad brottslighet och handel med kvinnor och offer i allmänhet.
<SPEAKER ID="154" NAME="Carmen Romero López">
föredragande. - (ES) Herr talman! Vi är två föredragande. Jag vill bara påminna de liberala ministrarna i Europeiska unionen om att det i nuläget också är väldigt viktigt att detta betänkande får stöd till förmån för kvinnors grundläggande rättigheter. Det ligger i händerna på en liberal minister, men också på andra regeringar som ännu inte har undertecknat det. Vi får se om de kommer att stödja detta initiativ nu.

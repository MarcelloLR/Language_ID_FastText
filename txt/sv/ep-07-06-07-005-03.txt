<CHAPTER ID="005-03">
3. Tillämpning av Schengenregelverket som rör Schengens informationssystem (omröstning) 
<P>
- Betänkande: Coelho
<P>
- Före omröstningen:
<SPEAKER ID="067" NAME="Carlos Coelho " AFFILIATION="PPE-DE">
föredragande. - (PT) Jag skulle bara vilja göra tre korta kommentarer om jag får: ett tack, en varning och en upplysning. Jag skulle vilja tacka alla ledamöter från utskottet för medborgerliga fri- och rättigheter samt rättsliga och inrikes frågor och alla politiska grupper vars goda vilja gjorde att detta betänkande snabbt kunde antas. Jag skulle även vilja tacka den portugisiska regeringen - och särskilt utrikesminister José Magalhães - för hans initiativ till det system genom vilket nya medlemsstater som uppfyller Schengenkriterierna inte på ett orättvist sätt behöver vänta på sin anslutning utan kan ansluta sig till systemet med en gång.
<P>
För det andra skulle jag som parlamentets föredragande vilja varna rådet och kommissionen. Vi anser att denna övergångsåtgärd aldrig får hindra ett snabbt ingående av SIS II. Detta får inte försenas och måste även i fortsättningen prioriteras mot bakgrund av det mervärde och viktiga nyskapande som det innebär för vår kollektiva säkerhet.
<P>
För det tredje har jag till sist en upplysning. Jag skulle vilja uppmärksamma rådet och kommissionen på att de behöver utöva påtryckningar på medlemsstaterna. Varje medlemsstat är ansvarig för att förbereda sig för anslutningen till systemet och att avlägsna de inre gränserna. Att gå med i Schengensystemet innebär ömsesidigt förtroende när det gäller övervakningen av våra yttre gränser. Under denna Schengenbedömningsprocess finns det inget utrymme för politiska överenskommelser mellan regeringar om att urvattna kriterierna och villkoren. Det handlar inte om sympatiåtgärder. Det handlar om vår gemensamma säkerhet, och EU-medborgarnas säkerhet är inte något som får behandlas lättsinnigt.

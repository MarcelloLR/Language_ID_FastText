<CHAPTER ID="004">
Primater i vetenskapliga experiment - Det europeiska larmnumret 112 (skriftliga förklaringar): se protokollet
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Herr talman, mina damer och herrar! Jag kan egentligen inte hänvisa till en artikel. Likväl skulle jag vilja påminna om att ni igår sa att EU inte bör blanda sig i kyrkans skattearrangemang. Ni uppgav även att ni talade som enskild person. Jag anser att Europaparlamentets talman inte talar som enskild person i frågor som gäller Europiska kommissionens befogenheter. Därför skulle jag vilja säga att jag anser att det ni sa var ytterst olämpligt eftersom ni även är min talman och jag anser att frågan om kyrkans skattearrangemang borde förtydligas med hänsyn till EU:s regler.
<P>
(Applåder)
<SPEAKER ID="048" NAME="Talmannen">
Fru Frassoni! Jag kan berätta för er att det inte var dramatiskt överhuvudtaget. Jag ombads under en pressintervju att redogöra för mina ståndpunkter i några av de frågor som ni nämnde. I intervjun sa jag att vi alltid borde beakta solidaritetsprincipen oerhört noggrant innan vi vidtar åtgärder på EU-nivå. Jag diskuterade inte ämnet mer än så.
<P>
(Applåder)
<SPEAKER ID="049" NAME="Marco Cappato" AFFILIATION="ALDE">
(IT) Herr talman, mina damer och herrar! Jag ber om ursäkt för att jag insisterar men jag skulle vilja hänvisa till den artikel enligt vilken ni är parlamentets företrädare och till artiklarna om korrekta förbindelser mellan EU:s institutioner.
<P>
I motsats till vad ni just sa är problemet att en undersökning av Europeiska kommissionen är i gång. Kommissionen har uppmanat den italienska regeringen att lämna uppgifter om risken för att konkurrensrätten överträds. Det här syftar inte till subsidiaritet, utan det har att göra med EU-förordningar. Ni sa, bokstavligen, att vi borde lämna över frågan till de italienska myndigheterna. Hur kan ni säga så när undersökningen just rör en möjlig kränkning av gemenskapsrätten från de italienska myndigheternas sida? Däri ligger det motsägelsefulla i ert påstående.
<P>
(Applåder)
<SPEAKER ID="050" NAME="Talmannen">
Herr Cappato! Vi har även diskuterat andra frågor där ni har haft särskilda intressen. Vi har över huvud taget inte diskuterat några detaljer. Jag tycker inte att vi ska hänga upp oss på den här frågan. Förresten kommer ingen att försvara europeisk lag lika bestämt som jag. För mig är europeisk lag alltid riktmärket. Därmed skulle jag tills vidare vilja lämna ämnet.
<SPEAKER ID="051" NAME="Antonio Tajani" AFFILIATION="PPE-DE">
(IT) Herr talman, mina damer och herrar! Jag skulle bara vilka betona att parlamentets talman, Hans-Gert Pöttering, hade helt rätt i att säga att han talade som enskild person. Jag skulle vilja påminna Marco Cappato om att EU inte har några befogenheter på konkurrensområdet när det gäller tillhandahållandet av offentliga tjänster.
<SPEAKER ID="052" NAME="Talmannen">
Tack herr Tajani, men vi skulle vilja avsluta denna punkt tills vidare.

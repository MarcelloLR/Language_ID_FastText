<CHAPTER ID="005-02">
2. Förfarandet för framställningar (ändring av avdelning VIII i arbetsordningen) (
<P>
- Före omröstningen:
<SPEAKER ID="054" NAME="Brian Crowley">
för UEN-gruppen. - (EN) Fru talman! Jag ber om ursäkt för att jag avbryter omröstningen.
<P>
I enlighet med artikel 170 i arbetsordningen ber jag Europaparlamentets ledamöter att skjuta upp omröstningen om Onestabetänkandet med beaktande av framställningsförfarandet, eftersom denna fråga för närvarande håller på att behandlas i talmanskonferensen inom ramen för reform av kammarens förfaranden. Talmanskonferensen kommer att diskutera de väldigt specifika reformfrågorna som tas upp i Gérard Onestas betänkande vid ett möte den 5 mars 2009 och jag undrar därför om det är möjligt att omröstningen om detta betänkande skjuts upp till sammanträdesperioden i Strasbourg under den andra veckan i mars. Jag ber kammaren att anta detta om det går.
<SPEAKER ID="055" NAME="Gérard Onesta">
föredragande. - (FR) Fru talman! Låt oss försöka vara noggranna. Detta betänkande handlar om att ändra, eller snarare förtydliga, vår arbetsordning i syfte att klargöra hur framställningar till utskottet för framställningar ska tas emot eller inte tas emot, hur framställare ska informeras osv.
<P>
Det godkändes enhälligt, med endast en röst mot, tror jag, i utskottet för konstitutionella frågor. Jag tror alltså inte att det här betänkandet är särskilt kontroversiellt. Det finns dock en artikel där vi hade kommit överens om att göra klart att om och när Lissabonfördraget träder i kraft ska framställarna helt enkelt informeras när en framställning som inte har lämnats till parlamentet utan till Europeiska kommissionen - ni vet, de där framställningarna med miljontals underskrifter - har någon koppling till deras framställning.
<P>
Om jag förstår det hela rätt är det den artikeln som skapar problem på grund av hänvisningen till ett eventuellt kommande fördrag. Personligen kan jag leva med att vi skjuter upp detta till den 5 mars, jag kan till och med leva med en snabbomröstning för att dra tillbaka det ändringsförslaget. Å andra sidan vore det mycket tråkigt om vi inte kunde snygga till vår arbetsordning på den här punkten när vi har haft så många problem tidigare. Mina damer och herrar, det är upp till er.

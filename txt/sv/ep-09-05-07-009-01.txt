<CHAPTER ID="009-01">
1. Jämställdhetsperspektivet i EU:s yttre förbindelser samt freds- och nationsuppbyggnad (
<P>
- Före omröstningen:
<SPEAKER ID="088" NAME="Libor Rouček">
föredragande. - (EN) Herr talman! EU och dess medlemsstater har åtagit sig att arbeta för att jämställdhet och medinflytande för kvinnor ska föras upp som en av de viktigaste prioriteringarna på den internationella agendan.
<P>
Vid närmare granskning visar det sig emellertid att man fortfarande endast i mycket begränsad omfattning har infört ett jämställdhetsperspektiv i EU:s utrikespolitik. Endast åtta av de 27 medlemsstaterna har t.ex. antagit nationella handlingsplaner för att genomföra FN:s säkerhetsråds resolution 1325.
<P>
Kvinnor är dessutom fortfarande kraftigt underrepresenterade på höga poster inom kommissionen och rådet. Det finns faktiskt inte en enda kvinnlig EU-företrädare här just nu. Därför betonar vi i betänkandet att EU till fullo måste fullgöra sina åtaganden på detta område. Kommissionen bör t.ex. skynda på sitt arbete med en EU-handlingsplan för jämställdhet. Jag är övertygad om att detta är nyckeln till en starkare jämställdhetsdimension i EU:s utrikespolitik.
<P>
Låt mig avsluta med att säga att kvinnors rättigheter utgör en del av det vidare begreppet mänskliga och medborgerliga rättigheter. Om vi inte tar upp jämställdhet och främjar kvinnors rättigheter i EU:s utrikespolitik kommer denna politik aldrig att kunna bli effektiv.
<P>
(Applåder)

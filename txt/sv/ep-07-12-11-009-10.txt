<CHAPTER ID="009-10">
10. Tillfälliga bestämmelser om mervärdesskattesatser (omröstning)
<P>
- Betänkande: Ieke van den Burg
<P>
- Före omröstningen:
<SPEAKER ID="106" NAME="Pervenche Berès  " AFFILIATION="PSE">
ordförande för utskottet för ekonomi och valutafrågor. - (FR) Fru talman! Utskottet för ekonomi och valutafrågor röstade för Ieke van den Burgs betänkande den 21 november 2007 och rådet fattade ett liknande beslut förra veckan. Det här är inte första gången som vi har varit tvungna att göra ett brådskande uttalande i dessa frågor och vi vill ge kommissionsledamoten vårt stöd i hans försök att åstadkomma ett stabilare system.
<P>
Därför tar vi också tillfället i akt att skicka några mycket tydliga budskap. Det första är att vi måste fastställa huruvida idén om slutgiltiga bestämmelser som bygger på ursprungsland fortfarande är EU:s målsättning. Vi behöver också ge medlemsstaterna mer flexibilitet att tillämpa lägre momssatser på basvaror av sociala, ekonomiska, kulturella och miljömässiga skäl. Vi måste även ge medlemsstaterna utrymme att tillämpa lägre momssatser av politiska skäl.
<P>
Slutligen måste vi godkänna lägre momssatser för att underlätta arbetsintensiva tjänster. Parlamentet är berett att göra sin del och kommer att stödja kommissionsledamoten i hans föresats att hitta en hållbar lösning på problemet.

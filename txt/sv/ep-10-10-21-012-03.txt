<CHAPTER ID="012-03">
3. Nordkaukasien, i synnerhet fallet Oleg Orlov (
<SPEAKER ID="351" NAME="Bernd Posselt" LANGUAGE="DE">
Herr talman! Vytautas Landsbergis är insatt i frågan om Nordkaukasien bättre än någon annan och har lämnat några korta muntliga ändringsförslag som stramar upp texten och som jag skulle vilja uppmana er att stödja. Jag lägger fram dem på hans vägnar.
<P>
I punkt 3 vill vi infoga ordet ”verklig” efter ”erkänner Rysslands rätt att bekämpa” och före ”terrorism” i syfte att förtydliga det, för terrorism används ofta som förevändning. I punkt 5 vill vi lägga till orden ”den varaktiga” så att texten lyder ”framhåller att den varaktiga straffriheten i Tjetjenien”. I punkt 15 vill vi lägga till orden ”de skrämmande”, så att texten lyder ”förkastar de skrämmande genomsökningarna av människorättsorganisationers kontor”.
<P>
Ändringsförslagen avser endast att förtydliga språket i betänkandet och jag vill uppmana kammaren att beakta dem.

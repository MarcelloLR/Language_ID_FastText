<CHAPTER ID="009-07">
7. Den tragiska situationen i Burma (omröstning)
<P>
- Före omröstningen:
<SPEAKER ID="103" NAME="Ignasi Guardans Cambó" AFFILIATION="ALDE">
(EN) Herr talman! Det är inte jag som har skrivit detta betänkande, men jag skulle vilja att de kolleger som har haft hand om denna fråga tänker på att vi idag röstar om två betänkanden, ett om Kina och ett om Burma, som handlar om en katastrof och olika reaktioner på den. Betänkandet om Kina inleds med följande mening: ”Europaparlamentet uttrycker sitt djupaste deltagande och sin solidaritet med Kinas befolkning och med alla offer. Parlamentet beklagar också dem som har drabbats av jordbävningens följdverkningar”, men i betänkandet om Burma finns det bara politiska överväganden.
<P>
(Talmannen avbröt talaren.)
<SPEAKER ID="104" NAME="Talmannen">
Herr Guardans Cambó! Jag har inget emot er och jag respekterar er, men jag måste följa gällande förfarande. Tyvärr kan jag inte lämna ordet fritt igen för en jämförande analys av två resolutioner. Ni har säkert förståelse för det.
<SPEAKER ID="105" NAME="Ignasi Guardans Cambó" AFFILIATION="ALDE">
(FR) Jag lägger fram ett muntligt ändringsförslag, som parlamentet bör godta eller förkasta, som uttrycker deltagande med befolkningen i exakt samma ordalag som för Kina. Det är mitt muntliga ändringsförslag: Deltagande med befolkningen.
<P>
(Applåder)
<SPEAKER ID="106" NAME="Talmannen">
Så här föreslår jag, eftersom ni talade innan vi hade kommit fram till den punkten: Om jag förstår saken rätt vill ni föra in det tillägget före punkt 4. Kan ni specificera exakt punkt?
<SPEAKER ID="107" NAME="Ignasi Guardans Cambó" AFFILIATION="ALDE">
(FR) Det muntliga ändringsförslaget ska vara den första punkten och lyda så här:
<P>
”Europaparlamentet uttrycker sitt djupaste deltagande och sin solidaritet med Burmas befolkning och med alla offer. Parlamentet beklagar också dem som har drabbats av katastrofens följdverkningar.”
<P>
(Applåder)
<P>
(Det muntliga ändringsförslaget beaktades.)
<P>
Före omröstningen om punkt 10:
<SPEAKER ID="110" NAME="Hartmut Nassauer" AFFILIATION="PPE-DE">
(DE) Herr talman! På vår omröstningslista finns det inga ändringsförslag alls till resolutionen om Burma. Den enda omröstningen är den om resolutionen i sin helhet.
<SPEAKER ID="897" NAME="Talmannen">
Det här handlar inte om ett ändringsförslag utan en delad omröstning, på begäran av ALDE-gruppen.

<CHAPTER ID="008-10">
10. EU:s sjunde ramprogram för forskning, teknisk utveckling och demonstration (
<SPEAKER ID="135" NAME="Paweł Robert Kowal" AFFILIATION="ECR">
(PL) Herr talman jag har meddelat sekretariatet att jag vill lägga fram ett muntligt ändringsförslag som går ut på att stryka punkt 27 eftersom den innehåller osanna uppgifter om det viktiga forskningsprojektet Indect. Jag kan meddela parlamentet att detta projekt har godkänts i en etisk granskning. Den etiska granskningen genomfördes i Bryssel den 15 mars 2011. I granskningen deltog specialister från Österrike, Frankrike, Nederländerna, Tyskland och Storbritannien. Den etiska granskningen av arbetet inom detta projekt gav ett positivt resultat och detta har bekräftats. Man kunde inte upptäcka några problem i samband med projektets etiska aspekter. Kommissionen har redan från början övervakat betänkandets etiska aspekter. Jag vill framhålla detta och uppmanar parlamentet att se till att vårt betänkande inte innehåller uppgifter som saknar saklig grund. Detta är ett mycket viktigt forskningsprojekt som bedrivs av tekniska högskolan i Kraków och flera europeiska forskningsinstitut och högskolor.

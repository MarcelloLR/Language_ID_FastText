<CHAPTER ID="008-08">
8. Samordning av vissa bestämmelser i medlemsstaterna när det gäller sändningsverksamhet för television (omröstning)
<P>
- Efter omröstningen om ändringsförslag 167:
<SPEAKER ID="115" NAME="Ruth Hieronymi " AFFILIATION="PPE-DE">
föredragande. - (DE) Herr talman! Jag ska fatta mig väldigt kort, eftersom jag bara vill ta upp en översättningsfråga. För att undvika missförstånd när det gäller översättningen av uttrycket ”produktionsstöd” och uttryckligen ställa det i samband med det tyska ursprungsuttrycket Produktionshilfen, begär jag ett språkligt förtydligande som innebär att ordet ”produktionsstöd” (”production aid”), när det förekommer i texten, i den engelska versionen ersätts med uttrycket ”production props” och i den franska versionen återges med aide matérielle à la production och på tyska med Produktionshilfen.
<P>
(Det muntliga ändringsförslaget antogs.)
<SPEAKER ID="117" NAME="Jacques Toubon" AFFILIATION="PPE-DE">
(FR) Herr talman! Tillåt mig att lägga fram ett förslag som rör förfarandena. Det finns i texten oundvikligen många små problem, många smärre inkonsekvenser mellan språkversionerna. Jag stöder vad Ruth Hieronymi precis sa, att vi inte ville ta upp dessa problem. Vi anser att omröstningen måste vara så enkel som möjligt i en så viktig debatt som denna.
<P>
Jag skulle i stället föredra om dessa språkliga inkonsekvenser avlägsnades när kommissionen överlämnar texten till rådet. Jag skulle därför vilja att de förs till protokollet och beaktas, eftersom varje ord räknas i ett så viktigt ärende som detta.
<P>
- Före omröstningen om ändringsförslag 160:
<SPEAKER ID="119" NAME="Christopher Heaton-Harris" AFFILIATION="PPE-DE">
(EN) Herr talman! Jag vill ta upp en ordningsfråga enligt artikel 166, nämligen om ett ändringsförslags tillåtlighet enligt artikel 151.3. Det gäller ändringsförslag 160, som lagts fram av Thomas Wise för IND/DEM-gruppen, där man efterfrågar en kraftig utvidgning av budgetbefogenheterna till att omfatta olika områden för medlemsstaternas självständighet. Där sägs nämligen att medlemsstaternas regeringar och institutioner eller EU ska betala för dessa socialpolitiska informationskampanjer.
<P>
Skulle ni kunna meddela om detta ändringsförslag är tillåtligt i ljuset av denna kraftiga utvidgning av EU:s befogenheter?
<P>
(Skratt och applåder)
<P>
- Före omröstningen om ändringsförslag 219:
<SPEAKER ID="121" NAME="Ignasi Guardans Cambó" AFFILIATION="ALDE">
(EN) Herr talman! Jag kanske har helt fel, men jag tror inte att vi har röstat om den ursprungliga texten till skäl 44.
<SPEAKER ID="122" NAME="Talmannen">
Vi har röstat om ändringsförslag 44, och ursprungstexten har också godtagits.

<CHAPTER ID="011">
Arbetsplan
<SPEAKER ID="020" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 16 oktober 2008 har delats ut (artiklarna 130 och 131 i arbetsordningen).
<P>
Måndagen, tisdagen och torsdagen:
<P>
Inga ändringar.
<P>
Onsdagen:
<P>
Jag har erhållit ett förslag från utskottet för regional utveckling om att den muntliga frågan till kommissionen om Europeiska unionens solidaritetsfond ska skjutas upp till nästa sammanträdesperiod.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Herr talman! Det stämmer att debatten om frågorna kring solidaritetsfonden tagits med på onsdagens föredragningslista, på begäran av utskottet för regional utveckling. Nu visar det sig dock att den behöriga kommissionsledamoten Danuta Hübner, som vi väldigt gärna skulle vilja debattera denna fråga med, inte kommer att kunna delta.
<P>
Därför föreslår både utskottspresidiet och de olika gruppernas samordnare att denna debatt, som är så viktig för parlamentet, hålls vid november månads plenarsammanträde. Vi ber därför om att debatten flyttas till sammanträdesperioden i november. Det är det önskemål jag skulle vilja framföra.
<P>
(Parlamentet samtyckte till detta förslag.)
<P>
(Arbetsplanen fastställdes.)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
(EN) Herr talman! Jag vill bara göra er uppmärksam på att det under den tid som gått sedan vi senast var i Strasbourg är minst två ledamöter som haft inbrott i sina kontor på åttonde våningen i tornbyggnaden och blivit av med saker. Jag skulle vilja veta om detta bara är en engångsföreteelse eller om det finns fler tecken på att det förekommit inbrott i ledamöters kontor och att de så att säga ”befriats” från saker under den period när vi inte varit i Strasbourg. Jag tycker att det här är mycket oroväckande. Om vi inte kan se till att våra kontor är säkra när vi inte är här så är detta ett mycket dåligt arrangemang.
<SPEAKER ID="024" NAME="Talmannen">
Tack så mycket, herr Bradbourn. Frågan kommer att utredas; generalsekreteraren kommer att ta hand om det.

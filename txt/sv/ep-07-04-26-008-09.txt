<CHAPTER ID="008-09">
9. Årsrapport om de mänskliga rättigheterna i världen 2006 och EU:s politik på området (omröstning)
<P>
- Betänkande av Simon Coveney
<P>
- Före omröstningen om ändringsförslag 19:
<SPEAKER ID="066" NAME="Sarah Ludford" AFFILIATION="ALDE">
(EN) Herr talman! Jag har ett muntligt förslag till ändring av ändringsförslag 19, så att andra hälften av punkten inkluderar orden ”begär en utökning av den temporära internationella mekanismen och”, och sedan fortsätter ”uppmanar rådet och kommissionen att noga övervaka de ändrade förhållandena” etc. Detta muntliga ändringsförslag skulle därför helt enkelt lägga till några ord från den ursprungliga punkten 28 till texten i ändringsförslag 19.
<SPEAKER ID="067" NAME="Simon Coveney " AFFILIATION="PPE-DE">
föredragande. - (EN) Herr talman! Som föredragande har jag inga invändningar mot att dessa ord läggs till.
<P>
(Det muntliga ändringsförslaget godkändes.)
<P>
- Före omröstningen om punkt 94:
<SPEAKER ID="069" NAME="Simon Coveney " AFFILIATION="PPE-DE">
föredragande. - (EN) Herr talman! För att vi ska vara exakta och uppdatera fakta när det gäller punkt 94 föreslår jag att vi i vårt muntliga ändringsförslag lägger till orden ”men välkomnar att detta stöd återinförs från och med februari 2007”.
<P>
(Det muntliga ändringsförslaget godkändes.)
<P>
- Före omröstningen om ändringsförslag 13:
<SPEAKER ID="071" NAME="Sarah Ludford" AFFILIATION="ALDE">
(EN) Herr talman! Jag lovar att det här är sista gången. Jag vill föreslå ett litet och effektivt ändringsförslag till ändringsförslag 13, så att det lyder: ”uppmanar sina utskott att göra alla rimliga ansträngningar för att respektera jämställdheten mellan könen”.
<P>
Det skulle göra det möjligt för ALDE-gruppen att rösta för detta ändringstillägg. Annars måste vi lägga ned vår röst, eftersom den ursprungliga texten ger alltför stränga föreskrifter. Jag hoppas att detta muntliga ändringstillägg kan godtas och att det kanske till och med gör att föredraganden kan godta ändringsförslaget.
<SPEAKER ID="072" NAME="Simon Coveney " AFFILIATION="PPE-DE">
föredragande. - (EN) Herr talman! Som ledamöterna i PPE-DE-gruppen känner till har jag rekommenderat att vi förkastar detta ändringsförslag eftersom jag ansåg att det medförde alltför stränga föreskrifter. Men med det muntliga ändringsförslaget kan jag som föredragande godta ändringsförslaget i dess helhet.
<P>
(Det muntliga ändringsförslaget godkändes.)
<P>
- Före omröstningen om punkt 150:
<SPEAKER ID="074" NAME="Józef Pinior" AFFILIATION="PSE">
(EN) Herr talman! Jag föreslår att ordet ”välkomnar” ersätts med ordet ”noterar” i punkt 150. Resten av meningen bibehålls.
<P>
(Det muntliga ändringsförslaget godkändes inte.)

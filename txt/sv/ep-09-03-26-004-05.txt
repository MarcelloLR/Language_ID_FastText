<CHAPTER ID="004-05">
5. Livsmedelspriserna i Europa (
<P>
- Före omröstningen
<SPEAKER ID="067" NAME="Katerina Batzeli" LANGUAGE="EL">
Herr talman! Det skulle vara ytterst intressant om vi kunde jämföra omröstningen om betänkandet från utskottet för jordbruk och landsbygdens utveckling och de alternativa förslagen till resolutionen från 40 ledamöter och Gruppen Alliansen liberaler och demokrater för Europa. I så fall skulle vi konstatera följande:
<P>
För det första att sammanlagt 15 förslag har ändrats utan att detta har meddelats.
<P>
För det andra att det inte bara är en kvantitativ fråga, utan även en politisk fråga, där man i det alternativa förslaget stryker alla hänvisningar till de stora kommersiella detalj- och grossistkedjornas roll och ansvar.
<P>
För det tredje att den skriftliga förklaringen från Europaparlamentet med dess 439 underskrifter från ledamöter som vill att filialer ska kontrolleras och drivas korrekt har sina brister på grund av försummelse.
<P>
För det fjärde att alla illojala handelsmetoder har strukits eller förskönats och att detta till och med går så långt som att man motsätter sig rekommendationen att skapa en EU-omfattande databas över gårds- och konsumentpriser som ska finnas tillgänglig för samtliga medborgare och konsumenter.
<P>
Utskottet för jordbruk och högnivågruppen har haft som mål att undersöka konkurrensen och öppenheten på den inre marknaden inom livsmedelssektorn. I dag blir vi alla bedömda.
<SPEAKER ID="068" NAME="Astrid Lulling" AFFILIATION="PPE-DE">
(FR) Herr talman! Det är hur som helst häpnadsväckande, det uttalandet.
<P>
Jag ville bara säga till mina kolleger att jag är en av dem som har skrivit den resolutionen. Vi befinner oss i Europeiska unionen, inte i Sovjetunionen.
<P>
(Applåder)
<SPEAKER ID="069" NAME="Talmannen">
Fru Lulling, jag är övertygad om att parlamentsledamöterna inte hade missat den detaljen, men jag gav föredraganden ordet eftersom hon inte hade möjlighet att tala under debatten. Som ni känner till har hon rätt till två minuter; och under två minuter har föredraganden därför full frihet. Detta har respekterats.

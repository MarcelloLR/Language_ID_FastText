<CHAPTER ID="011">
Arbetsplan
<SPEAKER ID="016" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 14 januari 2010 har delats ut (artikel 137 i arbetsordningen). Följande ändringar har föreslagits:
<P>
Tisdag:
<P>
Jag har erhållit ett förslag från gruppen Progressiva förbundet av socialdemokrater i Europaparlamentet om att avsluta debatten om Haiti med att inge resolutionsförslag som ska läggas fram för omröstning under första sammanträdesperioden i februari.
<SPEAKER ID="017" NAME="Hannes Swoboda" LANGUAGE="DE">
Herr talman! Vi vill också önska alla ett gott nytt år.
<P>
Jag skulle vilja veta om ni återkommer till resolutionen om Haiti? Vi skulle vilja lägga fram ett förslag till resolution om Haiti, som vi till varje pris måste fatta beslut om i februari.
<P>
Onsdag:
<P>
Jag har erhållit ett förslag från gruppen Frihet och demokrati i Europa om att på föredragningslistan under punkten omröstning föra upp förslagen till en resolution om försvar för solidaritetsprincipen, för att följa upp debatten som hölls den 15 december 2009.
<SPEAKER ID="020" NAME="Francesco Enrico Speroni" LANGUAGE="IT">
Herr talman, mina damer och herrar! Det finns två skäl som talar för detta förslag. För det första är ämnet mycket viktigt och det vore märkligt om parlamentet vägrade rösta om detta. Vi har alla våra egna åsikter och alla får tänka som de vill, men som parlament är det vår plikt att yttra oss i frågan, i enlighet med vad var och en av oss anser vara lämpligt.
<P>
För det andra har kammaren redan begärt och röstat om att denna punkt ska tas upp för omröstning och flyttat den från december till januari. Nu anser jag att presidiet, eller rättare sagt talmanskonferensen, inte borde ha gått emot parlamentets uttryckliga och lägliga beslut och att parlamentet därför snarast bör säga sin mening om detta.
<SPEAKER ID="021" NAME="Hannes Swoboda" LANGUAGE="DE">
Herr talman! Vi har haft en del mycket livliga debatter. Vi har sett att det faktiskt råder mycket delade meningar om ett avgörande i en domstol som inte är en EU-domstol. Vi bör inte ännu en gång ge oss in i en debatt om detta mycket allvarliga ämne, eftersom det är en debatt som söndrar oss mer än den enar oss. Vi bör låta ämnet vila. Vi har haft och har fortfarande olika åsikter och därför bör vi inte ta upp detta igen och försöka komma fram till en ny resolution.
<SPEAKER ID="023" NAME="Mario Mauro" LANGUAGE="IT">
Herr talman, mina damer och herrar! Jag vill bara be mina kolleger här i parlamentet att behålla denna punkt på föredragningslistan. Massakern på koptiska kristna under den koptiska juldagen, eller rättare sagt julnatten, och de många morden på kristna i Malaysia är tydliga tecken på att dessa länder har stora problem med religionsfriheten.
<P>
Resolutionen i sig är inte riktad mot någon enskild utpekad regering utan är tänkt att belysa att religionsfriheten är en grundpelare i ett harmoniskt samhälle. Det är därför rätt att parlamentet uttrycker sin ståndpunkt i denna fråga.
<SPEAKER ID="025" NAME="Ioannis Kasoulides" LANGUAGE="EN">
Herr talman! Vi vill att debatten om förbindelserna mellan Tunisien och EU skjuts upp till sammanträdesperioden i februari eftersom underutskottet för mänskliga rättigheter kommer att ha ett sammanträde om förbindelserna mellan EU och Tunisien innan dess och det kan hända att nya uppgifter kommer fram under den debatten.
<SPEAKER ID="026" NAME="Hannes Swoboda" LANGUAGE="DE">
Herr talman! Det är inte meningen att vi ska komma fram till en resolution nu. Det kan vara bra att ha haft en diskussion utan att lägga fram någon resolution. Min ståndpunkt är också att om vi alls ska lägga fram en sådan resolution bör vi vänta till efter vi har besökt landet. Diskussionen bör vi dock definitivt hålla nu, så att de ledamöter som besöker landet kan få med sig synpunkterna från kammaren.

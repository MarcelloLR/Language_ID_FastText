<CHAPTER ID="010">
Parlamentets sammansättning
<SPEAKER ID="134" NAME="Talmannen">
Som vi vet har Stavros Lambrinidis meddelat mig att han utsetts till utrikesminister i den grekiska regeringen med verkan från den 17 juni 2011.
<P>
Parlamentet noterar härmed detta meddelande och förklarar i enlighet med artikel 7.1 i akten om allmänna direkta val av företrädare i Europaparlamentet och artikel 4.1 och 4.4 i arbetsordningen att platsen är vakant från och med den 17 juni 2011.
<P>
Vi ska gå vidare med vårt arbete och önskar vår tidigare kollega allt gott och lycka till.
<P>
De behöriga grekiska myndigheterna har meddelat mig att Dimitrios Droutsas utsetts att ersätta Stavros Lambrinidis. Parlamentet noterar i enlighet med artikel 4.1 i arbetsordningen att detta byte träder i kraft med verkan från den 22 juni 2011.
<P>
Jag välkomnar den nya ledamoten ...
<P>
(Applåder)
<P>
... och påpekar att Dimitrios Droutsas, i enlighet med artikel 3.2 i arbetsordningen, till dess att bevis om valet av honom har granskats eller beslut fattats beträffande en eventuell tvist, och förutsatt att han undertecknat den skriftliga förklaringen om att han inte innehar något uppdrag som är oförenligt med uppdraget som ledamot av Europaparlamentet, ska tillträda sitt uppdrag i parlamentet och i dess organ, och ha alla de rättigheter som följer av uppdraget.
<P>
Vi önskar givetvis även vår nye kollega lycka till.
<P>

<SPEAKER ID="135" NAME="Gerard Batten" AFFILIATION="EFD">
(EN) Fru talman! En ordningsfråga: jag ser att det på kammarens andra sida har satts upp politiska affischer.
<P>
Jag anser att det strider mot reglerna. Det stör mig inte personligen, men jag har många gånger här i kammaren bett om att reglerna ska tillämpas på samma sätt för alla.
<P>
Om damerna och herrarna där borta får sätta upp sina politiska affischer vill jag också ha rätt att ha min ”Vote UKIP”-affisch på min bänk hela tiden, och alla andra ska också ha rätt att sätta upp sina affischer.
<P>
Kan vi få veta vad som gäller?
<P>
(Applåder)
<SPEAKER ID="136" NAME="Talmannen">
Tack så mycket, Gerard Batten, för att du gjorde mig uppmärksam på affischerna. Jag vill be dem som satt upp dem att ta ned dem nu.
<SPEAKER ID="137" NAME="Elizabeth Lynne" AFFILIATION="ALDE">
(EN) Fru talman! Oavsett om vi håller med demonstranter eller inte är det helt fel att de släpps in i parlamentet för att hindra ledamöter från att komma in och rösta.
<P>
Det spelar ingen roll vad vi tycker i sakfrågan - något måste göras för att se till att Europaparlamentets ledamöter utan att hindras kan komma in och rösta.
<P>
(Applåder)
<SPEAKER ID="138" NAME="Talmannen">
Tjänsteavdelningarna har uppmärksammats på problemet och det kommer inte att hända igen.
<SPEAKER ID="139" NAME="Barry Madlener" AFFILIATION="NI">
(NL) Tack så mycket, fru talman! Jag vill ta upp en ordningsfråga. Jag har ett glädjande besked att lämna, nämligen att min partiledare Geert Wilders i förmiddags förklarades helt oskyldig till alla anklagelser om att ha förolämpat islam. Yttrandefriheten har säkrats i Nederländerna.
<SPEAKER ID="140" NAME="Talmannen">
Det har ingenting med vårt arbete här att göra.

<CHAPTER ID="006-01">
1. Val av kvestorer (första, andra och tredje valomgången)
<P>
- Före omröstningen:
<SPEAKER ID="112" NAME="Martin Schulz" AFFILIATION="S&amp;D">
(DE) Herr talman! Jag anser att ni behöver förklara en sak. Vi utför just nu ett test. I detta test kan vi bara rösta på två personer - till exempel Pavarotti och Montserrat Caballé. Men senare när vi röstar om kvestorerna kommer vi att kunna rösta på fem personer. Jag vill bara upprepa att detta har förvirrat många ledamöter. Det är bara i detta test som vi kan rösta på två personer. Senare, i den riktiga omröstningen, kommer det att bli fem.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Herr talman, mina damer och herrar! Förutom att jag vill tacka för att ni nämnde Pavarotti först, vill jag säga en sak. Efter att vi har kryssat för de två som vi röstar på, ska vi bekräfta vår röst eller ska vi lämna den som den är?
<SPEAKER ID="114" NAME="Carlo Casini" AFFILIATION="PPE">
(IT) Herr talman, mina damer och herrar! Eftersom inte alla helt har förstått den muntliga förklaringen före omröstningen vore det en bra idé att förklara en gång till hur vi ska göra för att rösta.
<SPEAKER ID="115" NAME="Talmannen">
Jag anser att resultaten från omröstningen kommer att visa hur snabbt vi har lärt oss hur det går till.
<P>
Efter omröstningen:
<P>
I enlighet med artikel 16 och artikel 15.2 i arbetsordningen ska kvestorernas rangordning bestämmas utifrån den ordning de valdes. Det nya presidiets sammansättning ska meddelas till EU-institutionernas ordförande.

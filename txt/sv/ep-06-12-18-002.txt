<CHAPTER ID="002">
Justering av protokollet från föregående sammanträde
<SPEAKER ID="007" NAME="Talmannen">
Protokollet från sammanträdet den 14 december 2006 har delats ut.
<P>
Finns det några synpunkter?
<SPEAKER ID="008" NAME="Jean-Marie Cavada" AFFILIATION="ALDE">
(FR) Herr talman! Jag ska fatta mig mycket kort. Förra veckan i Strasbourg antog parlamentet ett antal viktiga betänkanden, däribland de tio förslagen om budgetramen för området för frihet, säkerhet och rättvisa för perioden 2007-2013.
<P>
Jag vill bara ta tillfället i akt när protokollet ska justeras att tacka utskottet för medborgerliga fri- och rättigheter samt rättsliga och inrikes frågor för det utmärkta arbete som utskottet var tvunget att slutföra mycket snabbt, och jag vill även tacka parlamentets tjänsteavdelningar, som hann rätta till ett antal störande materiella fel och tillhandahålla översättningarna av de betänkanden som ursprungligen inlämnades av utskottet.
<P>
Texterna återspeglar nu tydligt plenums vilja, och jag vill även i er närvaro tacka rådets tjänsteavdelningar som tillhandahöll översättningarna av texterna till oss, och som vi lyckades enas fullständigt om.
<SPEAKER ID="009" NAME="Talmannen">
Herr Cavada! Tack så mycket för era mycket välvalda kommentarer som återspeglar de insatser som ert utskott och alla utskott som har samarbetat med er har gjort för att nå detta viktiga resultat. Jag gratulerar er och alla som har deltagit i denna process.
<SPEAKER ID="010" NAME="Richard Corbett" AFFILIATION="PSE">
(EN) Herr talman! Förra torsdagen antog vi ett antal ändringar i arbetsordningen, bland annat ändringen för det nya tillvägagångssättet för kommittéförfarandet, för att utnyttja parlamentets största maktökning sedan Nicefördraget.
<P>
Jag har förstått att den nya versionen av arbetsordningen snart ska publiceras. Får jag uppmana till att den distribueras i januari om det är möjligt, och jag vill dessutom be om att den kompletteras med anpassningen av de olika siffror i arbetsordningen som måste anpassas automatiskt utan omröstning i parlamentet för att ta hänsyn till den nya storleken på Europaparlamentet? Som ni vet kommer vi att öka till antalet i januari.
<SPEAKER ID="011" NAME="Talmannen">
Herr Corbett! Tack för er begäran, som även den är relevant. Som ni vet har vi problem med översättningarna. Parlamentets tjänsteavdelningar har informerat mig om att de gör allt de kan för att kunna tillhandahålla en preliminär version på alla språk i januari. Dessa versioner kommer att betraktas som preliminära, men det kommer otvivelaktigt att vara att vara till stor hjälp för ledamöterna att kunna ha tillgång till dem så snabbt som möjligt.
<P>
Det förefaller följaktligen som om er begäran kommer att tillgodoses och som om vi kommer att ha den preliminära versionen tillgänglig på alla språk i januari. Efter detta måste versionerna granskas för att se till att översättningarna är korrekta innan processen att ändra vår arbetsordning slutligen kan anses vara slutförd.
<P>
(Protokollet justerades.)

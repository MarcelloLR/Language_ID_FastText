<CHAPTER ID="006-03">
3. (
<P>
- Före omröstningen om ändringsförslag 3:
<SPEAKER ID="066" NAME="Lydie Polfer">
föredragande. - (FR) Herr talman! Jag ville bara fråga Charles Tannock om hans förslag till tillägg verkligen är ett tillägg eller om han tänker försöka få bort avsnittet om våld och misshandel i häkten och på fängelser. Om hans ändringsförslag ska uppfattas som ett tillägg kan jag givetvis stödja det. Om han däremot vill att någon del av den nuvarande texten ska utgå kan jag endast rekommendera att vi röstar emot ändringsförslaget.
<SPEAKER ID="067" NAME="Charles Tannock" AFFILIATION="PPE-DE">
(FR) Det är ett tillägg. Tack.
<P>
- Före omröstningen om ändringsförslag 7:
<SPEAKER ID="069" NAME="Lydie Polfer">
föredragande. - (FR) Herr talman! I punkt 32 upprepar vi de båda villkoren, det vill säga självbestämmande och territoriell integritet, trots att de redan nämns i punkt 30. Förslagsställaren har emellertid lagt till formuleringen ”självbestämmande för de människor som är bosatta där”. Jag rekommenderar starkt att vi stryker orden ”för de människor som är bosatta där”, eftersom vi annars skulle utesluta flyktingar och personer som fördrivits i sitt eget land. Om författaren till ändringsförslaget samtycker till att stryka de orden kommer jag alltså att kunna stödja ändringsförslaget. I annat fall rekommenderar jag att vi förkastar det.
<SPEAKER ID="070" NAME="Charles Tannock" AFFILIATION="PPE-DE">
(EN) Herr talman! Jag har godtagit den förändringen av det muntliga ändringsförslaget.
<P>
(Parlamentet gav sitt samtycke till att detta muntliga ändringsförslag skulle beaktas.)
<P>
- Före omröstningen om ändringsförslag 8/rev:
<SPEAKER ID="072" NAME="Charles Tannock" AFFILIATION="PPE-DE">
(EN) Herr talman! Som vi kom överens om i början av sammanträdet, kommer det nu att bli ett tillägg. I själva texten står det att orden ”gasledningen mellan Baku, Tbilisi och Erzurum” ska ersättas med orden ”projekten inom den transkaspiska energikorridoren”. Men genom förhandlingar i början av omröstningen har jag redan gått med på att detta bör vara ett tillägg snarare än en ersättning, så kan vi inkludera orden ”projekten inom den transkaspiska energikorridoren”?
<P>
(Parlamentet gav sitt samtycke till att detta muntliga ändringsförslag skulle beaktas.)

<CHAPTER ID=1>
Återupptagande av sessionen
<SPEAKER ID=1 NAME="Talmannen">
Jag förklarar Europaparlamentets session återupptagen efter avbrottet den 17 december 2001.
<P>
Låt mig först, mina damer och herrar, kära kolleger, innan vi inleder våra arbeten, använda en minut, bara en minut, för att helt och hållet ansluta mig till de hyllningar som alla parlamentsgrupper den 17 december riktade till vår avgående talman Nicole Fontaine. Jag var, som ni nog minns, en av hennes konkurrenter för två år sedan. Därför är jag mycket glad över att här i dag kunna uttrycka min tacksamhet över den värdighet, den självständighet, den effektivitet och den enastående elegans med vilken hon har utövat sitt mandat i Europeiska unionens tjänst och därigenom höjt vårt parlaments status.
<P>
(Livliga applåder)

<CHAPTER ID=2>
Arbetsplan
<SPEAKER ID=2 NAME="Talmannen">
Det slutgiltiga förslaget till föredragningslista som utarbetats av talmanskonferensen vid sammanträdet den 10 januari har delats ut.
<P>
Jag vill emellertid uppmärksamma kammaren på att arbetsplanen för innevarande sammanträdesperiod kommer att fastställas på onsdag förmiddag kl. 9.00.

<CHAPTER ID=3>
Tillkännagivande av nomineringarna för valet till talman
<SPEAKER ID=3 NAME="Talmannen">
I enlighet med arbetsordningen kommer valet av talman att äga rum i morgon med början kl. 10.00.
<P>
Jag vill påminna om att enligt arbetsordningen får ingen debatt äga rum under ålderspresidentens ordförandeskap annan än om valet av talman eller om valprövningen.
<P>
Enligt artikel 13 skall nomineringar till talman göras - med de berörda parternas samtycke - av en politisk grupp eller minst 32 ledamöter.
<P>
Följande nomineringar till Europaparlamentets talman har gjorts i enlighet med arbetsordningen:
<P>
Bonde
<P>
Cox
<P>
David Martin
<P>
Onesta
<P>
Wurtz
<P>
De nominerade har meddelat mig att de accepterar sina respektive nomineringar. Jag vill också påminna om att, i enlighet med artikel 14 i arbetsordningen, måste en kandidat för att kunna bli vald få absolut majoritet av de avlagda rösterna i de tre första valomgångarna. Blanka och ogiltiga röster räknas inte med vid rösträkningen.
<P>
För att göra morgondagens arbete snabbare föreslår jag att vi redan nu utser de sex rösträknarna genom lottdragning.
<P>
(Talmannen genomförde uttagning av rösträknare genom lottdragning.)
<P>
Följande rösträknare har härmed tagits ut genom lottdragning bland ledamöterna: Patsy Sörensen, Dieter-Lebrecht Kock, Giuseppe Nistico, Reinhard Rack, Ilkka Suominen och Alima Boumediene-Thiery.
<P>
(Sammanträdet avbröts kl. 18.14.)


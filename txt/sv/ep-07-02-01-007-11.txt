<CHAPTER ID="007-11">
11. Diskriminering av unga kvinnor och flickor när det gäller utbildning (omröstning)
<P>
Före omröstningen om skäl G:
<SPEAKER ID="082" NAME="Zbigniew Zaleski" AFFILIATION="PPE-DE">
(DE) Herr talman! Jag skulle bara vilja göra ett kort uttalande om ändringsförslaget.
<P>
(PL) I betänkandet nämns många negativa aspekter av så kallad feminism och segregering, och jag anser därför att det är värt att framhålla ett positivt exempel. Marie Skłodowska-Curie skulle kunna tjäna som ett inspirerande exempel på en kvinna, mor, hustru, forskare, nobelpristagare och föredömlig europé. Det förvånar mig därför att föredraganden Věra Flasarová är motståndare till Marie Skłodowska-Curie, och jag förstår inte varför. Står kvinna mot kvinna i det här fallet? Är detta politiskt och psykologiskt korrekt?
<P>
- Före omröstningen om det ändrade resolutionsförslaget:
<SPEAKER ID="085" NAME="Věra Flasarová " AFFILIATION="GUE/NGL">
föredragande. - (CS) Tack för ordet, herr talman. De kvinnor som på ett betydande sätt bidragit till vår europeiska union och till Europa är enligt min mening för många för att kunna nämnas. Jag menar därför att det inte bara är Marie Skłodowska-Curie, en kvinna jag hyser stor beundran för, som bör finnas med på listan. Detta betänkande handlar enligt min mening om de frågor som nämnts här. Tack.

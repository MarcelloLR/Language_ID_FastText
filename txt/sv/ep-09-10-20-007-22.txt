<CHAPTER ID="007-22">
22. Utvärderingsmekanism avsedd att övervaka tillämpningen av Schengenregelverket (
<SPEAKER ID="136" NAME="Karel De Gucht" LANGUAGE="FR">
Herr talman! I går betonade min kollega, kommissionens vice ordförande Jacques Barrot, att syftet med förslagen är att föra in utvärderingsmekanismen inom ramen för gemenskapens befogenheter och göra den mer effektiv, samtidigt som det ömsesidiga förtroendet mellan medlemsstaterna bevaras.
<P>
Kommissionen är övertygad om att parlamentet borde vara delaktigt i Schengenutvärderingen, vilket inte är fallet för närvarande. Medborgarna måste ha tillgång till resultatet av dessa utvärderingar.
<P>
Men i enlighet med de gällande fördragen kan parlamentet inte göras delaktigt genom medbeslutande. Kommissionen står därför fast vid sina förslag utifrån de gällande fördragen.
<P>
När väl Lissabonfördraget träder i kraft kommer frågan dock åter att tas upp till diskussion och när tiden är inne kommer kommissionen att besluta vad den anser är den lämpligaste rättsliga grunden för den föreslagna mekanismen och göra Europaparlamentet så delaktigt som möjligt.
<P>
Kommissionen kan därför komma att lägga fram ändrade eller nya förslag beroende på situationen.
<SPEAKER ID="137" NAME="Carlos Coelho" LANGUAGE="PT">
Jag uppskattar klargörandena från Europeiska kommissionen, men jag vill påminna parlamentet om att även om Europaparlamentets rättstjänst erkänt legitimiteten hos den rättsliga grunden för kommissionens initiativ, liksom klargjordes under debatten, sade den också mot bakgrund av det gällande fördraget att Europeiska kommissionen kunde ha tagit samma initiativ med utgångspunkt i en rättslig modell som skulle ge Europaparlamentet rätt till medbeslutande.
<P>
Eftersom detta inte skedde föreslår jag att initiativet ska återförvisas till utskottet för medborgerliga fri- och rättigheter samt rättsliga och inrikes frågor så att kommissionen får ompröva sitt initiativ. Inom den tidsfrist som fastställs i artikel 56 i arbetsordningen kan vi i parlamentet sedan förvänta oss ett initiativ från kommissionen som respekterar medbeslutandet och ger Europaparlamentet de befogenheter som det förtjänar när det gäller att ingripa för att upprätthålla en större säkerhet inom Schengenområdet.
<SPEAKER ID="138" NAME="Talmannen">
Tack, herr Coelho! Det finns ingen anledning att rösta om denna begäran, för när kommissionen väl har beslutat att behålla sitt förslag återförvisas det automatiskt tillbaka till utskottet, som ni begärde.

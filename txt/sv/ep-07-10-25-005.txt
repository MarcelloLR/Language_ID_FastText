<CHAPTER ID="005">
Vinnaren av Sacharovpriset 2007
<SPEAKER ID="045" NAME="Talmannen">
Mina damer och herrar! Jag har ytterligare ett uttalande att göra innan vi går vidare till budgeten. Vid sitt sammanträde i morse - torsdagen den 25 oktober - valde talmanskonferensen enhälligt vinnaren av Sacharovpriset. Talmanskonferensen beslutade att Salih Mahmoud Osman ska få Sacharovpriset för hans åtagande för de alltför länge bortglömda offren i Darfur.
<P>
(Applåder)
<P>
Salih Mahmoud Osman, som är människorättsadvokat och medlem i den sudanesiska organisationen mot tortyr, har i över 20 år försvarat oräkneliga offer för Darfurkonflikten, offer som har fängslats godtyckligt, drivits från sina hem och torterats, eller som hotas av dödsstraff. Hans plats i det sudanesiska parlamentet ger honom nu möjlighet att uppmärksamma världssamfundet på deras sak, ibland till stora personliga uppoffringar.
<P>
Salih Mahmoud Osman kämpar för dialog och rättvisa mot våld och förtryck. Det kan inte finnas någon rättvisa utan demokrati. Genom att ge Salih Mahmoud Osman Sacharovpriset vill Europaparlamentet uttrycka sitt stöd till denna modiga mans arbete, som har blivit Darfurs röst och, genom honom, stödja upprättandet av rättstaten i Sudan.
<P>
Den formella prisutdelningen kommer att äga rum i Strasbourg tisdagen den 11 december.
<P>
Dessutom vill jag informera er om att talmanskonferensen även var enig om att vi bör överväga ett lämpligt sätt att hedra den mördade ryska journalisten Anna Politkovskajas minne, och ...
<P>
(Applåder)
<P>
... talmanskonferensen kommer att besluta om vilken form denna hyllning kommer att ha vid sitt nästa sammanträde.

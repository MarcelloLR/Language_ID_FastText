<CHAPTER ID="007-15">
15. Kontroll av förvärv och innehav av vapen (omröstning)
<P>
- Betänkande: Gisela Kallenbach
<P>
- Före omröstningen
<SPEAKER ID="093" NAME="Gisela Kallenbach" AFFILIATION="Verts/ALE">
- (DE) Herr talman! Mina damer och herrar! Jag betraktar det som en anmärkningsvärd framgång att denna kompromiss mellan utskottet för den inre marknaden och konsumentskydd, utskottet för medborgerliga fri- och rättigheter samt rättsliga och inrikes frågor, rådet och kommissionen har gett oss möjlighet att komma fram till ett resultat vid första behandlingen om den känsliga frågan om förvärv och innehav av vapen. Jag vill uppriktigt tacka alla inblandade.
<P>
- Efter omröstningen
<SPEAKER ID="095" NAME="Arlene McCarthy" AFFILIATION="PSE">
(EN) Herr talman! Paul Rübig har nu anklagat mig två gånger för att föra med mig skjutvapen in i kammaren. Jag vill förklara att jag har kommit överens med säkerhetstjänsten om detta, och ordförandeskapet kände till det.
<P>
Fram till denna omröstning var det inte ett skjutvapen. Nu när kammaren har beslutat att det är ett skjutvapen, är jag beredd att lämna över det till myndigheterna!
<SPEAKER ID="096" NAME="Talmannen">
Jag tror att det enda vapen som vi har här är kraften av vår övertygelse.

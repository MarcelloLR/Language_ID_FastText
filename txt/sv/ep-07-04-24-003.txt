<CHAPTER ID="003">
Beslut om brådskande förfarande
<P>
Förslag till rådets förordning om ekologisk produktion och märkning av ekologiska produkter - C6-0032/2006 -
<P>

<SPEAKER ID="008" NAME="Marie-Hélène Aubert " AFFILIATION="Verts/ALE">
föredragande för yttrandet från utskottet för jordbruk och landsbygdens utveckling. - (FR) Herr talman, mina damer och herrar! Jag vill som hastigast uppmana alla grupper att förkasta denna begäran om brådskande förfarande, som är helt onödig. Å ena sidan talar vi om en förordning som kommer att träda i kraft först den 1 januari 2009, och å andra sidan utför utskottet för jordbruk och landsbygdens utveckling sitt arbete helt felfritt. Utskottet tog upp denna fråga under sitt senaste sammanträde och kommer att ta upp den på nytt den 7 och 8 maj i syfte att gå vidare i våra diskussioner med rådet. Det ska hållas ytterligare två plenarsammanträden här i Strasbourg före utgången av perioden för det tyska ordförandeskapet, och vi har tagit hand om saker och ting på ett bra sätt. Vi fortsätter våra diskussioner. Det är därför inte nödvändigt att rösta för denna begäran från rådet om att tillämpa det brådskande förfarandet.
<P>
(Parlamentet avslog begäran om brådskande förfarande.)

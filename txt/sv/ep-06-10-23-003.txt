<CHAPTER ID="003">
Välkomsthälsning
<SPEAKER ID="007" NAME="Talmannen">
Mina damer och herrar! Jag vill meddela att vi denna eftermiddag har besök av en delegation från det japanska parlamentet. De har tagit plats på åhörarläktaren under ledning av Tsushima Tuji, en stor vän av EU.
<P>
(Applåder)
<P>
Den japanska delegationen deltar i det tjugosjunde interparlamentariska mötet mellan Europaparlamentet och Japan.
<P>
Vi har en lång tradition av dialog mellan Europaparlamentet och det japanska parlamentet. Till en början handlade den uteslutande om affärsangelägenheter, men den har nu grenat ut sig till många frågor som angår våra respektive nationer.
<P>
Vi är glada över att vår dialog med Japan utökas i ett sammanhang där det blir allt nödvändigare för oss att gemensamt arbeta för internationell säkerhet och stabilitet.
<P>
Välkomna, mina damer och herrar.

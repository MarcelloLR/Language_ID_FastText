<CHAPTER ID="007-06">
6. En EU-strategi för Svarta havet (
<P>
Före omröstningen om punkt 13:
<SPEAKER ID="159" NAME="Adrian Severin" AFFILIATION="S&amp;D">
(EN) Herr talman! Jag vill lägga fram ett muntligt ändringsförslag till punkt 13. Efter den andra meningen som lyder ”Parlamentet är övertygat om att en institutionell dialog som sammanför EU och Organisationen för ekonomiskt samarbete i Svartahavsområdet skulle kunna vara ett steg mot att skapa ett verkligt partnerskap i regionen.” föreslår jag att följande mening införs: ”I detta syfte efterlyser parlamentet att en gemensam arbetsgrupp för utskottet för utrikesfrågor och den parlamentariska församlingen för Organisationen för ekonomiskt samarbete i Svartahavsområdet inrättas”. På så sätt får vi ett instrument för att genomföra den grundläggande avsikten, som det till synes råder samtycke om. Jag har talat med föredraganden och han verkar stöda och acceptera detta ändringsförslag.

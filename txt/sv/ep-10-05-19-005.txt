<CHAPTER ID="005">
Välkomsthälsning
<SPEAKER ID="108" NAME="Talmannen">
Jag har nöjet att upplysa er om att en delegation från Kuwaits nationalförsamling har tagit plats på åhörarläktaren. Jag välkomnar på parlamentets vägnar varmt delegationen från Kuwait.
<P>
(Applåder)
<P>
Delegationen leds av Ali Al-Debaqbasi och har kommit till Strasbourg för att sammanträffa med ledamöter i parlamentet.
<P>
Förbindelserna mellan EU och medlemsländerna i Gulfstaternas samarbetsråd, som Kuwait är ordförande för i år, är mycket viktiga för Europaparlamentet.
<P>
Vi är övertygade om att en fruktbar dialog mellan Europaparlamentet och parlamenten i medlemsländerna i Gulfstaternas samarbetsråd kommer att stärka samarbetet mellan EU och Gulfstaternas samarbetsråd och därigenom främja ett snabbt och framgångsrikt slutförande av förhandlingarna om ett frihandelsavtal.
<P>
Vi önskar därför Ali Al-Debaqbasi och hans kolleger en fruktbar vistelse hos oss.

<CHAPTER ID="009-01">
1. Strategi för utvidgningsprocessen och de stora utmaningarna 2006-2007 (omröstning) 
<P>
- Före omröstningen om ändringsförslag 29:
<SPEAKER ID="143" NAME="Elmar Brok " AFFILIATION="PPE-DE">
föredragande. - (DE) Herr talman! Jag föreslår att vi antar ändringsförslag 29 men även infogar ett inslag från ursprungstexten, så att ändringsförslaget - som ett tillägg till socialdemokraternas ändringsförslag - lyder ”som tillsammans utgör den Europeiska identiteten”, dvs. en kombination av båda förslagen.
<P>
(Det muntliga ändringsförslaget antogs.)
<P>
- Före omröstningen om ändringsförslag 16:
<SPEAKER ID="145" NAME="Elmar Brok " AFFILIATION="PPE-DE">
föredragande. - (DE) Herr talman! Vi måste anpassa vår text till den senaste utvecklingen i förhandlingarna om Turkiet. Vi har försökt ta den socialdemokratiska gruppens ändringsförslag 16 som utgångspunkt för detta och gett det en utformning som motsvarar den faktiska situationen sedan måndagens rådsmöte mellan utrikesministrarna. Även om ni har ändringsförslaget i skriftlig form, kan jag läsa upp det, om ni så önskar. Föredraganden och förslagsställaren är överens om detta.
<P>
(Det muntliga ändringsförslaget antogs.)
<P>
- Före omröstningen om ändringsförslag 17:
<SPEAKER ID="147" NAME="Giorgos Dimitrakopoulos" AFFILIATION="PPE-DE">
(EL) Herr talman! I ändringsförslag 17, som den socialdemokratiska gruppen i Europaparlamentet har lagt fram, vill jag ändra ”norra Cypern” till ”turk-cyprioter som bor på öns norra del”. I förmiddags diskuterade jag detta med Hannes Swoboda, som såvitt jag förstod godtar det.
<P>
(Det muntliga ändringsförslaget antogs.)
<SPEAKER ID="149" NAME="Joost Lagendijk" AFFILIATION="Verts/ALE">
(EN) Herr talman! Detta är inte en invändning mot Giorgos Dimitrakopoulos förslag men jag skulle vilja tillägga några ord till samma muntliga ändringsförslag. Efter förmiddagens debatt, och efter att rådet i måndags uttryckte sitt stöd för de nya FN-insatserna för att finna en lösning på Cypernfrågan, vill jag tillägga följande ord till det muntliga ändringsförslag som Giorgos Dimitrakopoulos lagt fram: ”i nära samarbete med nya FN-insatser”.
<P>
(Applåder)
<P>
(Det muntliga ändringsförslaget antogs.)

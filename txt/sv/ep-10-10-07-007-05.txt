<CHAPTER ID="007-05">
5. Utnyttjande av Europeiska fonden för justering för globaliseringseffekter: Danmark/Danfosskoncernen (
<SPEAKER ID="118" NAME="Barbara Matera" LANGUAGE="IT">
Herr talman! Dagens omröstning ger inte upphov till några särskilda problem och sker i enlighet med det konsoliderade förfarandet. Den senaste statistiken visar att antalet krav från medlemsstaterna om en fond som fungerar med en varierande grad av flexibilitet stadigt ökar.
<P>
Europeiska kommissionen har redan gett en signal om sitt förtroende för fonden genom att tilldela den nya resurser under budgetrubriken för Europeiska fonden för justering för globaliseringseffekter. Det tyder på pragmatism, vilket även bekräftades av budgetutskottet i veckan. EU:s åtagande gentemot sina medborgare har alltså på nytt bekräftats genom parlamentets beslutsamhet att, trots de kraftigt minskade marginalerna, hitta ett utrymme i 2011 års budget för att ge fonden ett innehåll.

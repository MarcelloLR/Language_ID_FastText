<CHAPTER ID="007-08">
8. Ukraina (
<SPEAKER ID="127" NAME="Hannes Swoboda" AFFILIATION="S&amp;D">
(EN) Fru talman! Om vi inte får ihop till majoritet vill jag be parlamentet att flytta omröstningen om resolutionen till nästa sammanträde i Strasbourg.
<P>
Vi hade en mycket öppen diskussion i går och många av oss uttryckte oro över händelseutvecklingen i Ukraina.
<P>
Vi kommer att ha en debatt med utrikesministern nästa vecka. Vi kommer att ha ett valobservationsuppdrag. Den parlamentariska samarbetskommittén kommer att sammanträda i Kiev och Odessa i början av nästa månad. Det vore därför rimligt om omröstningen om resolutionen hölls omedelbart efter det besöket, under sammanträdesperioden i Bryssel.
<P>
Jag hoppas att ledamöterna kan gå med på det och stödja det.
<SPEAKER ID="128" NAME="Talmannen">
Tack, Hannes Swoboda. Jag överlämnar ordet till ytterligare en talare som är för förslaget, om det finns någon sådan.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Fru talman! Jag stöder Hannes Swobodas förslag. Jag anser att det för vår del - för Europaparlamentets del - vore rimligt att flytta vår bedömning av situationen i Ukraina, som vi diskuterade i går, till parlamentets nästa sammanträdesperiod. Viktiga händelser kommer då att ha ägt rum i Ukraina och vårt perspektiv kommer då att vara betydligt bredare. Vi kommer då att ha tagit del av det betänkande som våra kolleger som kommer att närvara vid valet i Ukraina kommer att utarbeta. Jag anser därför att det vore klokt av parlamentet att flytta omröstningen.
<SPEAKER ID="130" NAME="Talmannen">
Tack, Michał Tomasz Kamiński. Jag tror att jag i Michael Gahler har en talare som är emot förslaget. Stämmer det?
<SPEAKER ID="131" NAME="Michael Gahler" AFFILIATION="PPE">
(EN) Fru talman! Jag uppmanar mina kolleger att rösta emot en senareläggning. Vi måste protestera före valet, så det måste vara nu.
<P>
Det är en fråga om ett rättvist val i ett europeiskt land och det får inte bli en partipolitisk fråga. Förra gången, 2004, kunde vi protestera först efter valfusket var ett faktum och vi var eniga.
<P>
Den här gången finns det på förhand tydliga bevis för säkerhetstjänstens inblandning och en utbredd användning av tillträdesförbud eller falska lokala partilistor för att förvirra väljarna.
<P>
Låt oss därför, för demokratins skull, vara eniga även den här gången. Jag anser att de ukrainska ambassadernas massiva lobbyverksamhet över hela Europa för att förhindra den här resolutionen visar hur rätt vi gör i att protestera nu.
<SPEAKER ID="132" NAME="Talmannen">
Jag låter nu Hannes Swobodas förslag om att skjuta upp omröstningen gå till omröstning.
<SPEAKER ID="133" NAME="Francesco Enrico Speroni" AFFILIATION="EFD">
(IT) Fru talman! Vill du bara vara snäll att förklara om förslaget innebär att frågan ska hänskjutas till Bryssel eller till Strasbourg. Jag har nämligen hört båda versionerna.
<SPEAKER ID="134" NAME="Talmannen">
Det tycks vara till Bryssel: Är alla klara över att förslaget innebär att frågan ska hänskjutas till Bryssel? Mot denna bakgrund låter jag förslaget gå till omröstning.
<P>
(Parlamentet biföll begäran om att skjuta upp omröstningen.)

<CHAPTER ID="009">
Val av vice talmän (första, andra och tredje valomgången)
<SPEAKER ID="033" NAME="József Szájer" AFFILIATION="PPE">
(EN) Herr talman! Jag undrar om det finns något minimikrav för omröstningen.
<SPEAKER ID="034" NAME="Talmannen">
Herr Szájer! Det finns inget minsta antal. Ni kan lämna en eller två personers namn, det spelar ingen roll.
<SPEAKER ID="036" NAME="Talmannen">
Kära kolleger! Jag vill gärna säga ett par ord i början. Under pausen i sammanträdet fick jag veta att en italiensk soldat dödades i dag i Afghanistan i det Nato-ledda uppdraget där. Hans död kommer efter att 15 brittiska soldater omkom förra månaden. Det är viktigt att vi alltid minns våra män och kvinnor i de väpnade styrkorna som är ute på uppdrag utomlands, ofta i farliga situationer, så att de vet att de inte är bortglömda.
<P>
(Applåder)
<SPEAKER ID="039" NAME="Véronique De Keyser" AFFILIATION="S&amp;D">
(FR) Herr talman! Jag är verkligen ledsen, men vi har ingen skärm och har försökt att följa med i er mycket snabba uppläsning. För tydlighetens skull, kan ni vara snäll och läsa upp namnen och rösterna igen lite långsammare?
<SPEAKER ID="040" NAME="Daniel Cohn-Bendit" AFFILIATION="Verts/ALE">
(EN) Herr talman! Sätt upp siffrorna på skärmen så vi alla kan se dem. Det är inte så svårt.
<P>
(Applåder)
<SPEAKER ID="041" NAME="Bernd Posselt" AFFILIATION="PPE">
(DE) Herr talman! Jag vill verkligen be er att ringa i klockan eftersom jag ser att det saknas många ledamöter från samtliga grupper. Många tror att omröstningen inte kommer att börja förrän kl. 19.30. Jag ber er därför att ringa i klockan en gång till.

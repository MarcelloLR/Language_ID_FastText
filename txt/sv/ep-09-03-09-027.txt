<CHAPTER ID="027">
Rapport om konkurrenspolitiken 2006 och 2007 (kortfattad redogörelse)
<SPEAKER ID="229" NAME="Talmannen">
Nästa punkt är en kortfattad redogörelse för betänkandet av Jonathan Evans, för utskottet för ekonomi och valutafrågor, om rapporterna om konkurrenspolitiken 2006 och 2007.
<SPEAKER ID="230" NAME="Jonathan Evans">
föredragande. - (EN) Herr talman! Europeiska kommissionen utarbetar sin årliga rapport om konkurrenspolitiken och det är brukligt att Europaparlamentet tar del av rapporten och tar initiativ till ett svar på denna.
<P>
I detta fall har rapporterna från 2006 och 2007 sammanförts på grund av tidsfaktorer, men - apropå en av de saker som kommissionsledamot Jacques Barrot sa lite tidigare - sammanhanget för vår behandling av dessa rapporter har förändrats ganska markant, eftersom vi faktiskt påbörjade processen med att bedöma rapporten för en tid sedan. Vid den tidpunkten fokuserade vi på konkurrenspolitikens modernisering, på den betydande mängd arbete som gjorts av den förre kommissionsledamoten Mario Monti och av den nuvarande kommissionsledamoten Neelie Kroes, och på att se till effekten av detta i termer av kommissionens förmåga att hantera missbruket av marknadsinflytande och att mer effektivt hantera fusioner och statligt stöd. På det hela taget har dessa rapporter gett en bra bild av detta och detta är mycket tydligt utifrån den reaktion som vi har fått genom parlamentets betänkande. Vi har sett en rekordaktivitet från kommissionens sida när det handlar om att hantera karteller som bedriver allvarligt konkurrensbegränsande verksamhet, vi har sett en utveckling av systemet med förmånlig behandling, vi har sett rekordstora böter som inrättats av kommissionen och vi har sett rekordstor aktivitet i fråga om fusioner och anmälningar om statligt stöd.
<P>
Detta är en moderniseringsprocess som går allt snabbare eftersom kommissionen för närvarande lägger fram förslag, i en vitbok, om att införa privata skadestånd. Detta är något som också vårt utskott och parlamentet har ställt sig bakom.
<P>
Vårt utskott har riktat uppmärksamheten mot två specifika frågor - vad vi ser som den ojämlika relationen mellan producenter och handlare, särskilt när det gäller livsmedelshandeln. Parlamentet har faktiskt lagt fram en skriftlig förklaring om detta, som har undertecknats av över hälften av ledamöterna. Vårt utskott har också uttryckt en viss oro över missbruk inom tjänstesektorn.
<P>
Jag nämner det ändrade sammanhanget eftersom vi alla naturligtvis medger att kommissionens arbete - eftersom rapporterna publicerades av kommissionen - verkligen har fått en mycket annorlunda dimension, särskilt i fråga om statligt stöd. Nästan dagligen iakttar kommissionen nu effekten av de räddningsaktioner som äger rum inom ramen för den aktuella finansiella oron. Det är mycket viktigt - och vårt betänkande anger detta - att vi i behandlingen av dessa frågor erkänner vissa av de svårigheter som finns för en effektiv, öppen marknad.
<P>
Det är mycket viktigt att kommissionen, när den ger sitt godkännande, ger detta godkännande på sätt som är förenliga med fördraget och inte skapar så omfattande marknadsinflytanden i framtiden att det i sig självt blir ett scenario för missbruk.
<P>
Storbritanniens banksektor är för tillfället ett mycket tydligt område där det, när de ekonomiska villkoren blir lite lugnare, måste ske en allmän översyn av det nya system som vi har, och om detta system verkligen är förenligt med en fri, rättvis och öppen marknad. Vi har fått försäkringar från kommissionsledamot Neelie Kroes i detta avseende men ändå har vårt utskott behandlat detta i betänkandet. I allmänhet anser vi att kommissionen ska gratuleras till sitt arbete och det är det huvudsakliga innehållet i detta betänkande, och jag förväntar mig att det kommer att godkännas i morgon av en mycket stor majoritet.
<SPEAKER ID="231" NAME="Jacques Barrot">
kommissionens vice ordförande. - (FR) Herr talman! Jag vill först tacka er, herr Evans, på Neelie Kroes och hela kommissionens vägnar.
<P>
Vi välkomnar verkligen det otvetydiga stöd som parlamentet ger i sitt betänkande för en fast och långsiktig tillämpning av konkurrenspolitiken på följande verksamhetsområden: kampen mot truster och karteller, kontroll av koncentrationer och statligt stöd.
<P>
Kommissionen välkomnar särskilt den vikt som parlamentet tillmäter personalbehovet för generaldirektoratet för konkurrens när det nu står inför en växande arbetsbörda under den nuvarande ekonomiska krisen.
<P>
I samband med lågkonjunkturen förblir kommissionen fast besluten att bestämt ingripa mot kraven på protektionism. Kommissionen välkomnar parlamentets varning för att upphäva konkurrensreglerna som erbjuder viktigt stöd i denna strävan. Man får aldrig glömma att dessa konkurrensregler också finns till för att stimulera produktiviteten och bidra till att vi kan komma tillbaka i ännu bättre form efter krisen.
<P>
År 2009 måste vara ett samarbetsår. Vi räknar med stöd från alla europeiska institutioner och från våra internationella partner för att få fart på ekonomin igen och se till att marknaderna fungerar riktigt.
<P>
Tack, herr Evans. Ni kan vara förvissad om att Nellie Kroes, som redan måste ha sagt det till er, har uppmärksammat ert betänkande med stort intresse.
<SPEAKER ID="232" NAME="Talmannen">
Punkten är härmed avslutad.
<P>
Omröstningen kommer att äga rum i morgon.
<P>
Nästa punkt skulle vara en kortfattad redogörelse för betänkandet av Claire Gibault, för utskottet för kvinnors rättigheter och jämställdhet mellan kvinnor och män, om lika behandling av män och kvinnor och lika tillgång till scenkonsten.
<P>
Det är ett mycket intressant betänkande, tycker jag. Tyvärr har Claire Gibault meddelat att hon inte kan närvara i kväll för att lägga fram sitt betänkande. I enlighet med arbetsordningen kan jag inte ge ordet till någon annan eftersom hon inte har delegerat någon. Den kortfattade redogörelsen för hennes betänkande kommer därför inte att äga rum.
<P>
Omröstningen om betänkandet kommer emellertid att äga rum i morgon, som anges i föredragningslistan.
<P>
Skriftliga förklaringar (artikel 142)
<SPEAKER ID="991" NAME="Louis Grech  " AFFILIATION="PSE">
skriftlig. - (EN) Jag välkomnar kommissionens insatser på konkurrenspolitikens område, dess effektiva utmanande av karteller och de rekordböter som tilldelades lagöverträdare under 2006 och 2007. Jag stöder till fullo kommissionens slutsats att de europeiska energimarknaderna inte fungerar som de ska. I detta avseende är det mycket nedslående att Europeiska rådet inte har lyckats lösa de frågor som identifierades av kommissionen i dess sektorsanalys. Energikostnaderna utgör en andel av hushållens budgetar som växer i alarmerande takt, och i och med finanskrisens effekter kommer vi troligen att få se en betydande ökning av fattigdomen inom hela EU. Det är oacceptabelt att ineffektiviteten på energimarknaden snedvrider marknaden till nackdel för företag och konsumenter. För att ta itu med oskälig prissättning borde vi troligen överväga inrättandet av oberoende energitillsynsorgan i alla medlemsstater, som skulle ha kompetens att se till att alla prisökningar för offentliga nyttigheter, såsom energi och vatten, avlopp, flygplatsavgifter etc. måste vara motiverade.
<SPEAKER ID="990" NAME="Eoin Ryan  " AFFILIATION="UEN">
skriftlig. - (EN) Jag stöder bestämt uppmaningarna som gäller konsumentskydd i detta betänkande från parlamentsledamot Jonathan Evans, särskilt uppmaningen om att kommissionen ska genomföra en sektorsundersökning om nätreklam. Konsumenter missleds ofta av avsiktligt förvirrande näterbjudanden och nätreklam trots EU-lagstiftning som syftar till att förhindra detta. Kommissionen måste agera för att se till att lagstiftningen inom detta område upprätthålls och inte bara komma med tomma ord om konsumenters rättigheter.
<P>
Jag välkomnar uppmaningarna om att kommissionen ska genomföra en analys av konkurrensens effekter på ojämlika relationer mellan leverantörer och handlare. Detta är ett särskilt viktigt problem i Irland. Denna skillnad inom konkurrenspolitiken bör inte tillåtas fortsätta och konsumenter straffas ytterligare i en redan besvärlig ekonomisk situation.
<P>
Jag välkomnar också förordningen om ett allmänt gruppundantag som möjliggör för medlemsstaterna att bevilja stöd till förmån för små och medelstora företag, regionalutveckling, utbildning, sysselsättning och riskkapital. Åtgärder som stöder företagande och innovation och gynnar små och medelstora företag under dessa svåra tider bör snabbt presenteras. Små och medelstora företag är en hörnsten i ekonomin och det är vår plikt att se till att de stöds så gott som vår kollektiva förmåga tillåter.

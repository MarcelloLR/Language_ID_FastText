<CHAPTER ID="006-05">
5. Likabehandling av kvinnor och män med egen rörelse (
<SPEAKER ID="171" NAME="Astrid Lulling">
föredragande. - (FR) Fru talman! Jag kom överens med Luigi Cocilovo, som var föredragande för yttrandet från utskottet för sysselsättning och sociala frågor, att infoga följande klausul i den viktiga artikel 6: ”Om det enligt en medlemsstats lagstiftning inte krävs obligatorisk anslutning till det sociala trygghetssystemet för egenföretagare beviljas på begäran den medhjälpande maken eller makan anslutning.”
<P>
Jag ska förklara vad jag menar med detta. Vi insisterar på att medhjälpande makar ska vara obligatoriskt försäkrade, vilket är fallet för egenföretagarna. Men om egenföretagarna i ett land inte är obligatoriskt försäkrade kan vi inte kräva att deras makar ska vara det, eftersom de senare inte kan anslutas till en försäkringsplan som inte existerar. Därför måste även denna punkt antas. I denna fråga talar jag också på Luigi Cocilovos vägnar.

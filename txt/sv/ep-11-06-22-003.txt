<CHAPTER ID="003">
Välkomsthälsning
<SPEAKER ID="007" NAME="Talmannen">
Det gläder mig mycket att få välkomna en delegation bestående av fyra ledamöter från det seychelliska parlamentets utrikesutskott och två högre parlamentstjänstemän, ledd av utskottets ordförande Waven William. Delegationen är här i parlamentet denna vecka för att delta i ett fyra dagar långt studiebesök som anordnas av byrån för främjande av parlamentarisk demokrati. Vi hoppas att ert besök kommer att bli givande, och vi vet att ni med intresse kommer att följa betänkandet av Alain Cadec om partnerskapsavtalet om fiske mellan EU och Seychellerna, som kommer att gå till omröstning under morgondagen. Allt vi begär är att ni vid ert nästa besök tar med er lite solsken till Bryssel.

<CHAPTER ID="008">
Kampen mot bröstcancer i Europeiska unionen (skriftlig förklaring): se protokollet
<SPEAKER ID="012" NAME="Talmannen">
Den skriftliga förklaringen 0071/2009, ingiven av ledamöterna Elizabeth Lynne, Michail Tremopoulos, Lívia Járóka och Lidia Joanna Geringer de Oedenberg, om kampen mot bröstcancer i EU, har undertecknats av mer än hälften av parlamentsledamöterna. I enlighet med artikel 123 i arbetsordningen översänds den till mottagarna och offentliggörs bland de texter som antagits av kammaren den 24 februari 2010. Undertecknarnas namn offentliggörs i sammanträdesprotokollet.
<SPEAKER ID="013" NAME="Elizabeth Lynne" AFFILIATION="ALDE">
(EN) Herr talman! Jag vill bara framföra mitt tack till alla som undertecknat den skriftliga deklarationen 71 om bröstcancer.
<P>
De flesta av er känner till att detta är den ledande dödsorsaken för kvinnor mellan 35 och 59 år i EU. Vi uppmanar bland annat medlemsstaterna att införa landsomfattande mammografiundersökningar och mammografienheter.
<P>
Förhoppningsvis är undertecknandet av denna skriftliga förklaring ännu ett framsteg som kan bidra till att säkerställa införandet av EU-omfattande åtgärder för att stoppa bröstcancerns härjningar.
<SPEAKER ID="014" NAME="Talmannen">
Jag tackar ledamoten, och alla er som har undertecknat förklaringen.

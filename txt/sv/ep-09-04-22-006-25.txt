<CHAPTER ID="006-25">
25. Den inre marknaden för elektricitet (
<P>
- Före omröstningen:
<SPEAKER ID="117" NAME="Eluned Morgan">
föredragande. - (EN) Herr talman! Parlamentet har gått ifrån sin ståndpunkt vid första behandlingen om el- och gasdirektivet. Jag skulle bara kort vilja förklara varför.
<P>
Betänkandet är i sin nuvarande form långt ifrån perfekt, men vi menar att vi har åstadkommit betydande förbättringar för EU:s energikonsumenter. Vi har fört upp frågan om energifattigdom på EU:s dagordning för första gången. Vi har också säkrat de nationella tillsynsmyndigheternas oberoende och gett dem en större roll i kontrollen av det nya systemet.
<P>
Vi skulle dock vilja uppmuntra kommissionen och särskilt konkurrensmyndigheterna att fortsätta sitt arbete för att se till att de företag som äger både produktions- och överföringssystem följer reglerna och inte missbrukar sin ställning.
<P>
Jag vill tacka kollegerna för all deras hjälp under åren.

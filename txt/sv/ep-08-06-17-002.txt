<CHAPTER ID="002">
Beslut om brådskande förfarande
<SPEAKER ID="006" NAME="Talmannen">
Först ska vi rösta om en begäran om brådskande förfarande när det gäller förslaget till rådets förordning om ingående av protokollet om fastställande för perioden 1 augusti 2008-31 juli 2012 av de fiskemöjligheter och den ekonomiska ersättning som föreskrivs i partnerskapsavtalet om fiske mellan Europeiska gemenskapen och Islamiska republiken Mauretanien - C6-0199/2008 -.
<P>
Phillippe Morillon får ordet för att avge fiskeriutskottets yttrande.
<SPEAKER ID="007" NAME="Philippe Morillon" AFFILIATION="ALDE">
(FR) Herr talman! Denna begäran - vissa här i kammaren måste erinra sig, herr talman, herr rådsordförande - är förbunden med det faktum att vi i slutet av förra året tvingades omförhandla de praktiska arrangemangen för genomförandet av detta partnerskapsavtal med Islamiska republiken Mauretanien.
<P>
Denna omförhandling krävde ett nära samarbete mellan kommissionsledamoten med ansvar för utveckling och humanitärt bistånd, Louis Michel, och kommissionsledamot Joe Borg, och jag lovordar detta. Det ledde till inrättandet av en gemensam kommitté, som, efter överenskommelser med Islamiska republiken Mauretanien, har lagt fram ett avtal som båda parter, Europeiska unionen och Islamiska republiken Mauretanien, nu är nöjda med.
<P>
Men nu handlar det om att kunna betala det arvode som Mauretanien ska ha från och med den 1 augusti. Enligt överenskommelse med alla politiska grupper frågar vi kommissionen ifall omröstningen om detta betänkande skulle kunna äga rum under sammanträdesperioden i juli, i stället för under denna sammanträdesperiod? Detta skulle helt enkelt göra det möjligt för vår utnämnda föredragande, Carmen Fraga Estévez, att förklara de exakta villkoren i detta betänkande för oss på eftermiddagen onsdagen den 25 juni, så att vi kan rösta om betänkandet på torsdagsmorgonen den 26 juni, och därmed kunna sätta upp det på föredragningslistan för vårt nästa plenarsammanträde i juli. Jag anser att detta skulle tillfredsställa alla tre parter, och givetvis Islamiska republiken Mauretanien.
<P>
(Parlamentet avslog begäran om brådskande förfarande.)

<CHAPTER ID="007-03">
3. Parlamentets prioriteringar för FN:s råd för mänskliga rättigheter (Genève den 1-26 mars 2010) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Herr talman! Under debatten i går om det resolutionsförslag som vi nu ska rösta om uttryckte vi vår sorg över att den 42-årige kubanske byggnadsarbetaren och politiska fången Orlando Zapata Tamayo dog efter en hungerstrejk och många år av godtyckligt, omotiverat, omänskligt och grymt fängelsestraff.
<P>
Kommissionsledamot Kristalina Georgieva fördömde kraftfullt händelsen här i parlamentet i går. Herr talman! Jag uppmanar er att på parlamentets vägnar framföra ert deltagande till Orlando Zapata Tamayos familj, som trakasserades under begravningen.
<P>
Jag vill be er att meddela den kubanska regeringen att ni starkt fördömer detta dödsfall som hade kunnat undvikas helt och hållet och som Elizardo Sánchez, ordförande för den kubanska kommissionen för mänskliga rättigheter och nationell försoning, beskrev som ett mord som förklätts till rättvisa. Jag hoppas att dödsfallet kommer att leda till reflektion bland dem som, utan god tro eller naivitet, vill ändra rådets gemensamma ståndpunkt. Det är en hedervärd ståndpunkt som endast syftar till att koppla ihop en förbättring av förbindelserna med ön med mänskliga rättigheter och grundläggande friheter som, vilket vi har sett, alltjämt kränks.
<P>
(Applåder)
<SPEAKER ID="116" NAME="Elmar Brok" AFFILIATION="PPE">
(DE) Herr talman, mina damer och herrar! Jag föreslår ett muntligt ändringsförslag för delad omröstning om följande avsnitt av punkt 10: ”men att det inte är lämpligt att föra in begreppet religionskränkning i protokollet om kompletterande stadgar avseende rasism, rasdiskriminering, främlingsfientlighet och andra typer av diskriminering”. Vi bör hålla en delad omröstning om denna centrala del eftersom jag inte förstår varför vi kombinerar dessa saker och inte tydligt visar att vi måste bekämpa diskriminering av religiösa minoriteter i lika stor utsträckning som alla andra former av diskriminering. Det är inte acceptabelt att åtgärderna för att bekämpa diskriminering av religiösa minoriteter är mindre kraftfulla. Därför bör vi ges möjlighet till delad omröstning.
<SPEAKER ID="118" NAME="Elmar Brok" AFFILIATION="PPE">
(DE) Herr talman! Jag vill också begära delad omröstning angående strykningen av orden ”EU:s ståndpunkter” från sista meningen. Texten skulle i så fall lyda: ”Rekommendationerna och tillhörande observationer bör ingå i EU:s dialoger med båda parter och i internationella forum”. Orden ”EU:s ståndpunkter” bör strykas. Jag vill begära delad omröstning i detta fall.

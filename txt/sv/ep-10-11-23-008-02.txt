<CHAPTER ID="008-02">
2. Aspekter avseende civilrätt, handelsrätt, familjerätt och internationell privaträtt på handlingsplanen för att genomföra Stockholmsprogrammet (
<P>
- Före omröstningen:
<SPEAKER ID="125" NAME="Luigi Berlinguer" LANGUAGE="IT">
Herr talman, mina damer och herrar! På grund av den ändrade föredragningslistan som i går godkändes av parlamentet vill jag först av allt uttrycka mitt gillande över att utskottet för rättsliga frågor enhälligt har antagit det förslag till betänkande som vi ska rösta om i dag.
<P>
Det är av stor betydelse att det råder ett så brett samförstånd i parlamentet kring inrättandet av ett europeiskt rättsområde. Stockholmsprogrammet innebär att vardagslivet ingår som en naturlig del i processen att bygga ett Europa för medborgarna och inte bara för politisk makt och institutionell representation. Syftet med Stockholmsprogrammet är att lösa européernas problem genom ett konkret och enhälligt inrättande av en effektiv marknad för arbetskraft, varor och tjänster, för entreprenörskap utan inre gränser och avspärrningar, med målsättningen att stärka den gemensamma grunden för successionsrätt, avtalsrätt, konsumenträttigheter, rätten till betalning inom rimlig tid, familjerätt, barnens rättigheter och mycket annat.
<P>
Rättssystemet, de nationella domstolarna, advokaterna, revisorerna och arbetstagarna som verkar inom de enskilda staterna kommer att ha en skyldighet och ett ansvar att bygga upp Europa och tolka de lagar som enar vår kontinent. Vårt förflutna kännetecknas av olika rättsliga traditioner - sedvanerätt och civilrätt - som skiljer sig mellan till exempel Frankrike och Tyskland, och av historier som ibland är mycket olika. Vi respekterar nationella företrädesrättigheter och subsidiaritetsprincipen, men vi inser att vår strävan att bygga upp Europa - och vi är lyckligtvis inte färdiga med det ännu - kräver progressiva överenskommelser som bygger på den framstående konstitutionella tradition av grundläggande rättigheter som Europa står för.
<P>
Den åtgärdsplan som vi ska anta syftar till att bygga, förstärka, utöka och sprida en solid europeisk rättskultur, ett europeiskt rättsmedvetande. Därför kommer jag att rösta för.

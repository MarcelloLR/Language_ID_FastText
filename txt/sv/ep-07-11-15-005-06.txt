<CHAPTER ID="005-06">
6. Tillämpning av direktiv 2004/38/EG om unionsmedborgares rätt att fritt röra sig och uppehålla sig inom medlemsstaternas territorier (omröstning)
<P>
Gemensamt resolutionsförslag
<P>
- Före omröstningen:
<SPEAKER ID="076" NAME="Joseph Daul">
för PPE-DE-gruppen. - (FR) Herr talman, mina damer och herrar! Jag vill hänvisa till artiklarna 19 och 166 i arbetsordningen. Innan parlamentet röstar om det gemensamma resolutionsförslaget av vissa grupper om den fria rörligheten, vill jag på min grupps vägnar kraftfullt fördöma det personliga angrepp på kommissionens vice ordförande Franco Frattini som förekommer i punkt 13.
<P>
Jag vill kritisera en politiskt ovärdig handling av de italienska socialisterna, som vissa av mina kolleger i parlamentet också deltog i, vilket är ovärdigt de utmaningar vi står inför. Men det som är ännu allvarligare är att denna osanna förvrängning av Franco Frattini, som vår institution måste ta avstånd ifrån, kommer att innebära att vi inte kan fatta ett förnuftigt beslut.
<P>
Om vår grupp skulle rösta mot denna resolution på grund av denna handling skulle det inte på något sätt innebära en minskning av vårt stöd för alla rumäner och andra EU-medborgare som lyder lagen och respekterar sitt värdland.
<P>
EU är grundat på rättsstatsprincipen, vilket vi bekräftar i den resolution som min grupp har skrivit under på våra italienska och rumänska kollegers gemensamma initiativ. Frågan om fri rörlighet är inte bara en nationell fråga, utan en europeisk sådan. Det handlar inte om att ta politiska poäng, utan det är en fråga om värderingar, mina damer och herrar.
<P>
(Applåder)
<SPEAKER ID="077" NAME="Martin Schulz">
för PSE-gruppen. - (DE) Herr talman! Vi hade en uttömmande debatt i denna kammare där kommissionsledamot Franco Frattini deltog. Kommissionsledamoten uttryckte sig mycket försiktigt i sina egna inlägg och i sina svar på olika ledamöters anföranden. I resolutionen kritiseras bara en sak, nämligen att kommissionsledamot Frattini bevisligen gav allmänheten felaktig information om en specifik fråga när det gäller gemenskapslagstiftningen.
<P>
Att man i resolutionen korrigerar detta och även klargör att den kommissionsledamot som är ansvarig för det rättsliga skyddet av EU:s medborgare gjorde ett felaktigt offentligt yttrande om en central fråga som rör medborgarnas rättigheter är parlamentets skyldighet och har inget att göra med några konspirationsteorier. Vi vet dock mycket väl, herr Daul, att ni är en ångerfull parlamentsledamot, eftersom ni pressades av Forza Italia för att göra detta uttalande. Det är allt som kan sägas i denna fråga.
<P>
(Applåder från vänster)
<SPEAKER ID="078" NAME="Talmannen">
Vi vill inte hålla en debatt här och nu.
<SPEAKER ID="079" NAME="Monica Frassoni">
för Verts/ALE-gruppen. - (IT) Herr talman, mina damer och herrar! Jag anser att vi bör kommentera yttrandet från ordföranden Joseph Daul separat. Parlamentet uttrycker sig med majoritet och har all rätt att kritisera eller fördöma kommissionsledamöterna. Det är parlamentets oinskränkta rättighet.
<P>
Vi handlade som vi gjorde för att Franco Frattini misstolkade gemenskapsrätten, och trots att det är svårt att göra mig hörd på grund av allt skrikande vill jag upprepa att vi här agerar som parlamentsledamöter gentemot en kommissionsledamot och vi kommer att fortsätta att göra det!
<P>
(Applåder från vänster)
<SPEAKER ID="080" NAME="Talmannen">
Skulle vi kunna lugna ner känslorna lite när vi diskuterar denna fråga?
<SPEAKER ID="081" NAME="Graham Watson">
för ALDE-gruppen. - (EN) Herr talman! Jag vill säga några korta ord om en ordningsfråga. Oavsett eventuell partipolitisk debatt är det mycket oklokt av kommissionsledamöterna att engagera sig i partipolitiska frågor i sina egna länder eller i någon annans land. Jag anser att det är på sin plats att parlamentet påminner kommissionen om dess skyldigheter i detta hänseende.
<P>
(Applåder från vänster)
<SPEAKER ID="082" NAME="Talmannen">
Jag har nu tre talare till på min lista, och därefter avslutar vi denna korta debatt.
<SPEAKER ID="083" NAME="Francis Wurtz">
för GUE/NGL-gruppen. - (FR) Herr talman! Jag tycker inte att jag behöver tillägga särskilt mycket till det som Monica Frassoni, Graham Watson och Martin Schulz har sagt. Jag vill bara säga detta: Om en kommissionsledamots yttrande blir ifrågasatt av fyra grupper som inte alla befinner sig på samma halva av kammaren, vore det klokt för honom att fundera över vad han borde undvika att göra igen om han är mån om att ha parlamentets förtroende.
<P>
(Applåder)
<SPEAKER ID="084" NAME="Antonio Tajani" AFFILIATION="PPE-DE">
- (IT) Herr talman, mina damer och herrar! I enlighet med artiklarna 151 och 19 i arbetsordningen vill jag be er att bedöma tillåtligheten hos punkt 13, som innehåller ett omotiverat och ogrundat personangrepp på kommissionens vice ordförande. Det är en text som, om den antogs, efter yttrandena från kommissionsordförandens talesman som försvarade Franco Frattini, skulle orsaka en olämplig konflikt mellan parlamentet och kommissionen av interna politiska skäl. Därför ber jag er att låta förslagstexten gå till omröstning utan punkt 13, och samtidigt vill jag be författarna att dra tillbaka texten genom ett muntligt ändringsförslag.
<P>
- Före omröstningen om punkt 1:
<SPEAKER ID="086" NAME="Roberta Angelilli" AFFILIATION="UEN">
- (IT) Herr talman, mina damer och herrar! Jag vill lägga till följande muntliga ändringsförslag: ”Europaparlamentet beklagar djupt mordet på Giovanna Reggiani i Rom den 31 oktober 2007, och sänder sina uppriktiga kondoleanser till hennes familj.”
<P>
(Det muntliga ändringsförslaget antogs.)
<P>
- Före omröstningen om punkt 13:
<SPEAKER ID="088" NAME="Roberta Angelilli">
för UEN-gruppen. - (IT) Herr talman, mina damer och herrar! Jag vill lägga till följande ändringsförslag: Europaparlamentet anser att kampen för att få elever i de romska samhällena att inte sluta skolan i förtid är en av de grundläggande verktygen för att bekämpa social utestängning, utnyttjande och brottslighet.”
<P>
(Det muntliga ändringsförslaget antogs inte.)
<P>
- Före omröstningen om skäl F:
<SPEAKER ID="090" NAME="Roberta Angelilli" AFFILIATION="UEN">
- (IT) Herr talman, mina damer och herrar! Med tanke på vikten av villkoren i artiklarna 5, 6, 7 och 8 i direktiv 2004/38/EG om rätten till inresa och vistelse.
<P>
(Det muntliga ändringsförslaget antogs inte.)

<CHAPTER ID="003">
Tolkning av arbetsordningen
<SPEAKER ID="006" NAME="Talmannen">
Tolkningen av artiklarna 56 och 50 i Europaparlamentets arbetsordning, som utskottet för konstitutionella frågor antog under sitt sammanträde måndagen den 14 februari 2011, meddelades i kammaren under gårdagens omröstning. Eftersom ingen har framfört några invändningar mot denna tolkning i enlighet med artikel 211.4 i arbetsordningen kan tolkningen betraktas som antagen. Därför kommer omröstningen om Mathieubetänkandet om ett enda ansökningsförfarande för ett kombinerat tillstånd för tredjelandsmedborgare att vistas och arbeta på en medlemsstats territorium att strykas från föredragningslistan för innevarande sammanträde. Som ni vet har frågan varit mycket omdiskuterad, och nu har vi en tolkning på grundval av arbetsordningen och de principer som styr vårt arbete.

<CHAPTER ID="011-03">
3. Guinea (omröstning)
<P>
- Före omröstningen om skäl D:
<SPEAKER ID="218" NAME="Harlem Désir" AFFILIATION="PSE">
(FR) Herr talman! Vi har faktiskt beslutat att dra tillbaka ändringsförslag 1 för att bevara samförståndet och enhälligheten grupperna emellan, vilket jag anser kommer att stärka resolutionen och det är jag glad över. Med de olika gruppernas samtycke har vi istället lagt fram ett muntligt ändringsförslag om ett tillägg i slutet av skäl D och som jag nu ska läsa upp på engelska eftersom det är referensspråket och det språk som det muntliga ändringsförslaget förhandlades fram på. I ändringsförslaget preciseras att ingripanden från legosoldater från Liberia och Sierra Leone som nu används av myndigheterna äger rum men att det officiellt ännu inte finns säkra bevis för sådana ingripanden även om alla observatörer på plats har börjat märka av dem. För att hänvisa till denna situation samtidigt som vi är exakta kommer vi att säga följande:
<P>
(EN)”medan det förekommer påståenden om förekomsten av legosoldater och f.d. gerillasoldater”.
<P>
(FR) Emellertid tror jag att ledamoten Marios Matsakis vill lägga fram ett muntligt ändringsförslag till det muntliga ändringsförslaget för att precisera det ytterligare, och jag vill redan nu säga att jag stödjer hans förslag så att vi alla kan rösta enhälligt ja till samma text.
<SPEAKER ID="221" NAME="Marios Matsakis" AFFILIATION="ALDE">
(EN) Herr talman! För att förtydliga det ytterligare och för att göra det ännu mer sakligt korrekt och utförligt, skulle jag vilja lägga fram ett muntligt ändringsförslag till Harlem Désirs muntliga ändringsförslag.
<P>
Efter orden ”medan det förekommer påståenden om förekomsten av legosoldater och f.d. gerillasoldater”, vill jag lägga till ”som arbetar som paramilitära regeringsstyrkor”.
<P>
(Parlamentet antog det muntliga ändringsförslaget.)
<SPEAKER ID="222" NAME="Talmannen">
Omröstningen är härmed avslutad.

<CHAPTER ID="006-03">
3. Europeiska regleringsmyndigheter för telekommunikationer (
<SPEAKER ID="166" NAME="Catherine Trautmann">
föredragande. - (FR) Fru talman! Jag bad att vi också skulle kunna rösta om kompromissen, eftersom den har en större räckvidd än ändringsförslag 46 ensamt. Ni har beslutat att inte lägga fram denna kompromiss till omröstning utan att ge oss någon förklaring och utan att svara föredraganden. Jag ville att ni skulle vara medveten om detta och säga er att jag beklagar att vår rekommendation inte har följts, precis som föredragandens rekommendation om parlamentets röst.
<P>
För att förklara den omröstning som just har ägt rum vill jag också säga att när någon del av hela kompromissen inte antas är hela paketet föremål för förlikning. Det är följden av den omröstning som äger rum i dag.
<SPEAKER ID="167" NAME="Talmannen">
Tack, fru Trautmann! Jag tror att kammaren förstår konsekvenserna av det som görs, men jag vill ändå tacka er för att ni påpekat det. Det hade inte varit riktigt att ta den andra kompromissen, och omröstningen var verkligen mer än tydlig.
<P>


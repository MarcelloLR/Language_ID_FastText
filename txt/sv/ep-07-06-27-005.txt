<CHAPTER ID="005">
Parlamentets sammansättning: se protokollet
<SPEAKER ID="032" NAME="Talmannen">
De franska myndigheterna har informerat oss om att Marie-Line Reynaud, Pierre Moscovici och Jean-Claude Fruteau har valts in i den franska nationalförsamlingen. Enligt artikel 7.2 i akten av den 20 september 1976 med ändringar den 25 juni och den 23 september 2002 har dessa ledamöter haft oförenliga mandat sedan den 26 juni 2007, det datum då den franska nationalförsamlingen konstituerades. Eftersom valet av Marie-Line Reynaud och Pierre Moscovici har ifrågasatts och tidsfristen för att ifrågasätta valet av Jean-Claude Fruteau inte går ut förrän den 28 juni, och eftersom den franska konstitutionsdomstolen måste fatta beslut i frågan så snart som möjligt, föreslår jag att vi skjuter upp vakantsättningen av deras platser tills förfarandet i konstitutionsdomstolen har fullföljts. Med tanke på att deras mandat har varit oförenliga sedan den 26 juni 2007 får Marie-Line Reynaud, Pierre Moscovici och Jean-Claude Fruteau för närvarande inte delta i Europaparlamentets och dess organs arbete. Dessutom konstaterar jag att posten som vice talman, som Pierre Moscovici hittills har innehaft, med hans samtycke nu har blivit ledig.
<P>
Med tanke på den exceptionella situationen föreslår jag att vi överlämnar ärendet till utskottet för rättsliga frågor.

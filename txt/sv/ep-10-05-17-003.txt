<CHAPTER ID="003">
Justering av protokollet från föregående sammanträde
<P>
(Protokollet från föregående sammanträde justerades.)
<SPEAKER ID="009" NAME="Mario Mauro" AFFILIATION="PPE">
(IT) Herr talman, mina damer och herrar! Jag vill bara påminna er om att två soldater i Taurinense-brigaden i morse dödades i en attack i Afghanistan.
<P>
Europeiska unionen har en svår uppgift i freds- och krigsprocessen. När sammanträdet nu öppnas vill jag därför uppmana parlamentet att framföra sitt deltagande och stöd till offrens familjer i denna mycket svåra tid.
<SPEAKER ID="010" NAME="Gianni Pittella" AFFILIATION="S&amp;D">
(IT) Herr talman, mina damer och herrar! Jag hade faktiskt bett om att få tala under en minut för att säga samma sak som Mario Mauro. Därför ansluter jag mig till Mario Mauro och framför mitt deltagande. Jag anser att hela kammaren gemensamt bör tänka på de två italienska soldater som dödades i morse.
<P>
Jag anser att vår sorg måste blandas med indignation, solidaritet med familjerna, stöd för de sårade och med avståndstagande från alla former av terrorism. EU Men EU måste även göra förnyade insatser tillsammans med enskilda nationalstater för att se till att fredsuppdraget blir ännu effektivare och att det kan utföras under säkra förhållanden.
<SPEAKER ID="011" NAME="Talmannen">
Tack, mina herrar för att ni påpekade detta för mig. Det är mycket viktigt att vi alltid uttrycker solidaritet med soldater som för vår räkning bekämpar terrorism liksom andra former av missförhållanden i Afghanistan och i andra länder. Vi bör uttrycka solidaritet med deras stora åtaganden för vår gemensamma sak, en sak som är viktig över hela världen även framöver. Det är vår sed i Europaparlamentet. Tack än en gång till båda ledamöterna för att ni gjorde mig uppmärksam på detta.
<SPEAKER ID="012" NAME="Geoffrey Van Orden" AFFILIATION="ECR">
(EN) Herr talman! När vi tänker på de tragiska förlusterna i Afghanistan bör vi även tänka på att vi nästan dagligen förlorar brittiska soldater som offrar sina liv i det Nato-uppdrag som genomförs i det landet. Vi bör erkänna de tragiska förlusterna och känna särskild sympati för familjerna till all vår servicepersonal från alla länder som arbetar under Natos beskydd.
<SPEAKER ID="013" NAME="Talmannen">
Jag instämmer helt med er. Jag tror att vi alla har samma åsikt om detta. Det finns européer som representerar oss alla i kampen mot terrorism och alla former av våld i världen. De är våra representanter.
<SPEAKER ID="014" NAME="Jacky Hénin" AFFILIATION="GUE/NGL">
(FR) Herr talman! Jag anser att det är helt rätt att hylla dem som dör i strid, precis som ni nu har gjort. Det är helt rätt att vi även ägnar en tanke åt alla de arbetare som dör varje dag i sitt arbete, eftersom deras arbetsgivare inte ger dem de resurser som krävs för att arbeta under bra förhållanden.

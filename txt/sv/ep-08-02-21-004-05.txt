<CHAPTER ID="004-05">
5. Situationen i Gaza (omröstning)
<P>
- Före omröstningen
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) - Herr talman! Efter att ha samrått med de politiska grupper som har undertecknat det gemensamma förslaget till resolution ber vi att få ändra strukturen i punkt 3.
<P>
Detta är inte ett muntligt ändringsförslag - vi vill inte lägga till eller ta bort några ord. Vi vill behålla texten oförändrad, men dela upp den i tre separata punkter.
<P>
För att det inte ska uppstå några missförstånd, skulle texten alltså lyda som följer:
<P>
”3. Europaparlamentet upprepar sin begäran om att alla våldshandlingar genast ska upphöra.”
<P>
”4. Europaparlamentet uppmanar Israel att upphöra med sin militära verksamhet, som dödar civila och utsätter dem för fara, och att även upphöra med det utomrättsliga, riktade dödandet.”
<P>
”5. Europaparlamentet uppmanar Hamas att, efter sitt olagliga övertagande av Gazaremsan, förhindra att palestinsk milis avfyrar raketer från Gazaremsan mot israeliskt territorium.”
<P>
Det är alltså ingen förändring i ordalydelsen, herr talman. Vi begär inte att få lägga till eller ta bort några ord: bara att denna punkt ska delas upp i dessa tre delar.
<P>
(Parlamentet gick med på förslaget.)

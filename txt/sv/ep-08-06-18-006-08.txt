<CHAPTER ID="006-08">
8. Europeiska ombudsmannens stadga (
<P>
- Före omröstningen om ändringsförslag 8:
<SPEAKER ID="135" NAME="Janez Lenarčič">
rådets ordförande. - (SL) Ordförandeskapet vill på rådets vägnar bekräfta sitt godkännande av ändringen av Europeiska ombudsmannens stadga, som har varit föremål för omröstning i denna värderade församling.
<P>
Jag skulle vilja ta detta tillfälle i akt att tacka Europaparlamentet och Europeiska kommissionen för deras kreativa samarbete. På grundval av detta kreativa samarbete nådde vi en överenskommelse om modifieringen av stadgan på relativt kort tid. Rådet vill framföra ett särskilt tack till föredraganden Anneli Jäätteenmäki, ordföranden för utskottet för konstitutionella frågor Jo Leinen och ledamoten Íñigo Méndez de Vigo.
<P>
Rådet välkomnar denna betydelsefulla prestation. Vi anser verkligen att ändringen av stadgan kommer att öka medborgarnas förtroende för att EU:s institutioner och Europeiska unionen som helhet fungerar korrekt.

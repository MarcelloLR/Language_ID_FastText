<CHAPTER ID="008-36">
36. Tillnärmning av punktskattesatser på alkohol och alkoholdrycker (omröstning)
<P>
- Betänkande: Astrid Lulling
<P>
- Före omröstningen:
<SPEAKER ID="175" NAME="Astrid Lulling " AFFILIATION="PPE-DE">
föredragande. - (FR) Fru talman, mina damer och herrar! Jag vill bara för ett ögonblick fästa er uppmärksamhet på detta betänkande eftersom förfarandet är mycket komplicerat.
<P>
För tydlighetens skull vill jag klargöra för alla dem som vill undvika varje ökning av minimisatserna på öl och alkohol att de bör rösta mot alla de ändringsförslag som antagits i utskotten utom ett som antogs i utskottet för ekonomi och valutafrågor med en liten, tillfällig majoritet på 21 - 19. Jag ber er att i varje fall, oavsett omröstningsresultatet, avslå hela mitt betänkande och på så sätt behålla status quo i fråga om punktskatten på alkohol tills vi har fått kommissionens rapport, med hänsyn till att László Kovàcs har för avsikt att komma med förslag om hela politiken för punktskatter mot slutet av året.
<P>
Jag vill åter påminna er om att Winston Churchill sa:
<P>
- ”Det finns inget sådant som en bra text”.
<P>
(Applåder)
<P>
(FR) Jag vill tillägga att det inte finns något värre än meningslösa skatthöjningar vid fel tidpunkt. Därför ber jag er att följa mig i fråga om denna omröstning och i varje fall avslå betänkandet!
<P>
(Applåder)
<SPEAKER ID="178" NAME="Talmannen">
Tack, fru Lulling! Parlamentet är uppenbarligen tacksamt för ert råd.
<SPEAKER ID="179" NAME="Pervenche Berès " AFFILIATION="PSE">
ordförande för utskottet för ekonomi och valutafrågor. - (FR) Fru talman! Parlamentet torde erinra sig att vi var tvungna att återremittera denna text för ytterligare diskussion eftersom vår föredragande till följd av motstridiga omröstningsresultat hade uppmanat till att rösta nej.
<P>
Utskottet för ekonomi och valutafrågor gjorde ett noggrant arbete som uppenbarligen inte stämmer överens med vår föredragandes uppfattning, och naturligtvis borde hon ha strukit sitt namn från det slutliga resultatet. Det uppnåddes inte med en liten, tillfällig majoritet, utan efter ett mycket grundligt arbete med kommissionen och med rådet för ett ytterst förnuftigt förslag som jag hoppas att parlamentet kommer att kunna ge sitt stöd.
<P>
(Applåder)

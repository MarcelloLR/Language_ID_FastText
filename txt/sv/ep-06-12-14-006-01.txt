<CHAPTER ID="006-01">
1. Budgetåret 2007, ändrat av rådet (omröstning)
<P>
- Före omröstningen:
<SPEAKER ID="072" NAME="James Elles " AFFILIATION="PPE-DE">
föredragande. - (EN) Herr talman! Liksom varje år när det gäller denna stora exercis, finns det några tekniska ändringar som måste göras i detta skede. Jag ska fatta mig kort. Jag tror att omröstningen kommer att gå lika snabbt som vanligt.
<P>
För det första, när det gäller ändringsförslag 328 till post 22 02 02 ”Övergångsstöd och stöd för institutionsbyggande till potentiella kandidatländer”: detta godtas med ytterligare 2 miljoner euro för åtaganden och betalningar. Dessa två miljoner euro tas från post 19 05 01 ”Samarbete med industrialiserade tredjeländer”. Detta innebär att ändringsförslag 314 till post 19 05 01 dras tillbaka.
<P>
För det andra ska 5 miljoner euro för åtaganden och betalningar läggas till post 16 02 02: ”Multimedieåtgärder”.
<P>
För det tredje ska 400 000 euro för åtaganden och betalningar läggas till post 15 04 47: ”Europeiska året för interkulturell dialog”.
<P>
När det gäller de reservbelopp som görs tillgängliga: Ändringsförslag 302 till post 16 03 02: ”Lokala åtgärder” - tillgängliggörs reserven; ändringsförslag 251 om ”Europeiska skolor” - post 26 01 50 23 och slutligen ändringsförslag 330 till post 28 01 01 - ”personal i aktiv tjänst i generaldirektorat inom politikområdet revision”.
<P>
När det gäller EPSO, det vill säga ändringsförslag 255: detta ersätts av ett ändringsförslag för att minska reservbeloppen till 25 procent av anslagen på de relevanta budgetposterna.
<P>
För att ta hänsyn till ett problem med föranslutningsstödet som uppstod vid rådets behandling och som vi inte kunde ta itu med tillräckligt snabbt, ber vi slutligen kommissionen i slutet av punkt 25 i resolutionen ”att göra en överföringsbegäran eller ändra budgeten under 2007 om de belopp som har beräknats i 2007 års budget visar sig vara otillräckliga”. Detta gäller budgetpost 05 05 01 01.
<P>
Jag rekommenderar att vi röstar om dessa punkter som jag har lagt fram som tekniska ändringar.
<P>
(Parlamentet godkände de tekniska ändringar som föreslagits av föredraganden.)
<SPEAKER ID="074" NAME="Ulla-Maj Wideroos">
rådets ordförande. (FI) Herr talman, mina damer och herrar! Ni har tagit 2007 års budget till andra behandlingen. Det är den första budgeten för det utvidgade EU med 27 medlemsstater. Samtidigt är det den första budgeten inom budgetramen för 2007-2013.
<P>
Jag kan med tillfredsställelse konstatera att den konsensus som uppnåddes under förhandlingsmötet mellan parlamentet och rådet den 21 november 2006 och som fullbordades vid trepartsmötet den 28 november nu har införlivats i 2007 års budget. Jag inser att det finns smärre åsiktsskillnader vad gäller tolkningen av utgiftsklassificeringen i budgeten, och jag vill påminna er om att rådet reserverar sig på den punkten. Rådet kan komma att godkänna det föreslagna utgiftstaket efter parlamentets andra behandling.
<P>
Jag vill tacka ordföranden i budgetutskottet, Janusz Lewandowski, och föredragandena James Elles och Louis Grech för den samarbetsanda som har präglat hela budgetförfarandet.
<P>
(Applåder)
<SPEAKER ID="075" NAME="Talmannen">
Mina damer och herrar! Jag kan konstatera att budgetförfarandet 2007 har genomförts i enlighet med fördraget och det interinstitutionella avtalet av den 6 maj 1999 och att i man enlighet med artikel 13 i avtalet mellan rådet och parlamentet har gett ett uttryckligt godkännande av maximinivån för ökningen av icke-obligatoriska utgifter i parlamentets andrabehandling. Därför kan budgetförfarandet anses ha slutförts på ett tillfredsställande sätt. Budgeten är definitivt godkänd.
<P>
(I närvaro av de inbjudna gästerna rådsordförande Ulla-Maj Wideroos, kommissionens företrädare Dalia Grybauskaitė, ordföranden i budgetutskottet Janusz Lewandowski och föredragandena James Elles och Louis Grech skrev talmannen tillsammans med rådsordföranden under budgeten.)
<P>
(Applåder)

<CHAPTER ID="007-29">
29. Europaparlamentets godkännande av Europeiska unionens stadga om de grundläggande rättigheterna (omröstning)
<P>
- Betänkande: Jo Leinen
<P>
- Före omröstningen
<SPEAKER ID="147" NAME="Jo Leinen">
föredragande. - (DE) Herr talman! Med denna resolution banar vi väg för den högtidliga proklamationen av stadgan om de grundläggande rättigheterna av alla de tre institutionerna i Strasbourg den 12 december.
<P>
Får jag göra er uppmärksamma på ett viktigt ändringsförslag, nämligen ändringsförslag 3, som jag stöder och som uppmanar Storbritannien och Polen att fördubbla försöken att tänka om och återkalla sitt beslut att hoppa av. När det gäller grundläggande fri- och rättigheter måste EU kunna tala med en röst, både hemma och utomlands. Ändringsförslag nr 3 är därför mycket viktigt.

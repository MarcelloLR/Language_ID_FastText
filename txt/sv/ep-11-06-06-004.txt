<CHAPTER ID="004">
Meddelanden från talmannen
<SPEAKER ID="009" NAME="Talmannen">
Mina damer och herrar! Den 4 juni högtidlighöll vi minnet av den 22:a årsdagen av två viktiga händelser. Den dagen år 1989 behandlade Folkrepubliken Kina demonstranter på Himmelska fridens torg på ett sådant sätt att protesterna slutade i blodsutgjutelse. Vi kommer alla ihåg detta.
<P>
Samma dag för 22 år sedan ägde de första delvis fria parlamentsvalen rum i Central- och Östeuropa, nämligen i Polen, där kandidaterna i den demokratiska oppositionen vann, och de tog nästan alla de mandat som var öppna för fri omröstning. Av dessa mandat som var öppna för fri omröstning vann företrädarna för den demokratiska oppositionen alla mandat utom ett i senaten. De fick alla de återstående mandaten i sejmen och i senaten.
<P>
Dessa båda årsdagar påminner oss om hur mycket som har förändrats i Europa och hur vi européer kunde genomdriva förändringarna i Central- och Östeuropa med endast små förluster, vilket kulminerade i återföreningen av Öst- och Västeuropa.
<P>
° ° ° °
<P>
Mina damer och herrar! Jag vill nu lämna en del mycket viktig information. Under den sammanträdesperiod som just har inletts kommer en brandövning att genomföras utan förvarning. En liknande brandövning kommer att genomföras under minisessionen i Bryssel i juni. Ni har informerats om detaljerna via e-post. Ni har alla fått ett e-postmeddelande där det förklaras vad ni ska göra när larmet går. Vi vet inte vilken tid larmet kommer att gå, men vi ska sätta oss in i instruktionerna och följa dem när larmet går. Om några minuter kommer jag att skicka ytterligare ett e-postmeddelande som påminnelse med detaljerade instruktioner om vad ni ska göra när larmet går och hur brandövningen kommer att genomföras. All denna information kommer ni att hitta i e-postmeddelandet.
<P>
° ° ° °
<P>
Jag vill också informera er om att Silvana Koch-Mehrin har meddelat mig att hon avgår från sin post som vice talman i Europaparlamentet från och med den 11 maj 2011. I enlighet med artikel 18 i arbetsordningen förklarar jag hennes post som vakant.

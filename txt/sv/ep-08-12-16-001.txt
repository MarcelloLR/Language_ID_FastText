<CHAPTER ID="001">
Öppnande av sammanträdet
<SPEAKER ID="007" NAME="Daniel Hannan" AFFILIATION="NI">
(EN) Herr talman! Sedan vi senast sammanträdde har rapporter offentliggjorts från ett möte mellan ledarna för de politiska grupperna och Tjeckiens president, där några av gruppledarna uttryckte sig med en oartighet och tölpaktighet som enligt min mening drar vanära över oss alla. Jag undrar om ni, som vice talman i dag, nu skulle vilja bekräfta att Europaparlamentet värdesätter alla åsikter, vare sig de är för eller emot Lissabonfördraget, och att vi respekterar Tjeckiens presidentämbete.
<SPEAKER ID="008" NAME="Talmannen">
Det är inte min sak, herr Hannan, att bekräfta något alls. Jag skulle också vilja påminna er om att parlamentet inte diskuterar detta ämne just nu. Jag är dock säker på att ni kommer att ta till orda vid rätt tillfälle för att ställa de behöriga organen till svars i denna fråga.

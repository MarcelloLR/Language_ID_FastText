<CHAPTER ID="006-02">
2. Rösträtt och valbarhet vid val till Europparlamentet för unionsmedborgare som är bosatta i annan medlemsstat (omröstning)
<P>
- Betänkande: Duff
<P>
- Före omröstningen:
<SPEAKER ID="086" NAME="Andrew Duff  " AFFILIATION="ALDE">
föredragande. - (EN) Herr talman! I betänkandet stöds kommissionens förslag att effektivisera förfarandena för de medborgare som vill vara valbara eller ha rösträtt vid val till Europaparlamentet i den medlemsstat där de är bosatta. Nationella lagar och förfaranden respekteras till fullo i betänkandet, där det förespråkas att den gränsöverskridande demokratin bör utvidgas i framtiden. Jag uppmanar ledamöterna att stödja utskottets resolution utan ändringsförslag.
<SPEAKER ID="087" NAME="Franco Frattini">
kommissionens vice ordförande. - (FR) Herr talman! Jag vill tacka föredraganden, Andrew Duff, för hans betänkande, som är fullt av idéer. Vissa av de ändringsförslag som har lagts fram av Europaparlamentet går långt bortom det som kommissionen föreslår för att lösa vissa administrativa svårigheter i tillämpningen av direktivet, som fastställdes i rapporten om valet 2004.
<P>
Jag har dock full förståelse för motiveringen bakom vissa av parlamentets ändringsförslag - och kommissionen stöder också dessa - i synnerhet behovet av att förbättra graden av medborgarnas delaktighet i valet till Europaparlamentet och den europeiska utformningen av valet till Europaparlamentet. Allt detta är knutet till frågor om uteslutande av dubbel kandidatur, som ett av ändringsförslagen syftar till att ta bort, och det automatiska förfarande som leder till förlust av rättigheter att stå som kandidat.
<P>
Därför är kommissionen för en mer detaljerad undersökning av dessa frågor, om nödvändigt genom att utföra en ordentlig studie, och Europaparlamentet kommer naturligtvis att vara delaktig i denna process. Dessa frågor skulle, om nödvändigt, också kunna diskuteras av den interinstitutionella gruppen för information, som i nuläget undersöker alla de sätt som är möjliga för att göra spridningen av information om 2009 års val till Europaparlamentet lite effektivare.
<SPEAKER ID="088" NAME="Richard Corbett" AFFILIATION="PSE">
(EN) Herr talman! En ordningsfråga. Jag ser att ALDE-gruppen har begärt separat omröstning om varenda ändringsförslag till detta betänkande.
<P>
Enligt arbetsordningen får endast en grupp lägga fram ändringsförslag. Jag ville kontrollera om detta verkligen har skett i gruppens namn eller om det bara är en av deras ledamöter som påstår sig agera på gruppens vägnar.
<SPEAKER ID="089" NAME="Talmannen">
Herr Corbett! Här ser vi beviset för att det var gruppen som begärde detta, så allt är i sin ordning. Jag beklagar, men allt är i sin ordning!
<P>
(Skratt)

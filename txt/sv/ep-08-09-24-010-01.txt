<CHAPTER ID="010-01">
1. Elektroniska kommunikationsnät och kommunikationstjänster, integritetsskydd och konsumentskydd (
<P>
Kommissionens ståndpunkt om parlamentets ändringsförslag
<P>
Betänkande: Harbour
<P>
Kommissionen godtar följande ändringsförslag:
<P>
ändringsförslagen 2, 4, 5, 7, 8, 13, 15, 16, 20, 21, 32, 38, 41 (till skälen),
<P>
ändringsförslagen 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137, 141, 143, 145, 149, 150, 151, 152 (till artiklarna),
<P>
parlamentets ändringsförslag 191, 192, 167 och 182.
<P>
Kommissionen godtar följande ändringsförslag helt eller delvis:
<P>
ändringsförslagen 3, 6, 9, 11, 12, 14, 18, 19, 22, 23, 25, 26, 27, 31, 37 (till skälen),
<P>
ändringsförslagen 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (till artiklarna),
<P>
parlamentets ändringsförslag 170,154, 171, 194, 189, 193, 188, 152, 159, 180, 181, 183 och 185.
<P>
Kommissionen kan inte godta följande ändringsförslag:
<P>
ändringsförslagen 1, 10, 17, 24, 28, 29, 30, 33, 34, 35, 36, 39, 40, 42 (till skälen),
<P>
ändringsförslagen 45, 46, 49, 50, 52, 57, 58, 59, 69, 78, 81, 83, 84, 85, 95, 96, 98, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (till artiklarna),
<P>
parlamentets ändringsförslag 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186 och 187.
<P>
- Före omröstningen:
<SPEAKER ID="123" NAME="Malcolm Harbour">
föredragande. - (EN) Herr talman! Jag vet att jag inte blir populär om jag håller ett långt anförande vid den här tiden, men mina två medföredragande, med vilka jag arbetat mycket nära som ett team, har gjort korta uttalanden, så jag vill bevara lagandan.
<P>
Jag vill bara säga att mitt betänkande innehåller fler ändringsförslag eftersom mitt utskott varit mer ambitiöst i sina förbättringar av kommissionens förslag. Jag ber om ert stöd för att se till att vi får tillitsfulla, välinformerade konsumenter av elektronisk kommunikation, som också är trygga och vet att deras personuppgifter skyddas.
<P>
Jag vill tacka alla kolleger i utskottet som arbetat med mig i utarbetandet av vissa riktigt stora kompromissändringsförslag som vi kommer att anta i dag. Jag vill särskilt tacka Alexander Alvaro och utskottet för medborgerliga fri- och rättigheter samt rättsliga och inrikes frågor, som vi bedrivit ett mycket nära samarbete med, för deras del i fråga om direktivet om integritet och elektronisk kommunikation. Jag vill att ni alla ger oss en stor majoritet så att vi, när vi sätter oss ned för att förhandla med kommissionen och rådet, gör vårt allra bästa för EU:s konsumenter.
<P>
- Efter omröstningen:
<SPEAKER ID="125" NAME="Viviane Reding">
ledamot av kommissionen. - (EN) Herr talman! Jag vill tacka alla föredragande för ett utmärkt arbete. Det har inte varit lätt men de har gjort ett fantastiskt jobb och förtjänar all respekt. Jag vill också tacka parlamentsledamöterna för det starka budskap de förmedlat i och med dagens omröstning. Det är ett budskap om en öppen och konkurrenskraftig inre marknad, till såväl telekomföretag som EU:s 500 miljoner konsumenter.
<P>
I går lade kommissionen fram förslag till nya bestämmelser för att få bukt med oskäliga avgifter för sms- och dataroaming inom EU. Förslagen skulle råda bot på ett av de tydligaste symptomen på avsaknaden av en inre marknad för telekom, en brist som både företag och konsumenter känner av. I dag har Europaparlamentet tagit ytterligare ett viktigt steg framåt genom att föreslå en lösning på grundproblemet en gång för alla: att bli kvitt fragmenteringen genom att bana väg för en reglerad inre marknad.
<P>
Det är särskilt glädjande att Europaparlamentet, efter en intensiv debatt och kanske till mångas förvåning, röstade för inrättandet av en effektiv teletillsynsmyndighet inom EU i syfte att sammanföra de nationella tillsynsmyndigheterna och underlätta dialogen mellan de nationella tillsynsmyndigheterna och kommissionen. Detta ökar förutsättningarna för att åstadkomma likvärdiga konkurrensvillkor för tillhandahållande och användning av telekomtjänster över landgränserna inom EU. Unionens nya tillsynsmyndighet skulle starkt bidra till att förbättra gränsöverskridande konkurrens och öka konsumenternas valfrihet.
<P>
Nu måste vi - parlamentet, rådet och kommissionen - samarbeta för att få till stånd telekommunikationspaketet under 2010. Tiden är knapp. Vi måste göra det ordentligt och vi måste göra det snabbt. Kommissionen kommer att göra allt i sin makt för att arbetet ska gå framåt.
<P>
Jag är övertygad om att det budskap som parlamentet i dag har fört fram kommer att höras även utanför EU, det kommer att höras världen över. Det kommer att visa att EU:s inre telekommarknad är öppen och att målet är en stark industri och konsumenter med större rättigheter. Tack, och gratulerar!
<P>
(Applåder)

<CHAPTER ID="008-11">
11. Finansiella bidrag till den internationella fonden för Irland (2007-2010) (omröstning)
<P>
- Före omröstningen:
<SPEAKER ID="130" NAME="Jim Higgins " AFFILIATION="PPE-DE">
föredragande. - (EN) Herr talman! Jag vill tacka ledamöterna i utskottet för regional utveckling för det stöd som de har gett detta betänkande. Jag vill också tacka sekretariatet för deras insatser.
<P>
Det finns inga ord för den tacksamhet som det irländska folket på båda sidor om gränsen känner för den investering som EU har gjort i den ekonomiska pånyttfödelsen av Nordirland, de angränsande grevskapen i Irländska republiken och fredsprocessen i Nordirland.
<P>
Hittills har Internationella fonden för Irland bidragit med 803 miljoner euro i finansiering och lånefinansierat ytterligare 1,46 miljarder euro genom stöd till 5 700 projekt och skapande av 55 000 direkta och indirekta arbetstillfällen. Den har också spelat en central roll när det gäller att mildra sekteristiska spänningar och överbrygga klyftorna mellan de två traditionerna på ön. Vapnen har nu förhoppningsvis tystnat permanent och man börjar inse den verkliga potential som ekonomierna i Nordirland och de angränsande grevskapen i söder har.
<P>
Detta kommer att vara sista gången som vi ber EU om finansiering för detta program, eftersom Internationella fonden kommer att upphöra 2010. Vi har tidigare många gånger lurats att tro på en permanent politisk lösning i Nordirland, men mina irländska kolleger och jag själv är nu övertygade om att vi till sist står inför en varaktig lösning och att en självstyrande regering snart kommer att bli en varaktig realitet.
<P>
(Talmannen avbröt talaren.)

<CHAPTER ID="008-13">
13. Gränsvärden för radioaktivitet i livsmedel (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Fru talman! Jag vill få fört till protokollet att omröstningen ägde rum omedelbart efter den föregående och jag vill därför få fört till protokollet att min röst var emot. Trots att jag inte kunde rösta, var min röst emot.
<P>
Dessutom vill jag uppmärksamma parlamentet på att detta förslag om ett beslut om Europapatent är vilande i avvaktan på ett av beslut av domstolen, som väntas den 8 mars. Jag hade därför tänkt föreslå att parlamentet skulle bordlägga omröstningen om Europapatentet tills domstolen har uttalat sig om frågan om jurisdiktion i fråga om språkbestämmelserna.
<P>
Jag vill att detta ska protokollföras.
<SPEAKER ID="147" NAME="Ivo Belet" AFFILIATION="PPE">
(EN) Fru talman! Det är en muntlig ändring om ersättningen till jordbrukarna, med tack till Michèle Rivasi för initiativet. Det lyder på följande sätt: Kommissionen ska senast i mars 2012 överlämna en rapport till Europaparlamentet och rådet om det är lämpligt med en mekanism för att ersätta jordbrukare vars livsmedel har förorenats över de maximalt tillåtna nivåerna och som där för inte kan saluföras. Mekanismen bör bygga på principen om att förorenaren ska betala. Rapporten ska om så är lämpligt åtföljas av ett lagstiftningsförslag om inrättandet av en sådan mekanism.” Detta är ett gemensamt förslag från fem politiska grupper.
<SPEAKER ID="149" NAME="Talmannen">
Omröstningen är härmed avslutad.

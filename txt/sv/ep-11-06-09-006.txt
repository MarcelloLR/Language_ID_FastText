<CHAPTER ID="006">
Diverse
<SPEAKER ID="133" NAME="Mario Mauro" AFFILIATION="PPE">
(IT) Herr talman! Jag talar i enlighet med artikel 173 i arbetsordningen. I kväll har högsta domstolen i Brasilien vägrat att utlämna massmördaren Cesare Battisti.
<P>
Parlamentet har krävt det motsatta beslutet i inte mindre än två resolutioner. Förutom min egen besvikelse skulle jag därför vilja protokollföra min önskan om att parlamentets presidium skriver till de brasilianska myndigheterna och framför hela Europaparlamentets besvikelse och inte minst uttrycker vår solidaritet och vår smärta för offrens familjer som har väntat i 30 år på att rättvisa ska skipas.
<SPEAKER ID="134" NAME="Talmannen">
Jag är tacksam för Mario Mauros välvalda ingripande ... (Mario Borghezio talar utan mikrofon). Jag tror att hela parlamentet delar besvikelsen och den djupa bitterheten över det beslut som har fattats. Jag kan därför bara upprepa vad parlamentet redan har klargjort i den här frågan vid minst två tillfällen. Låt oss till de brasilianska myndigheterna framföra vår förtrytelse i denna anda av besvikelse och med denna tydlighet.
<SPEAKER ID="135" NAME="Licia Ronzulli" AFFILIATION="PPE">
(IT) Herr talman! Jag behöver bara några få sekunder för att ge mina lyckönskningar till Anja Weisgerber som nyligen har blivit mamma och som är här i dag med sin lilla flicka, liksom till alla nyblivna mammor i parlamentet, till alla som ska bli mammor och till dem som liksom jag arbetar hårt för att vara en bra mamma och en bra parlamentariker.
<P>
Det är underbart att se hur kammaren har livats upp med symboler för hopp, men ... (talaren avbröts av oro i kammaren). Jag ber om er uppmärksamhet, eftersom jag anser att det är viktigt och jag känner mig tvingad att tala med er om det som oroar mig. Jag vill be er om att uppföra er som vuxna, för de senaste dagarna har jag tyvärr hört kommentarer såsom ”Parlamentet är ingen lekplats. Detta är inget dagis. Ut med barnen och ut med mammorna.” Man har till och med sagt att ”barnens närvaro ger ledamöterna en dålig image”.
<P>
Eftersom vi ofta lagstiftar om balansen mellan arbetslivet och privatlivet, är det verkligen absurt att kommentarer av det här slaget framförs i kammaren och till och med av kvinnor.

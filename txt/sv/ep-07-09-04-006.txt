<CHAPTER ID="006">
Meddelande från ordförandeskapet
<SPEAKER ID="072" NAME="Talmannen">
Ärade kolleger! Som ni ser har två nya informationsskärmar satts upp i kammaren. De är större och erbjuder många flera möjligheter än de skärmar som bytts ut.
<P>
Detta är första steget i ett pågående projekt för att förbättra kvaliteten hos och presentationen av information om arbetet i plenum, både för ledamöterna och för allmänheten.
<P>
Bland annat kommer en grafisk översikt över kammaren att visas under en kort stund efter varje omröstning med namnupprop, för att visa röstmönstret i hela parlamentet. Detta nya inslag, som finns i många nationella parlament, återspeglar endast uppgifter som ändå offentliggörs i detalj i bilagan ”Omröstningsresultat” till protokollet.
<P>
Till följd av ett beslut av parlamentets presidium i går kväll kommer dock talmanskonferensen i sin oändliga visdom att fatta ett beslut på torsdag, om gruppordförandena vill använda denna funktion i systemet på permanent basis i framtiden.
<P>
I avvaktan på detta beslut rådfrågades de politiska grupperna i morse, och de kom överens om att tillåta användning av denna grafiska återgivning på försök under förmiddagens omröstning.

<CHAPTER ID="005">
Välkomsthälsning
<SPEAKER ID="012" NAME="Talmannen">
Jag skulle också vilja säga några välkomnande ord till en delegation från Irak. Det är naturligtvis en stor glädje för mig att denna eftermiddag kunna välkomna en delegation bestående av fem ledamöter från Iraks parlament, under ledning av Hamid Mousa, som gäster till kammaren.
<P>
(Applåder)
<P>
Situationen i Irak oroar oss ständigt, och ett besök av våra kolleger därifrån, som ger oss möjlighet att i första hand få reda på hur saker utvecklas där, är både viktigt och välkommet. Jag har redan haft tillfälle att träffa dem - det gjorde jag i går - och jag är högst medveten om de oerhört svåra förhållanden som deras parlamentsledamöter tvingas arbeta under. Jag är säker på att deras samtal med utskottet för utrikesfrågor och med övriga parlamentsledamöter var nyttiga och kommer att visa sig användbara för båda sidor. Jag är säker på att den pågående konstitutionella reformprocessen kommer att ge alla grupper i Iran tillfälle att nå bred enighet om de grundläggande frågorna och bana väg för den framtida utvecklingen för deras land.
<P>
Våra ärade gäster! Jag önskar er och ert land all välgång, och hoppas att ert besök kommer att bidra till att smida starka parlamentariska länkar mellan våra två parlament - ert parlament i Irak och detta, Europaparlamentet. Jag sänder med er mina bästa lyckönskningar på er färd tillbaka till ert lidande land.

<CHAPTER ID="001">
Öppnande av sammanträdet
<P>
(Sammanträdet öppnades kl. 9.00.)
<SPEAKER ID="005" NAME="Richard Corbett" AFFILIATION="PSE">
(EN) Herr talman! En ordningsfråga. Jag vill ta upp frågan om eventuell tillämpning av artikel 147 i arbetsordningen, med anledning av de skandalösa händelserna i går då vissa av våra kolleger betedde sig som huliganer, rent ut sagt. Jag uppmanar talmannen och talmanskonferensen att utreda denna fråga, att ta god tid på sig och utreda den grundligt, men nog måste detta vara ett fall där påföljder i enlighet med artikel 147 åtminstone bör övervägas.
<P>
Vi såg över denna artikel förra året för att göra tydlig åtskillnad mellan protester som är väl avvägda och påtagliga, men som inte stör sammanträdet, och det slags beteende som faktiskt stör parlamentets session. I går blev talare, däribland vår gäst Portugals premiärminister, så utbuade att de inte kunde göra sig hörda. Så beter man sig inte i ett pluralistiskt, demokratiskt parlament där vi för utvecklingen framåt genom god debatt, inte genom att bua ut människor.
<P>
Jag uppmanar talmannen att utreda detta och att, eventuellt under sammanträdet i januari, meddela vilka påföljder han tänker besluta om. Det bör minst bli en prickning, men eventuellt kan någon av de allvarligare påföljder som anges i arbetsordningen komma i fråga.
<SPEAKER ID="006" NAME="Talmannen">
Richard Corbett, bortsett från mina personliga åsikter, som snarast är i linje med era känslor och åsikter, kommer frågan att föras vidare till presidiet enligt bestämmelserna i artikel 147 och jag är övertygad om att talmannen kommer att behandla frågan i enlighet med artikel 147.
<SPEAKER ID="007" NAME="Joseph Daul" AFFILIATION="PPE-DE">
(FR) Herr talman! I den här frågan samtycker jag fullständigt med det som Richard Corbett sa till oss. Jag vill bara tillägga att jag närvarade vid sammanträdet i morse och hörde gruppordföranden Jens-Peter Bondes ursäkt för det som hände igår vad gäller vaktmästarna.
<P>
Det som inte kan tolereras är att någon i parlamentets personal som bara gör sin plikt och det som talmannen och ordförandeskapet ber honom om utsätts för övergrepp med ord eller meningar som jag inte vill beskriva som för starka, utan uppriktigt sagt jävliga - ursäkta uttrycket, men jag använder bara samma språk.
<P>
Jag har inte hört några officiella ursäkter och vi måste därför vidta nödvändiga åtgärder för att försvara parlamentets personal. Det är anledningen till att jag är här idag.
<SPEAKER ID="008" NAME="Talmannen">
Tack, Joseph Daul. Jag avslutar här begäran om att tilldelas ordet i den här frågan, som är en procedurfråga, genom att ge Christopher Beazley ordet.
<SPEAKER ID="009" NAME="Christopher Beazley" AFFILIATION="PPE-DE">
(EN) Herr talman! Jag ska fatta mig kort. Jag vill bara säga att jag helhjärtat instämmer med både Richard Corbett och ordföranden för min grupp, Joseph Daul. Det finns inga som helst ursäkter för gårdagens händelse. Kanske är det dock på sin plats att be talmanskonferensen komma ihåg Daniel Cohn-Bendits råd, som kan vara klokt, nämligen att inte ge de här människorna den uppmärksamhet de eftersträvar genom sitt helt oacceptabla beteende.
<P>
Jag undrar om parlamentets avdelningar kanske kunde undersöka om det finns plats över i parlamentets förskola för de personer som lider av den åkomma som tydligen kan benämnas Faragias aggressionssyndrom. Symptomen är ett överdrivet och våldsamt beteende och i dess extrema form kan detta tillstånd vara smittsamt. Jag föreslår att Nigel Farage utnämns till föreståndare för denna förskola, och för dem som känner sig manade att gå där är den enda kända behandlingen att marschera fram och tillbaka med plakat med ett enda ord skrivet på och att skrika till varandra så högt de bara kan. När febern sjunker kan de vila och sedan komma tillbaka till de vuxna. Jag önskar därför en god jul till de personer som höll upp de där absurda plakaten i går och betedde sig förfärligt. Om de får tid att begrunda sitt uppträdande under julledigheten kanske de till och med kommer på vad de vill göra när de blir stora.
<SPEAKER ID="010" NAME="Talmannen">
Vi kommer också att beakta ert förslag trots att jag personligen har svårt att föreställa mig dessa våra kolleger på ett daghem eftersom vi, av somligas beteende att döma, då skulle riskera en ”massaker på oskyldiga”. Vi kommer att agera helt i enlighet med artikel 147 i arbetsordningen och kommer definitivt att följa bestämmelserna i den.

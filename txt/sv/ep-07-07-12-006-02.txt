<CHAPTER ID="006-02">
2. Darfur (omröstning)
<P>
- Förslag till resolution
<P>
- Före omröstningen:
<SPEAKER ID="076" NAME="Josep Borrell Fontelles" AFFILIATION="PSE">
(ES) Herr talman! Denna resolution läggs fram i plenum enligt artikel 91, eftersom det gäller ett brådskande fall, utan debatt. Det är verkligen brådskande, och för min egen och de andra fem andra ledamöternas del som har tillbringat fem dagar i Darfur vill jag kort påpeka skälen till denna brådska.
<P>
Darfur är i dag ett laglöst område, där alla för krig mot alla. Vår tids stora problem finns koncentrerade där: konflikten mellan centrala och yttre områden, etniska konflikter, det cyniska utnyttjandet av rivaliteter mellan grupper för politiska syften och kanske det första kriget i världen som har orsakats av klimatförändringarna.
<P>
Men det är brådskande på grund av att säkerheten blir allt sämre, och om det fortsätter kommer inte de humanitära biståndsarbetarna att kunna fortsätta sitt arbete. Två och en halv miljon människors öde beror på det arbetet eftersom de får mat varje dag tack vare deras insatser, och delvis tack vare pengar från EU.
<P>
Blir det ingen förbättring av säkerheten från och med nu och fram till slutet av året kan det hända att vi upptäcker att två miljoner människor har lämnats till sina öden i öknen, vilket riskerar skapa den största humanitära krisen någonsin i världen.
<P>
Därför är det viktigt, herr talman och damer och herrar, att de FN-styrkor som vi så många gånger har begärt ska skickas till Darfur slutligen skickas dit, nu när den sudanesiska regeringen inte har några invändningar. Den sudanesiska regeringen säger inte längre nej. Den säger ja. Den säger att de bör komma så snart som möjligt, eftersom den inte längre klarar av att garantera minsta säkerhet överhuvudtaget, som om den någonsin ville det.
<P>
Janjaweed har inte avväpnats. Tvärtom. Den sudanesiska regeringen kommer inte att öka säkerheten i Darfur. Om vi vill undvika risken för en fullständig humanitär kris måste vi utöva påtryckningar för att se till att det kommer styrkor dit så snart som möjligt.
<P>
Men eftersom det kommer att ta minst ett år att komma dit måste vi stödja Afrikanska unionen, och vi måste åtminstone se till att soldaterna får betalt, för ni ska veta att vi har spenderat mer pengar på att stödja den styrkan än på humanitärt bistånd.
<P>
Det är anledningarna till brådskan, herr talman.
<P>
(Applåder)
<SPEAKER ID="077" NAME="Talmannen">
Tack så mycket, Josep Borrell, för betänkandet och för ert outtröttliga engagemang.

<CHAPTER ID="008">
Justering av protokollet från föregående sammanträde: se protokollet
<P>

<SPEAKER ID="279" NAME="Nigel Farage" AFFILIATION="IND/DEM">
(EN) Fru talman! När det gäller personliga uttalanden i den debatt som vi förde med Nicolas Sarkozy gjorde jag ett antal kommentarer om Europeiska unionens hållning i fråga om demokrati. Jag talade särskilt om ledaren för socialdemokratiska gruppen, Martin Schulz, som gjorde några nedsättande och förnedrande kommentarer under debatten i juni i år. Han fick tillstånd av talmannen, Hans-Gert Pöttering, att ta ordet och säga att mina kommentarer hade varit osanna och att han aldrig på något sätt påstått att ”nej”-sidan skulle kunna kopplas till fascism i framtiden. Jag skulle vilja att vi får rätsida på det här.
<P>
Den 18 juni, på denna plats, när vi talade om ”nej”-omröstningen på Irland, sade Martin Schulz exakt så här. Jag citerar: ”[passionen] har flyttat över till den andra sidan, de som talar illa om EU, till högerkanten av det politiska spektrat. Den finns hos dem som talar illa om EU, och de som helt enkelt gör det för att de är rädda. I Europa har denna blandning av socialt förfall och rädsla emellertid alltid öppnat dörren för fascism.”
<P>
Martin Schulz kanske inte tycker om det som jag har att säga. Han kanske inte håller med om det som jag säger i grunden. Herr Schulz! Jag skulle emellertid vilja säga er att när jag tar ordet här i parlamentet undersöker jag alltid mycket noga det som jag säger. Jag tar aldrig ordet och berättar lögner. Det som jag säger anser jag vara fullkomligt sant. Jag ber inte om en ursäkt eller något liknande. Jag gör detta för att få rätsida på saken, och jag beklagar att vår talman, Hans-Gert Pöttering, valde att utnyttja artikel 145 för att låta Martin Schulz få ordet denna förmiddag, men inte lät mig få ordet i förmiddags, vilket faktiskt var själva meningen med det anförande som jag höll i morse. Det finns inga lika villkor inom Europeiska unionen. Det är lika tufft om man tillhör ”de goda” och är positiv till fördraget, som att tillhöra ”de onda” och vara motståndare till fördraget. Detta anser jag inte vara särskilt demokratiskt.
<SPEAKER ID="280" NAME="Talmannen">
Herr Farage! Era kommentarer kommer att föras till protokollet.
<SPEAKER ID="281" NAME="Martin Schulz" AFFILIATION="PSE">
(DE) Fru talman! Nigel Farage hävdade i förmiddags att jag i denna kammare hade sagt att ”en 'nej'-röst kommer att leda till fascism”. ”Tidigare har Martin Schulz haft ordet och sagt att en ”nej”-röst kommer att leda till fascism.” Jag har aldrig - någonsin! - sagt detta, och jag skulle vilja klargöra denna punkt en gång för alla.
<P>
Jag anser inte att en ”nej”-röst av en given befolkning - som till exempel den irländska - leder till fascism. Detta är inte min övertygelse. Detta är nu klargjort en gång för alla. Men jag anser verkligen att vi alla måste vara medvetna om att det alltid är farligt att leka med känslor hos människor som plågas av rädslan att förlora social status, om det hamnar i uppviglares händer. Jag vet inte om någon av er kan räknas till uppviglarna. Jag hoppas inte det. Jag är dock fullt medveten om att det finns sådana provokatörer.
<P>
Herr Farage! En sak kan ni vara säker på, och det är att jag kommer att kämpa mot personer som er och er politik, så länge som jag är fysiskt i stånd att göra det!
<SPEAKER ID="282" NAME="Talmannen">
Båda sidor har gett en förklaring, och vi ska nu gå vidare till nästa punkt.

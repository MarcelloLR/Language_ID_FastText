<CHAPTER ID="004">
Välkomsthälsning
<SPEAKER ID="058" NAME="Talmannen">
Mina damer och herrar! Jag har fått veta att vi har en delegation från Sydkoreas nationalförsamling på åhörarläktaren, och vi vill hälsa dem varmt välkomna. Vi välkomnar dem och deras ledare, Lee Kang Rae, till det tolfte interparlamentariska mötet mellan vårt parlament och deras lands parlament.
<P>
Europaparlamentet har alltid stött fred och stabilitet samt försvaret av mänskliga rättigheter på den koreanska halvön. Vi välkomnar givetvis Sydkoreas alltmer aktiva roll på den internationella scenen, och vi önskar dem också all framgång som ordförande för G20 i år.
<P>
Vi känner till det övergripande associeringsavtalet mellan Sydkorea och EU, som snart går in i ratificeringsfasen. Vi lyckönskar därför våra koreanska kolleger. Vi hoppas att deras besök blir en framgång och, framför allt, att de finner nöje i att följa en debatt av så grundläggande betydelse som den som just nu pågår här i kammaren.

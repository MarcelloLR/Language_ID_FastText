<CHAPTER ID="006-02">
2. Införandet av ett europeiskt betalningsföreläggande (omröstning)
<P>
- Före omröstningen:
<SPEAKER ID="116" NAME="Cristiana Muscardini" AFFILIATION="UEN">
(IT) Herr talman! Jag vill hänvisa till arbetsordningen och tackar er för att snabbt ha beviljat min begäran om ordet. Ordförandeskapet gav mig ordet så snabbt att jag är säker på att min röst till och med har större räckvidd än en mikrofon.
<P>
I enlighet med arbetsordningen måste jag föreslå att vi, efter det beslut som fattats och den därpå följande omröstningen, omedelbart justerar arbetsordningen i enlighet med det förfarande som har inrättats i parlamentet i dag. Hädanefter kommer det inte längre att vara nödvändigt att ha tillgång till texterna på alla språk ett dygn i förväg, utan det kommer att räcka att få texterna när det är dags för omröstning. Det kommer inte heller längre att vara nödvändigt att lägga fram några muntliga ändringsförslag, eftersom vem som helst av oss, ända in i sista minuten, får göra ändringar i texter som ska gå till omröstning.
<P>
Herr talman! Jag gratulerar er eftersom det betyder att demokratin återigen har fått sig en törn.
<SPEAKER ID="117" NAME="Monica Frassoni" AFFILIATION="Verts/ALE">
(IT) Herr talman! Jag vill bara säga att det har varit en svår dag i dag och att jag anser att beslutet att upprepa omröstningen utgör ett farligt och helt onödigt prejudikat.
<SPEAKER ID="118" NAME="Arlene McCarthy " AFFILIATION="PSE">
föredragande. - (EN) Herr talman! Utskottet och de politiska grupperna begärde att vi börjar med att rösta om kompromissändringsförslag 4 eftersom det är det ändringsförslag som vi enades om tillsammans med rådet och kommissionen vid trepartsmötet. Det vore att respektera bestämmelserna om det nya kommittéförfarandet i parlamentet. Det innebär sålunda att ändringsförslag 2 faller om ni börjar med kompromissändringsförslag 4.
<P>
Mot bakgrund av kommissionsledamot Franco Frattinis uttalande under måndagens debatt och hans åtagande att undersöka konsekvenserna av denna förordning och av de civilrättsliga bestämmelserna för parter som har sin hemvist i tredjeländer, särskilt i staterna i Europeiska ekonomiska samarbetsområdet (EES), har grupperna enats om att inte stå fast vid ändringsförslag 1. Vi kommer därför som grupp att rösta mot detta ändringsförslag.
<P>
Jag hoppas att vi därmed undviker förvirring under omröstningen.
<SPEAKER ID="119" NAME="Paula Lehtomäki">
rådets ordförande. (EN) Herr talman! Ordförandeskapet noterar även att parlamentet är intresserat av att utvidga tillämpningen av det europeiska betalningsförläggandet till att även omfatta käranden och svaranden i en EES-medlemsstat. Om hänsyn även tas till förhandlingarna i rådet verkar det dock vara omöjligt att i det här skedet ändra definitionen av gränsöverskridande fall i förordningens text.
<P>
Ordförandeskapet står till förfogande för att titta närmare på konsekvenserna av förordningen för parter som har sin hemvist i staterna inom EES-området.

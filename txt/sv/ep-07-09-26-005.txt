<CHAPTER ID="005">
Valprövning av nya ledamöter i Europaparlamentet
<SPEAKER ID="078" NAME="Giuseppe Gargani" AFFILIATION="PPE-DE">
(IT) Herr talman, mina damer och herrar! Utskottet för rättsliga frågor har godkänt att jag ger en mycket kort muntlig rapport. Under sammanträdesperioden den 10-11 september gjorde vi en valprövning av de 18 ledamöterna från Bulgarien, samt ytterligare 7 stycken som nominerades av de behöriga nationella myndigheterna till följd av de utträden som ägde rum. Vi har fastställt, genom kontroll av alla brukliga dokument och av det protokoll som bilagts, att yttrandena om oförenlighet är i enlighet med stadgarna och att yttrandena om ekonomiska intressen har undertecknats av ledamöterna. Jag anser därför att jag kan tala för hela kammaren när jag välkomnar dessa 18, samt de ytterligare sju ledamöterna från Bulgarien, som på så sätt fullbordar täckningen av detta vårt Europa. Vi vill därför önska alla välkomna som ansluter sig till oss i Europaparlamentets arbete från och med i dag.
<SPEAKER ID="079" NAME="Talmannen">
Tack så mycket, herr Gargani. Dessa mandat har därmed ratificerats. Vi önskar de nya ledamöterna stort lycka till.

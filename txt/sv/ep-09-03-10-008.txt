<CHAPTER ID="008">
Omröstning
<SPEAKER ID="096" NAME="Talmannen">
Innan vi börjar omröstningen vill jag meddela ledamöterna att vi idag inför ett nytt informationssystem för omröstningar i kammaren. Systemets huvudsakliga egenskap är indikatorn på en av de stora skärmarna för den officiella omröstningslistan som har utarbetats av enheten för ingivande av utskotts- och plenarhandlingar. På indikatorn visas varje enskild röst som avges, vilket gör det lättare för alla ledamöter att följa omröstningen.
<P>
Nästa punkt är omröstningen.
<P>
(För omröstningsresultat och andra uppgifter som rör omröstningen: se protokollet.)
<SPEAKER ID="097" NAME="Graham Watson">
för ALDE-gruppen. - (EN) Herr talman! Jag vill att saker och ting ska klargöras. Är det så att talmannen har bestämt att vi ska tillämpa omarbetningsförfarandet på Krahmerbetänkandet i dag och omröstningen om Cashmanbetänkandet i morgon? Om så är fallet begär min grupp att vi skjuter upp omröstningen om Krahmerbetänkandet till i morgon, så att vi kan undersöka vilka konsekvenser tillämpningen av omarbetningsförfarandet har på omröstningen.
<SPEAKER ID="098" NAME="Talmannen">
Talmannen överväger dessa två punkter. När vi kommer till Krahmerbetänkandet ska vi behandla er ordningsfråga.
<SPEAKER ID="099" NAME="Thomas Mann" AFFILIATION="PPE-DE">
(DE) Herr talman! Jag gratulerar parlamentet till detta nya informationssystem. Det verkar dock som om några informationsbitar i den vardagliga rutinen inte fungerar.
<P>
Det gläder mig samtidigt att många av oss visar upp tibetanska flaggor nu på 50-årsdagen av Kinas ockupation av Tibet. Jag har dock fått höra att presidiet sagt till i förväg att vissa flaggor inte får sättas upp, vilket innebär att parlamentsledamöterna inte kan visa dem på denna viktiga dag. Finns det någon aktuell information i denna fråga?
<SPEAKER ID="100" NAME="Talmannen">
Jag förstår att det har rått en viss förvirring om denna punkt, men talmannen har sagt att för den goda ordningens skull får den tibetanska flaggan användas i dag - och jag är glad över att se så många flaggor här i kammaren. Jag har faktiskt en flagga här i min ficka också.
<P>
Jag hälsar med glädje Tashi Wangdi välkommen till kammaren, företrädaren för Hans helighet Dalai Lama.
<P>
(Ihållande applåder)
<SPEAKER ID="101" NAME="Zbigniew Zaleski" AFFILIATION="PPE-DE">
(EN) Herr talman! Jag vill säga några allvarliga och viktiga ord om ni tillåter. Vi har just passerat årsdagen för det barbariska mordet då 20 000 polska officerare och personer inom intelligentian sköts i bakhuvudet på order av ”Nationernas fader”, Josef Stalin, i Katyń 1940. Det innebar att ledarna och eliten för en nation som kämpade för sin egen och Europas frihet undanröjdes.
<P>
För fyra år sedan bad jag om en minuts tystnad för att hedra dem, men parlamentet avvisade detta. Jag ber er därför inte om detta i dag och befriar ordförandeskapet från vad som tycks vara ett så svårt beslut. Jag påminner er i stället om denna tragedi och uttrycker en önskan om att våra gemensamma insatser ska förhindra folkmord av detta slag på den europeiska kontinenten i framtiden.
<P>
(Applåder)
<SPEAKER ID="102" NAME="Talmannen">
Tack, herr Zaleski - applåderna talar för sig själva.

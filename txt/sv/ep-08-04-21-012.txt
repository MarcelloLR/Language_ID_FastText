<CHAPTER ID="012">
Arbetsplan
<SPEAKER ID="016" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 17 april 2008 har delats ut (artiklarna 130 och 131 i arbetsordningen).
<P>
Följande ändringar har föreslagits:
<P>
Måndagen, tisdagen, onsdagen:
<P>
Inga ändringar.
<P>
Torsdagen:
<P>
Jag har erhållit ett förslag från UEN-gruppen om att punkten om Iran i debatten om fall av kränkningar av de mänskliga rättigheterna ska ersättas med en ny punkt om Georgien.
<SPEAKER ID="017" NAME="Hanna Foltyn-Kubicka">
för UEN-gruppen. - (PL) Herr talman! Jag föreslår att vi ska diskutera situationen i Georgien i stället för Iran eller Tchad. Situationen i Georgien är brådskande, sedan den ryska duman har antagit en resolution där man uppmanar presidenten att överväga ett erkännande av Transnistrien, Abchazien och Sydossetien och att öka de ryska styrkorna i regionen. Georgiens territoriella integritet garanteras av 36 FN-resolutioner som antogs 1993. Dessutom finns president Saakasjvilis fredsplan för Abchazien. Jag anser att detta är en angelägen fråga och det är anledningen till att jag föreslår denna förändring.
<P>
(Applåder)
<SPEAKER ID="018" NAME="Hannes Swoboda">
för PSE-gruppen. - (DE) Herr talman! Jag anser att vi bör vänta tills parlamentets delegation har besökt Georgien om en vecka, då den särskilt kommer att undersöka Abchazienfrågan. Flera av delegationens medlemmar är trots allt närvarande här i dag. Vi kan ta upp den här frågan på dagordningen efter delegationens besök om en vecka, kanske inte som en fråga för brådskande förfarande, men förvisso som en fråga för allvarlig diskussion. Först bör vi emellertid vänta på rapporten från Parlamentets delegation.
<P>
(Parlamentet förkastade detta förslag.)
<P>
(Arbetsplanen fastställdes.)

<CHAPTER ID="008">
Arbetsplan
<SPEAKER ID="013" NAME="Talmannen">
Det slutgiltiga förslaget till föredragningslista som utarbetades av talmanskonferensen vid sammanträdet torsdagen den 23 september 2010 har delats ut (artikel 140 i arbetsordningen). Enligt överenskommelse med de politiska grupperna vill jag informera parlamentet om förslagen till följande ändringar:
<P>
(Majoriteten av de politiska grupperna, och i vissa fall även den övervägande majoriteten, samtyckte till dessa ändringar)
<P>
Onsdagen
<P>
Tillägg till föredragningslistan med en ny punkt: Uttalanden av rådet och kommissionen om de sociala bestämmelserna i Lissabonfördraget efter den gemensamma debatten om biologisk mångfald.
<P>
Den muntliga frågan om containrar som gått förlorade till havs samt ersättning utgår från föredragningslistan.
<P>
Torsdagen
<P>
Omröstningen kommer att börja kl. 11.30.
<P>
Omröstningen om Vladimír Maňkas betänkande om förslaget till ändringsbudget nr 2/2010, del 2, utgår från föredragningslistan eftersom rådet inte har intagit någon ståndpunkt i denna fråga och därför kan debatten inte äga rum.
<SPEAKER ID="014" NAME="Corien Wortmann-Kool" LANGUAGE="EN">
Herr talman! PPE välkomnar alltid bra och grundliga diskussioner om alla frågor under våra plenarsammanträden, men de måste vara väl förberedda.
<P>
Detta var anledningen till att man från början, genom ett majoritetsbeslut under talmanskonferensen, beslutade att förslaget från den socialdemokratiska gruppen att diskutera tjänster av allmänt intresse i Lissabonmålen och offentliga tjänster i Lissabonfördraget först skulle diskuteras i utskottet för sysselsättning och sociala frågor. Vi är för detta eftersom det är en mycket komplicerad fråga.
<P>
Jag förstår att titeln har ändrats och att liberalerna har ändrat sin ståndpunkt, men innehållet är fortfarande mycket komplicerat och vi vill fortfarande att detta först ska diskuteras i utskottet för sysselsättning och sociala frågor, eftersom det är en mycket viktig och komplicerad diskussion. Vi vill inte motsätta oss en diskussion, men detta är anledningen till att vi kommer att lägga ned våra röster i denna fråga.
<SPEAKER ID="015" NAME="Talmannen">
Tack, Corien Wortman-Kool för din förklaring! Detta innebär att denna punkt har förts upp på föredragningslistan, men att Europeiska folkpartiets grupp (kristdemokrater) har lagt ned sina röster. Majoriteten av de andra politiska grupperna ville att denna punkt skulle tas med på föredragningslistan.
<P>
(Arbetsplanen fastställdes.)
<P>
(Sammanträdet avbröts under några minuter.)

<CHAPTER ID="010">
Välkomsthälsning
<SPEAKER ID="098" NAME="Talmannen">
Mina damer och herrar! Jag har nöjet att informera er om att en delegation från Australiens representanthus och senat har tagit plats på åhörarläktaren. Jag önskar er varmt välkomna.
<P>
(Applåder)
<P>
De deltar i Europaparlamentets och Australiens 31:a interparlamentariska möte, som hålls här i Europaparlamentet den 9 och 10 april. Delegationen består av ledamöter från senaten och representanthuset, och leds av senator Alan Ferguson, talman i australiska senaten. Europaparlamentet och Australiens parlament inledde sin direkta och vittomspännande politiska dialog 1981. Vi ser mycket fram emot att stärka och utöka samarbetet ännu mer. Jag vill önska delegationen all framgång under resten av deras vistelse och en lycklig resa hem när den tiden kommer.
<P>
(Applåder)

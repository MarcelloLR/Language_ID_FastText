<CHAPTER ID="003">
Föredragningslista: se protokollet
<P>

<SPEAKER ID="008" NAME="Carlos Carnero González" AFFILIATION="PSE">
(ES) Fru talman! Jag avser inte att tala i fem minuter. Jag skulle bara vilja be er, med tanke på er generositet och kunskap om den region som jag kommer att hänvisa till, att låta mig ta upp en ordningsfråga.
<P>
Jag undrar om talmannen för denna institution skulle kunna uttrycka sitt stöd, om han inte redan har gjort det, för uppmaningen från FN:s generalsekreterare, Ban Ki-moon, att upphöra med fientligheterna i Libanon, som har lett till att åtskilliga människor har mist livet.
<P>
Jag anser att detta är grundläggande, och att det skulle återspegla samtliga parlamentsledamöters känslor. Jag vet att vi ska föra en debatt om situationen i Palestina i eftermiddag, men sanningen är att oskyldiga civila fortfarande dör i Libanon, just som vi talar.
<P>
Det är detta som jag begär.
<SPEAKER ID="009" NAME="Talmannen">
Er begäran kommer att framföras till talmannen, som säkert kommer att lägga fram det för talmanskonferensen.

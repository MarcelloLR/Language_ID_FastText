<CHAPTER ID="011-05">
5. Bortfraktarens skadeståndsansvar i samband med olyckor vid passagerarbefordran med båt (omröstning)
<P>
- Betänkande: Paolo Costa
<P>
- Före omröstningen:
<SPEAKER ID="138" NAME="Paolo Costa " AFFILIATION="ALDE">
föredragande. - (IT) Herr talman, mina damer och herrar! Jag ville bara ha ordet för att för tydlighetens skull påpeka att jag som föredragande uppmanar alla att i samtliga omröstningar med namnupprop rösta mot allt som inte lagts fram av utskottet.
<P>
Jag säger detta för att förhindra att EU måste ingripa nästa gång det sker en olycka på någon större europeisk flod, för det kan hända om vi inte utvidgar konsumentskyddet till att även omfatta denna sektor.
<SPEAKER ID="139" NAME="Georg Jarzembowski" AFFILIATION="PPE-DE">
(DE) Herr talman! Det var en mycket kortfattad beskrivning av problemet. Både min egen och den andra gruppen anser att särskilda regler skulle ge ett bättre skydd för passagerare på fartyg i inlandssjöfart. De aktuella bestämmelserna, som vi nu ska rösta om, gäller nämligen trafik till havs, och jag vill därför bara påpeka att vi inte gör mindre för passagerarsäkerheten om vi lägger fram våra ändringsförslag och sedan, förhoppningsvis, får en majoritet att rösta för dem.

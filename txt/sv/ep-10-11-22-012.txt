<CHAPTER ID="012">
Arbetsplan
<SPEAKER ID="020" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet
<P>
torsdagen den 18 november 2010 har delats ut (artikel 137 i arbetsordningen). Följande ändringar har föreslagits:
<P>
Måndagen:
<P>
Jag har erhållit ett förslag från de politiska grupperna om att debatten om Luigi Berlinguers betänkande om aspekter avseende civilrätt, handelsrätt, familjerätt och internationell privaträtt på handlingsplanen för att genomföra Stockholmsprogrammet ska tas bort från föredragningslistan. Det skulle betyda att betänkandet gick till direkt omröstning i morgon tisdag. Betänkandet ligger kvar. Vi kommer att hålla en omröstning men ingen debatt. Jag upprepar att alla politiska grupper har samtyckt till den här lösningen, som därmed har godkänts.
<P>
(Parlamentet samtyckte till detta förslag.)
<P>
Tisdagen:
<P>
Inga ändringsförslag har lagts fram.
<SPEAKER ID="021" NAME="Martin Schulz" AFFILIATION="S&amp;D">
(DE) Herr talman! På föredragningslistan för tisdagen finns det sex betänkanden av Barbara Matera om utnyttjande av Europeiska fonden för justering för globaliseringseffekter i Nederländerna. Jag tar ordet här eftersom jag anser att attackerna mot Joseph Daul i den nederländska pressen i den här frågan är felaktiga. Vid talmanskonferensen tog Joseph Daul upp den fråga som hade diskuterats av ledare för olika grupper, nämligen om vi inte borde avstå från dessa betänkanden mot bakgrund av budgetdebatten. Jag vill framföra två kommentarer till detta.
<P>
För det första bör vi låta dessa betänkanden finnas kvar på föredragningslistan. Vi bör också rösta om dem och överföra dessa pengar från Europeiska fonden för justering för globaliseringseffekter till Nederländerna.
<P>
För det andra föreslår Joseph Daul dock detta i en kommentar han framförde under talmanskonferensen. Om detta sedan tas från talmanskonferensen till den offentliga sfären utan att han får möjlighet att besvara frågor och förklara sig måste man som gruppordförande mycket noga överväga vad man faktiskt kan säga under talmanskonferensen. Det är den första punkten.
<P>
Min andra punkt är att det inte är Europaparlamentet som hävdar att man slösar med pengar här. En del av den nederländska regeringen - inte hela - hävdar ständigt att man slösar pengar i EU och att EU därför bör få mindre pengar. Materabetänkandet visar tvärtom att pengar från den här budgeten används mycket ansvarsfullt och - enligt min mening - för mycket viktiga projekt i Nederländerna. Om vi godkänner dessa betänkanden skulle vi följaktligen visa att kritiken i Nederländerna när det gäller den här budgeten inte är berättigad.
<P>
(Applåder)
<SPEAKER ID="022" NAME="Talmannen">
Jag är medveten om den här frågan, och jag vet vad som har publicerats i nederländsk press. Men jag vill försäkra er om att omröstningen om utnyttjande av Europeiska fonden för justering för globaliseringseffekter för Nederländerna kommer att äga rum i morgon som planerat. Ingenting har förändrats. Omröstningen kommer att äga rum i morgon.
<P>
Onsdagen:
<P>
Jag har erhållit ett förslag från gruppen Europeiska enade vänstern/Nordisk grön vänster gällande debatten om situationen i Västsahara, nämligen att omröstningen om resolutionsförslagen i den här frågan bör äga rum under denna sammanträdesperiod och inte under sammanträdesperioden i december som tanken är nu.
<SPEAKER ID="023" NAME="João Ferreira" AFFILIATION="GUE/NGL">
(PT) Herr talman! Situationen i Västsahara är för allvarlig för att parlamentet ska dröja med att inta en ståndpunkt i den här frågan. Omständigheterna är obestridliga och enkla att se. Vi har sett bilder på förstörelse i Sahrawilägren. Vi vet att denna förstörelse har resulterat i dödsfall och skador, och att många människor fortfarande saknas. Vi vet att en ledamot av parlamentet hindrades från att besöka lägren och utvisades av de marockanska myndigheterna, och vi vet att samma sak har hänt med företrädare för nationella parlament, journalister och företrädare för icke-statliga organisationer. När vi känner till allt detta kan vi inte bara ignorera det.
<P>
Att inte inta en ståndpunkt i den här frågan skulle nu vara en obegriplig och oacceptabel inställning som signalerar självbelåtenhet och till och med medbrottslighet. Det skulle bara innebära att den här institutionens värdighet och de värden den hävdar att den försvarar förringades. Jag vill därför uppmana alla att fatta det förnuftiga beslutet att stödja omröstningen om en resolution i den här frågan under det här sammanträdet och att rösta för det här förslaget.
<SPEAKER ID="024" NAME="Raül Romeva i Rueda" AFFILIATION="Verts/ALE">
(EN) Herr talman! Jag anser att argumenten från GUE/NGL-gruppen är helt relevanta, viktiga och nödvändiga, och jag kommer att stödja denna ståndpunkt.
<SPEAKER ID="025" NAME="Martin Schulz" LANGUAGE="DE">
Herr talman! Jag måste be João Ferreira att lyssna en stund. Vi diskuterade den här frågan mycket ingående under talmanskonferensen och under förberedelserna inför talmanskonferensen. På min grupps vägnar vill jag säga att vi är mycket oroade över vad som händer i Västsahara. Om de bilder vi har sett är korrekta måste detta ge upphov inte bara till en allvarlig debatt utan även, om så krävs, till konsekvenser. Men det innebär att vi måste agera på rätt sätt. Att agera på rätt sätt innebär att vi diskuterar händelserna den här veckan. På vår begäran har Marockos utrikesminister nu förklarat att han är villig att delta i ett möte i utskottet för utrikesfrågor. Han behöver inte göra det. Marockos utrikesminister behöver inte närvara i Europaparlamentets utskott för utrikesfrågor. Enligt min mening bör vi utnyttja det faktum att han ändå gör det för att till att börja med konfrontera honom med de förebråelser som har förts fram, och först därefter godkänna en resolution. Jag anser att detta är ett lämpligare tillvägagångssätt, i stället för att anta en resolution nu och sedan lyssna på vad han har att säga efteråt. Låt oss anta resolutionen mot bakgrund av den informationen och de frågor vi kommer att få möjlighet att ställa till den marockanske utrikesministern i utskottet för utrikesfrågor. Jag personligen anser att detta är ett lämpligare sätt att agera på. Fram till i eftermiddag har alla grupper dessutom varit eniga om detta.
<SPEAKER ID="026" NAME="Talmannen">
Förslaget har fått stöd av en majoritet, så i enlighet med João Ferreiras förslag kommer omröstningen att äga rum den här veckan.
<P>
(Parlamentet samtyckte till detta förslag.)
<P>
Här är tidsfristerna: omröstningen kommer att äga rum på torsdag. Tidsfristerna är följande: resolutionsförslag ska läggas fram senast kl. 12.00 i morgon den 23 november; ändringsförlag och gemensamma resolutionsförslag ska läggas fram senast kl. 12.00 onsdagen den 24 november; ändringsförslag till gemensamma resolutionsförslag senast kl. 13.00 onsdagen den 24 november, dvs. en timme senare. Jag upprepar att omröstningen kommer att äga rum på torsdag.
<SPEAKER ID="027" NAME="Daniel Cohn-Bendit" AFFILIATION="Verts/ALE">
(FR) Herr talman! Jag skulle vilja fråga ledamöterna en sak.
<P>
Det råder en nödsituation i Tibet och oro över Kinas avsikt att införa det kinesiska språket i Tibet. Jag anser att detta är en fråga som förtjänar debatt i kammaren med Catherine Ashton närvarande. Det är i själva verket den politik som för närvarande bedrivs i Tibet som är problematisk, helt frånsett denna nödsituation.
<P>
Ett nödläge? Visst. Om majoriteten vill hantera den här frågan ur det perspektivet så är det väl bra. Eftersom föredragningslistan är ganska tydlig i december skulle jag för min del vilja att vi håller en debatt om det här problemet och om EU:s hållning gentemot Kina med Catherine Ashton närvarande, och att vi antar en resolution i den här frågan. Jag tror att det vore förnuftigare.
<SPEAKER ID="028" NAME="Talmannen">
Tack så mycket, Daniel Cohn-Bendit. Detta kan också förslås för talmanskonferensen. Som gruppordförande kan du föreslå detta när som helst. Tack för din kommentar.
<P>
Torsdagen:
<P>
Inta ändringsförslag har lagts fram.
<P>
(Arbetsplanen fastställdes.)

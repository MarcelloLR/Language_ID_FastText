<CHAPTER ID="005">
Meddelande från talmannen
<SPEAKER ID="090" NAME="Talmannen">
För det första vill jag berätta om den besvärliga situationen i Polen. Med tanke på de omfattande översvämningarna i Polen, där en stor del av landet är översvämmat och folk har mist alla sina ägodelar, vill jag för Europaparlamentets räkning och för oss alla uttrycka stöd och solidaritet med polackerna och mycket uppriktigt uttrycka medkänsla för dem som lider i dag.
<P>
(Applåder)
<P>
Det kommer att hållas en debatt om detta vid Europaparlamentets nästa sammanträdesperiod, den 16 juni 2010. Jag är säker på att EU kommer att visa solidaritet och svara positivt på de polska myndigheternas begäran om ekonomiskt stöd. Vi har inom EU vår egen solidaritetsfond, som är så viktig vid detta slag av naturkatastrofer.

<CHAPTER ID="008-08">
8. Ansvarsfrihet för 2008: EU:s allmänna budget, rådet (
<SPEAKER ID="131" NAME="Ryszard Czarnecki" LANGUAGE="PL">
Bara en sak - vi ger rådet vårt förtroende, men inte helt utan villkor. Jag är säker på att samarbetet med rådet under det närmaste året kommer att bli mycket bättre och effektivare än tidigare.
<SPEAKER ID="133" NAME="Jean-Pierre Audy" AFFILIATION="PPE">
(FR) Herr talman! Vi röstar om resolutionen om ansvarsfrihet, och parlamentet påminner om att vi röstade om ansvarsfrihet under föregående sammanträdesperiod. Tyvärr återstod en rubrik i betänkandet. Jag läser upp den för er: ”Skäl till uppskjutande av beslutet om ansvarsfrihet.” Jag föreslår att vi lägger fram ett muntligt ändringsförslag för att ta bort den här rubriken liksom följande rubrik: ”Ytterligare åtgärder att vidta och dokument att lägga fram för parlamentet.” Det här misstaget beror nog på slarv.
<SPEAKER ID="134" NAME="Talmannen">
Tack. Jag anser att ert ändringsförslag är riktigt, och vi skulle ändå ha gjort denna ändring automatiskt för att godkännandet skulle överensstämma med dagens datum. Därför instämmer jag i er rekommendation.

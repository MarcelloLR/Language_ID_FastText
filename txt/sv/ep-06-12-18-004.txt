<CHAPTER ID="004">
Välkomsthälsning
<SPEAKER ID="013" NAME="Talmannen">
Innan vi går vidare till nästa punkt vill jag välkomna en delegation från Panafrikanska parlamentet, som leds av hennes excellens Getrude Mongella, talman för Panafrikanska parlamentet, som har tagit plats på åhörarläktaren.
<P>
(Applåder)
<P>
Välkommen, fru talman! Er delegation kommer att delta i en diskussion i dag med vårt utskott för utveckling och delegationen för förbindelserna med Panafrikanska parlamentet. Ni kommer även att ha möten med företrädare för Europaparlamentets olika tjänsteavdelningar för att hjälpa er att utveckla ert parlaments administrativa struktur och stärka förbindelserna mellan våra två institutioner. Jag önskar er en trevlig och givande vistelse i Bryssel.

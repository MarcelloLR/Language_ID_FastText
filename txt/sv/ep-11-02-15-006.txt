<CHAPTER ID="006">
Rättelse till en antagen text: se protokollet
<SPEAKER ID="126" NAME="Philip Bradbourn" AFFILIATION="ECR">
(EN) Fru talman! Jag hoppas att jag kan göra mig hörd över bullret. Jag undrar om du kan upplysa mig om när åtgärder kommer att vidtas i kammaren för att förhindra att ledamöterna ständigt måste löpa gatlopp mellan hissarna från sina kontor och kammaren och bli antastade av folk - lobbyister, assistenter eller vad det nu är - som försöker att stoppa mängder av papper i våra händer när vi är på väg till kammaren för att rösta. Det här stället börjar mer likna en studentkår än ett parlament och jag hoppas att talmannen kommer att vidta åtgärder för att stoppa det.
<SPEAKER ID="127" NAME="Talmannen">
Philip Bradbourn, tack för dina förslag. Vi kommer att framföra dina synpunkter till kvestorerna så att de kan vidta de nödvändiga åtgärderna.

<CHAPTER ID="012">
Arbetsplan: se protokollet
<SPEAKER ID="019" NAME="Monica Frassoni" AFFILIATION="Verts/ALE">
(IT) Herr talman, mina damer och herrar! Jag har en fråga till er som gäller det Europeiska rådet. Vi har hört att ni vid Europeiska rådets sammanträde sa att parlamentet är överens om att omröstningen om kommissionens ordförande ska äga rum den 15 juli och att omröstningen om resten av kommissionen ska hållas när Lissabonfördraget har antagits.
<P>
Jag skulle vilja veta om detta är sant och i så fall vilken befogenhet ni hade att göra dessa uttalanden.
<SPEAKER ID="020" NAME="Talmannen">
Fru Frassoni, eftersom ni själv var närvarande vid talmanskonferensen är jag säker på att ni minns att vi då diskuterade frågan. Det var bara en invändning mot den 15 juli, och den kom från er. Alla andra talmän delade den uppfattning jag uttryckte i mitt uttalande inför rådet. I vilket fall som helst kan ni läsa den exakta ordalydelsen av mitt tal som finns tillgängligt för alla parlamentsledamöter och för allmänheten.

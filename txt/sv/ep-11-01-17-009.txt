<CHAPTER ID="009">
Arbetsplan
<SPEAKER ID="014" NAME="Talmannen">
Det slutgiltiga förslaget till föredragningslista som upprättades av talmanskonferensen vid sammanträdet torsdagen den 13 januari 2011 har delats ut (artikel 137 i arbetsordningen). Följande ändringar har föreslagits:
<SPEAKER ID="015" NAME="Potito Salatto" AFFILIATION="PPE">
(IT) Herr talman, mina damer och herrar! När vi behandlar arbetsplanen vill jag ta tillfället i akt för att formellt begära att Catherine Ashton kommer till Europaparlamentet för att rapportera om de åtgärder som har vidtagits eller som hon kommer att vidta när det gäller situationen för världens kristna. Vi vill att hon kommer hit med en rapport, så att parlamentet kan informeras om allt i detalj.
<SPEAKER ID="016" NAME="Talmannen">
Tyvärr, Potito Salatto. Vi har en officiell debatt om detta på onsdag kl. 15.00.
<SPEAKER ID="017" NAME="Nikolaos Chountis" AFFILIATION="GUE/NGL">
(EL) Herr talman! Jag vill hänvisa till artikel 173 om ordningsfrågor som rör arbetsordningen för att påpeka att artikel 116 överträds, eftersom detta är Europaparlamentets tredje sammanträdesperiod i följd där vi inte har en frågestund med frågor till rådet på föredragningslistan i enlighet med artikel 116. Kan du förklara varför det är så, vilken orsak som ligger bakom och se till att du i framtiden försvarar rätten för Europaparlamentets ledamöter att utöva parlamentarisk kontroll över rådet.
<SPEAKER ID="018" NAME="Talmannen">
Vi kommer att fatta ett beslut om detta mycket snart. Det handlar om Lissabonfördraget och om de nya förbindelserna mellan Europaparlamentet och rådet. Vi har nu ett tvåkammarparlament i EU. Europaparlamentet och rådet lagstiftar på lika villkor. Relationerna inom unionen har förändrats. Men jag föreslår att vi inte fortsätter den här diskussionen nu, eftersom den här frågan kommer att klargöras inom den närmaste tiden. Tack, Nikolaos Chountis, för att du uppmärksammade detta. Det kommer att klargöras mycket snart.
<SPEAKER ID="019" NAME="Bernd Posselt" AFFILIATION="PPE">
(DE) Herr talman! Det jag tycker är diskutabelt är att man med hänsyn till möjliga framtida ändringar drar in en parlamentarisk rättighet - nämligen frågestunden - utan någon som helst grund. Som du själv sade har beslutet inte fattats ännu. Under dessa omständigheter bör vi fortsätta med frågestunden tills ett beslut har fattats i stället för att fogligt finna oss i ett beslut som inte har fattats ännu. Jag anser uppriktigt sagt att det är fel, eftersom rådet när det gäller utrikespolitik och utvidgningspolitik inte är en andra kammare utan ett organ som helt klart måste omfattas av parlamentarisk kontroll.
<P>
(Applåder)
<SPEAKER ID="020" NAME="Talmannen">
Jag vill tacka er båda för att ni har tagit upp den här frågan. Jag vill försäkra alla om att jag kommer att ta upp detta på talmanskonferensens nästa sammanträde på torsdag. Som ni vet utarbetas arbetsplanen vid dessa sammanträden. Vi kommer att besluta om hur den här frågan ska hanteras i framtiden. Talmanskonferensen är ansvarig för arbetsplanen och vi kommer att diskutera den här frågan på torsdag. Tack.
<P>
Vi fortsätter med arbetsplanen.
<P>
Måndag:
<P>
Gruppen De Gröna/Europeiska fria alliansen har begärt att debatten om situationen i Tunisien avslutas med antagande av en resolution, vilket inte var planerat. Det finns alltså ett förslag om att anta en resolution i den här frågan. Jag vet att Daniel Cohn-Bendit vill säga något om denna begäran.
<SPEAKER ID="021" NAME="Daniel Cohn-Bendit" LANGUAGE="FR">
Herr talman! Du är medveten om att händelserna i Tunisien är ur kontroll och även att vi kan vara nöjda med att Zine El Abidine Ben Ali har lämnat landet. Situationen i Tunisien kommer därför att vara mycket spänd under de kommande veckorna. Jag anser att parlamentet måste utarbeta en kort resolution för att be rådet och kommissionen om några mycket specifika saker. Du är medveten om att valet ska hållas om sex till åtta veckor, så vi hinner inte vänta tills februari.
<P>
Unionen måste agera, vi måste agera nu och vårt agerande måste bygga på en resolution som vi bör rösta om på torsdag vid lunchtid. Med tanke på situationen vet jag att parlamentet kommer att vara mycket entusiastiskt över att slutligen få anta en resolution om Tunisien.
<SPEAKER ID="022" NAME="Francesco Enrico Speroni" LANGUAGE="IT">
Herr talman, mina damer och herrar! Jag anser inte att resolutionen kommer att förändra situationen i Tunisien, så därför motsätter jag mig den.
<SPEAKER ID="024" NAME="Talmannen">
När det gäller de debatter som har hållits i enlighet med artikel 122 i arbetsordningen har gruppen Europeiska enade vänstern/Nordisk grön vänster framfört en begäran om att debatten om ”Brasilien: utlämning av Cesare Battisti” stryks från föredragningslistan. Rui Tavares vill framlägga denna begäran. Rui Tavares, du har ordet.
<SPEAKER ID="025" NAME="Rui Tavares">
för GUE/NGL-gruppen. - (EN) Herr talman! Några kolleger har tagit initiativ till att ta upp en brådskande resolution på föredragningslistan om Brasiliens vägran att utlämna Cesare Battisti till Italien. Jag förstår deras motiv, men som jag ska visa är detta i nuläget inte ett fall som rör de mänskliga rättigheterna. Det är inte ett brådskande ärende och det är inte ens ett ärende som ”bryter mot rättsordningen”. Vidare kommer detta vid sämsta möjliga tidpunkt, eftersom Brasilien står inför den värsta naturkatastrofen i sin historia.
<P>
Cesare Battisti sitter i fängelse. Han väntar på beslutet från Brasiliens högsta domstol, och domstolen sammanträder för närvarande inte på grund av sommarsemestern på södra halvklotet. Det finns ingen anledning att tro att det inte kommer att fattas något oberoende beslut. Jag uttryckte min solidaritet med familjerna till offren i det här fallet, och du kan vara säker på att jag inte har någon sympati för politiskt våld varken från högern eller från vänstern, men vi måste använda de brådskande frågorna till att diskutera södra Sudan, fallet med Buchtar Tabuni i Indonesien eller den palestinske man som sköts till döds i sin säng.
<P>
Ska parlamentet ge president Dilma Rousseff - direkt efter hennes banbrytande val och utan ett välgrundat formellt skäl -det slags debatt som vi normalt förbehåller personer som Robert Mugabe? Jag vill att Brasilien ska strykas från de brådskande frågorna på föredragningslistan.
<SPEAKER ID="026" NAME="Mario Mauro" LANGUAGE="IT">
Herr talman, mina damer och herrar! Jag vill för min grupps räkning, och jag tror att jag talar för hela parlamentet, framföra vår medkänsla med människorna och regeringen i Brasilien i deras stora sorg med anledning av översvämningarna de senaste dagarna. Hundratals människor har förlorat livet och vi vill framföra vår sympati.
<P>
Samtidigt upprepar jag, för förslagsställarnas skull och som jag hoppas för hela parlamentet, vår fasta avsikt att debattera den här frågan, eftersom vår begäran om rättvisa ännu inte har hörts och eftersom Europaparlamentet måste överväga ärendet Cesare Battisti ytterligare och göra sin röst hörd på den internationella arenan.
<SPEAKER ID="027" NAME="Judith Sargentini" AFFILIATION="Verts/ALE">
(NL) Herr talman! Jag stöder Rui Tavares begäran, eftersom detta inte är en brådskande fråga. Cesare Battisti sitter i fängelse, och det finns ingen anledning att tro att han kommer att friges inom kort. Vi bör enligt min mening inte lägga oss i personliga ärenden för personer som fortfarande står inför rätta.

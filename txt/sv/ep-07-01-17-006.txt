<CHAPTER ID="006">
Arbetsplan
<SPEAKER ID="081" NAME="Talmannen">
Eftersom det här är första gången jag leder ett sammanträde i kammaren vill jag börja med att tacka för era applåder, ert välkomnande och ert förtroende.
<P>
Det slutgiltiga förslaget till föredragningslista har delats ut. Följande ändringar har föreslagits:
<P>
Onsdag:
<P>
Jag har erhållit ett förslag från utskottet för ekonomi och valutafrågor om att den muntliga frågan till kommissionen från Pervenche Berès om ytterligare harmonisering av tillsynsmetoder på gemenskapsnivå (Ο-0126/2006 - Β6-0449/2006), som skulle ha tagits upp under dagens debatt, skjuts upp till ett senare sammanträde för att den ska kunna behandlas tillsammans med den muntliga frågan till rådet i samma ämne.
<SPEAKER ID="082" NAME="Pervenche Berès " LANGUAGE="FR">
Fru talman! Jag vill gratulera er till att ni har blivit vald.
<P>
Utskottet för ekonomi och valutafrågor vill ställa en fråga till såväl rådet som kommissionen om harmoniseringen av tillsynsmetoder. Frågan till rådet har dock uppenbarligen försvunnit i förberedelserna inför talmanskonferensen. Även om det gläder oss att vi kan debattera den här typen av frågor med kommissionen är det en viktig fråga vi diskuterar, även för det tyska ordförandeskapet. Vi räknar därför med att vi har dess stöd för att hitta en lucka i föredragningslistan för ett av våra kommande sammanträden så att vi kan ta upp den muntliga fråga som lagts fram till kommissionen och den fråga som lagts fram till rådet om den mycket viktiga frågan om harmonisering av tillsynsmetoder på finansmarknaden samtidigt.
<P>
Jag räknar även med stöd från parlamentets ordförandeskap för att få en bra lucka för den här debatten.
<P>
(Parlamentet godkände begäran om bordläggning.)

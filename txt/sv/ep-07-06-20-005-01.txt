<CHAPTER ID="005-01">
1. Enhetlig utformning av uppehållstillstånd för medborgare i tredjeland (omröstning)
<P>
- Betänkande: Coelho
<P>
- Före omröstningen:
<SPEAKER ID="085" NAME="Carlos Coelho " AFFILIATION="PPE-DE">
föredragande. - (PT) Herr talman! År 2003 avslog parlamentet två initiativ från kommissionen om denna fråga. Jag gratulerar kommissionen till att den tagit till sig parlamentets idé att skilja på frågan om uppehållstillstånd och frågan om visum.
<P>
Helt bortsett från de tekniska frågorna kring kollisioner mellan de olika chip som används så rör det sig om separata saker. Det är en sak att ha en identitetshandling som ska användas inom Schengenområdet - att ha en resehandling som ska användas utanför Schengenområdet är något helt annat. Detta gör det möjligt för alla tredjelandsmedborgare som bor lagligt i Schengenområdet att identifieras på samma sätt.
<P>
Jag vill därför gratulera kommissionen för att den föreslår att det införs biometriska identifikatorer med en bild och fingeravtryck i interoperabla format. Att använda dessa biometriska data är det bästa sättet att förhindra användning av falska identiteter och identitetsstöld.
<P>
Jag vill emellertid uppmärksamma kommissionen på att sådana förändringar av uppehållstillstånd måste uppfylla samma höga säkerhetsnivåer som krävs för utfärdande av nationella identitetshandlingar. Jag vill också uppmärksamma kommissionen på bristerna i hur uppgifter samlas in, särskilt när det gäller barn eller personer som inte kan lämna fingeravtryck beroende på olika former av oförmåga. Låt mig slutligen uppmärksamma kommissionen på standarder för uppgiftsskydd och kravet på att utarbeta en detaljerad lista över de myndigheter som kommer att ha åtkomst till dessa uppgifter, och de myndigheter som får kontrollera uppehållstillstånd, för att förhindra missbruk av de känsligaste uppgifterna.

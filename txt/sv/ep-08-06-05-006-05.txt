<CHAPTER ID="006-05">
5. Gemenskapssystem mot olagligt, orapporterat och oreglerat fiske (
<P>
- Före omröstningen:
<SPEAKER ID="091" NAME="Marie-Hélène Aubert">
föredragande. - (FR) Herr talman, mina damer och herrar! Som ni vet genomlever fiskerinäringen för närvarande en allvarlig kris, inte bara på grund av prisökningen på diesel - som kräver varaktiga, allomfattande förslag och inte bara tillfälliga lösningar - utan också på grund av den usla förvaltningen av fiskeresurserna, den europeiska fiskeflottans överfiske och ökningen av antalet produkter som härrör från olagligt fiske och som hamnar på den europeiska marknaden.
<P>
Detta högst lukrativa olagliga fiske påskyndar utarmningen av fiskeresurserna och de marina ekosystemen och destabiliserar hela branschen, som drabbas hårt av denna olagliga konkurrens.
<P>
Det förslag som förs fram av Europeiska kommissionen och i detta betänkande utgör sålunda viktiga komponenter i genomförandet av ett hållbart, ansvarsfullt fiske som ger europeiska fiskare en möjlighet att försörja sig.
<P>
Betänkandet antogs enhälligt i fiskeriutskottet. Vårt syfte i dag är att sända en tydlig signal till rådet och till de medlemsstater som närmast berörs av frågan, vilka nu måste ta sitt fulla ansvar och snabbt och effektivt genomföra de åtgärder som krävs. Jag räknar med er beslutsamhet.

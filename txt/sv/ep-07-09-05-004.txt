<CHAPTER ID="004">
Arbetsplan: se protokollet
<SPEAKER ID="081" NAME="Richard Howitt" AFFILIATION="PSE">
(EN) Herr talman! Jag har en ordningsfråga. Jag vill be att parlamentets talman snabbt agerar för att skydda en delegation från Colombia som besökte parlamentet den 27-28 juni, och vars medlemmar denna vecka offentligt har hotats till döden för att de vid sitt besök här i parlamentet uttalade sitt stöd för förslaget om en humanitär utväxling av fångar i den colombianska konflikten.
<P>
Anklagelsen att delegationsmedlemmarna, däribland Yolanda Pulecio de Betancourt, som är mor till den franska före detta colombianska presidentkandidaten, Monsignor Luis Augusto Castro, katolska kyrkans överhuvud i Colombia, och Dr Jose Noe Rios, generalsekreterare för det colombianska liberala partiet, alla är anhängare till landets gerillarörelse, är både absurd och försätter gruppen i allvarlig fara.
<P>
Enbart av humanitära skäl ber jag talmannen att göra allt som står i hans makt för att vidta åtgärder för att garantera deras säkerhet.
<P>
(Applåder)

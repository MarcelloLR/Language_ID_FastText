<CHAPTER ID="008-16">
16. Avfallskrisen i Kampanien
<SPEAKER ID="131" NAME="Judith A. Merkies">
författare. - (EN) Herr talman. Jag vet att detta är den sista omröstningen. Jag ska inte ta upp mycket av er tid. Jag är föredragande för utskottet för framställningar i den fråga vi ska rösta om: att hitta ett genombrott i den pågående avfallskrisen i Kampanien som är den region som omger Neapel i Italien.
<P>
Efter att ha mottagit ett stort antal krav från framställare sände utskottet för framställningar en studiegrupp till Kampanien och antog enhälligt en rapport som pekar på en lösning.
<P>
Det är självklart att Italien måste följa EU:s lagstiftning precis som alla andra medlemsstater. Vi är på väg att sända ett tydligt budskap, ändå politiserar de framlagda ändringsförslagen frågan onödigt och om de stöds kommer den starka signalen att kokas ned till en svag viskning.
<P>
Om inte kammaren vill gå i en medlemsstats ledband föreslår jag att man röstar mot ändringsförslagen och stöder den ursprungliga texten.
<SPEAKER ID="133" NAME="Erminia Mazzoni" AFFILIATION="PPE">
(IT) Herr talman! Jag vill bara göra en korrigering eftersom ändringsförslaget innehåller ett tryckfel. En längre mening ströks och allt som återstår är ”föreslår att kommissionen bör kontrollera om befintliga platser i skyddade områden har utvidgats och om några av dem ligger inom Natura 2000-områden”.
<SPEAKER ID="135" NAME="Raül Romeva i Rueda" AFFILIATION="Verts/ALE">
(EN) Herr talman! Skulle det vara möjligt att genomföra en sammanslagen omröstning om alla ändringsförslag?
<SPEAKER ID="136" NAME="Talmannen">
Jag har läst namnen på dem som har undertecknat ändringsförslagen. Det skulle vara mycket orättvist mot några italienska kolleger om vi skulle göra det.
<SPEAKER ID="137" NAME="Crescenzio Rivellini" AFFILIATION="PPE">
(IT) Herr talman! Det visar bara att den här resolutionen är politisk. Ingen tittar på innehållet eller praktikaliteterna och ingen vill hjälpa gemenskapen utan alla bara pratar strunt. Detta är ett politiskt förslag. Det framgår även av hur människor har vänt sig till Erminia Mazzoni. Jag uppmanar Europeiska folkpartiets grupp (kristdemokrater) att rösta för ändringsförslagen och mot detta förslag från vänstern, som är ansvarig för det som har hänt i Kampanien och som nu lämnar in ett förslag i parlamentet. De är ansvariga för den här situationen. De satt i regeringen när allt detta hände.
<SPEAKER ID="138" NAME="Talmannen">
Jag vet att förslaget till resolution handlar om en känslig fråga men den har lagts fram korrekt. Ändringsförslag har också lagts fram och vi kommer att fortsätta att rösta om ändringsförslagen ett och ett. Det återstår bara några.
<SPEAKER ID="139" NAME="Talmannen">
Detta avslutar omröstningen.

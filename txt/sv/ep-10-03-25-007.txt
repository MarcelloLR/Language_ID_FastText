<CHAPTER ID="007">
Välkomsthälsning
<SPEAKER ID="119" NAME="Talmannen">
Mina damer och herrar! Jag har den stora glädjen att meddela er att vi inom ramen för vår serie interparlamentariska möten har besök av en delegation från Tunisiens parlament under ledning av Salah Tabarki som är ordförande för det tunisiska representanthusets utskott för politiska frågor, mänskliga rättigheter och utrikesfrågor.
<P>
Vi välkomnar Salah Tabarki och de övriga medlemmarna i delegationen. Jag vill understryka den vikt vi fäster vid detta möte, som är det första på fem år.
<P>
Parlamentet följer den politiska och ekonomiska utvecklingen i Tunisien med stort intresse, eftersom vi i Europeiska unionen är landets största handelspartner. De förbindelser ni kommer att upprätta med Europaparlamentets delegation för förbindelserna med Maghrebländerna kommer att förse er med en adekvat institutionell ram för dialogen om frågor av ömsesidigt intresse i fråga om utvecklingen av demokratin och rättsstatsprincipen.
<P>
Vi önskar er därför ett trevligt och givande besök.

<CHAPTER ID="004">
Välkomsthälsning
<SPEAKER ID="102" NAME="Talmannen">
Som talman vill jag i dag välkomna tio ledamöter från Sydsudans lagstiftande församling, som leds av dess talman James Wani Igga, som har rest ända hit till Strasbourg för att besöka Europaparlamentet.
<P>
(Applåder)
<P>
Sydsudans lagstiftande församling, som de är ledamöter av, inrättades till följd av det omfattande fredsavtal som ingicks 2005 efter ett långt och brutalt inbördeskrig. Församlingen spelar en central roll för att övervaka genomförandet av lagstiftning och fredsavtalet. Jag vill på Europaparlamentets vägnar förklara att vi stöder er församling, som är tvungen att hantera de utmaningar som Sudan möter för närvarande, särskilt utsikterna till det planerade valet nästa år. Vi hoppas att ert besök kommer att bidra till att finna en fredlig lösning på Sudankonflikten och att det kommer att stimulera den politiska dialogen mellan Europaparlamentet och er församling om återuppbyggnadsprocessen efter konflikten i ert land. Jag välkomnar er till Europaparlamentet.

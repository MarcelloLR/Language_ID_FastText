<CHAPTER ID="006">
Föredragningslista: se protokollet
<SPEAKER ID="086" NAME="Talmannen">
Jag måste också informera er om följande. Jo Leinens betänkande om att ändra artikel 15 och artikel 182.1 i Europaparlamentets arbetsordning - val av kvestorer och utskottspresidium, som vi skulle rösta om i morgon torsdag, godkändes till sist inte av utskottet för konstitutionella frågor i enlighet med artikel 131, och vi kommer därför att hålla en debatt om denna fråga som sista punkt vid dagens sammanträde.
<SPEAKER ID="087" NAME="Renato Brunetta" AFFILIATION="PPE-DE">
(IT) Herr talman! Mina damer och herrar! Jag förstår behovet av säkerhet, men jag måste klaga på den ohövliga attityden och uppriktigt sagt även det våldsamma beteendet hos vissa säkerhetsvakter som stoppade oss ledamöter och blockerade vägen för oss utanför kammaren.
<P>
Det är helt och hållet oacceptabelt. Jag förstår säkerhetsskälen, men jag tycker att det måste finnas en hövlighet och en respekt för våra roller på båda sidor.
<SPEAKER ID="088" NAME="Talmannen">
Generalsekreteraren har informerat mig om att vi har problem med vissa extraanställda som är delaktiga i en framväxande dispyt. Säkerhetsvakterna försöker att se till att allt sker på det normala sättet, men vi har problem på grund av inställningen hos vissa extraanställda som påverkas av industriella åtgärder.
<SPEAKER ID="089" NAME="Tadeusz Zwiefka" AFFILIATION="PPE-DE">
(PL) Herr talman! Gårdagen var ett stort tillfälle för Europaparlamentet. Det var en mycket viktig dag för oss, eftersom Sacharovpriset tilldelades Aljaksandr Milinkevitj.
<P>
Jag vill tala om för er att när Aljaksandr Milinkevitj påbörjade sitt anförande här i Europaparlamentet fungerade inte det interna sändningssystemet i parlamentsbyggnaderna, och inte heller Internetsändningssystemet. I Vitryssland var Internet den enda möjligheten att höra talet. Det innebär att det inte gick att lyssna på talet, och följaktligen fick medborgarna i Vitryssland ingen information om vad som hände här i går kväll.
<P>
Jag vill be talmannen att undersöka skälen till denna incident och informera kammaren om resultatet.
<P>
(Applåder)
<SPEAKER ID="090" NAME="Talmannen">
Herr Zwiefka, jag hade tänkt att ge ordet till Karl-Heinz Florenz. Detta är inte en ordningsfråga som rör dagens sammanträde.
<P>
(Protester)
<P>
Det är dock en viktig fråga och jag kan tala om för er att det problem som ni hänvisar till också beror på ändringar av tjänsteenheternas arbetsmetoder till följd av den industriella konflikten med vissa extraanställda vid sammanträdena. Detta problem har fått konsekvenser på det sätt som den tidigare talaren beskrev. Bilden återställdes snarast möjligt och vid presskonferensen kunde jag förklara vad som skett för medierna, som hade samma frågor som ni.

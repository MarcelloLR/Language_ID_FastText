<CHAPTER ID="001">
Öppnande av sammanträdet
<P>
(Sammanträdet öppnades kl. 10.05.)
<SPEAKER ID="005" NAME="Jim Allister" AFFILIATION="NI">
(EN) Herr talman! I går eftermiddag antydde talmannen i ett oplanerat uttalande i kammaren att han ville vidta finansiella sanktioner mot ett antal ledamöter på grund av protesten i december. Vad jag vill veta är om det var i sin ordning för talmannen att göra detta uttalande utan att ha den grundläggande hövligheten att tala om för dessa ledamöter att ett sådant uttalande skulle göras och när? Talmannen talade en hel del om att visa hövlighet inför ledamöterna i kammaren, så jag undrar varför han inte hade den grundläggande hövligheten att tala om för dem av oss som uttalandet var riktat till att han skulle göra detta uttalande? Är det för mycket begärt att förvänta sig ett svar på detta?
<SPEAKER ID="006" NAME="Talmannen">
Herr Allister, det är inte talmannens skyldighet att göra bedömningar om hövlighet. Vår skyldighet är att tillämpa reglerna och ni kan vara helt säker på att reglerna har följts fullt ut.
<SPEAKER ID="007" NAME="Hans-Peter Martin" AFFILIATION="NI">
(DE) Herr talman! Med hänvisning till bland annat artikel 146 i arbetsordningen sa ni just att det är er skyldighet att tillämpa reglerna. Jag förstår inte varför sammanträdena fortsätter att börja sent, ibland flera minuter sent eller till och med en kvart sent. Det är slöseri med många skattebetalares pengar. Ni är mycket sträng när det gäller att iaktta reglerna för politiska motståndare, som bara vill ha en rättvis och demokratisk folkomröstning, men ni är inte lika sträng mot er själv!
<P>
Om ni behandlade alla i kammaren lika skulle ni för länge sedan ha tvingats inleda förfaranden mot talmännen på grund av oräkneliga fall av allvarligt svek, eftersom det är exakt vad jag vill kalla det när sammanträdena fortsätter att börja sent, med resultatet att skattebetalarnas pengar slösas bort.
<P>
Två olika måttstockar används i det här fallet och ni måste acceptera förebråelsen att detta är ett parlament som agerar godtyckligt, som avsiktligt tar politiska motståndare ur spel på grund av teknikaliteter medan ni ständigt tolererar vad som sker på er egen sida och till och med skyler över allvarligt svek!
<SPEAKER ID="008" NAME="Talmannen">
Tack så mycket för era intressanta åsikter, herr Martin.

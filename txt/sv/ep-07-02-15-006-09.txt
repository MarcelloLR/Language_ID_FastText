<CHAPTER ID="006-09">
9. Den externa dimensionen av kampen mot internationell terrorism (omröstning)
<P>
- Före omröstningen:
<SPEAKER ID="082" NAME="Luis Yañez-Barnuevo García " AFFILIATION="PSE">
föredragande. - (ES) Herr talman! Vi ska rösta om ett betänkande om den externa dimensionen av kampen mot internationell terrorism på den dag som den rättegång som gäller den största attacken i Europas historia börjar i Madrid.
<P>
Fyra direkta offer för den attacken är i dag med oss på åhörarläktaren: Jesús Ramírez Castanedo, som skadades allvarligt vid attacken, Jesús Abril Escusa, som förlorade sin 19 år gamla son, Isabel Casanova Ortega, som förlorade sin 22 år gamla son tillsammans med sin far och Euclides Antonio Río Grajales, som skadades allvarligt vid attacken. Av denna dubbla anledning vore jag tacksam om parlamentet kunde visa dem sitt erkännande.
<P>
(Parlamentets ledamöter reste sig upp och applåderade offren.)
<SPEAKER ID="083" NAME="Talmannen">
Vi vill uttrycka vår djupt kända sympati med offren och vi kommer att göra allt vi kan inom ramen för rättsstatsprincipen för att se till att gärningsmännen ställs inför rätta. Vi är solidariska med offren och deras familjer. Vi minns med djup medkänsla dem som miste sina liv.
<P>
(Applåder)
<P>
- Före omröstningen om ändringsförslag 19:
<SPEAKER ID="084" NAME="Antonio Tajani" AFFILIATION="PPE-DE">
(IT) Herr talman, mina damer och herrar! Jag föreslår att vi efter ändringsförslag 19 skjuter in texten till detta muntliga ändringsförslag, som jag tror även stöds av föredraganden: ”med beaktande av att det nyligen upptäcktes mycket farliga terroristorganisationer i Italien och Frankrike”.
<P>
(Det muntliga ändringsförslaget beaktades.)

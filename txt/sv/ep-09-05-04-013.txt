<CHAPTER ID="013">
Arbetsplan
<SPEAKER ID="020" NAME="Talmannen">
Vi har nu delat ut den slutgiltiga versionen av utkastet till föredragningslistan för detta sammanträde, som talmanskonferensen, i enlighet med arbetsordningens artikel 132, fastställde vid sitt sammanträde torsdagen den 30 april 2009. Följande ändringar har föreslagits:
<P>
Onsdag:
<P>
GUE/NGL-gruppen har föreslagit att det gemensamma uttalandet om betänkandena om Lissabonfördraget av Jo Leinen, Jean-Luc Dehaene, Elmar Brok, Catherine Guy-Quint och Sylvia-Yvonne Kaufmann ska avföras från föredragningslistan.
<SPEAKER ID="021" NAME="Mary Lou McDonald">
för GUE/NGL-gruppen. - (EN) Herr talman! För min grupps räkning begär jag att detta paket med betänkanden stryks från det här sammanträdets dagordning. Parlamentet bör ge prov på en viss ödmjukhet och en viss respekt för den demokratiska processen. Vi vet alla att Irland har förkastat Lissabonfördraget och därför är det med förundran som jag ser att parlamentet fortsätter debattera frågan.
<P>
Det skulle inte vara demokratiskt lämpligt om parlamentet bortser från Irlands beslut eller om parlamentet används för att under de kommande månaderna öka pressen på Irland att anta ett fördrag som uppenbarligen inte ligger i vårt intresse eller i det europeiska folkets intresse. Jag påminner ledamöterna om att Irland, och enbart Irland, höll en demokratisk omröstning om detta fördrag och på den enda plats där det var föremål för ett demokratiskt beslut avvisades det av folket.
<P>
När det nu bara är några veckor kvar till valet till Europaparlamentet, när vår demokratis kvalitet är en så central fråga, begär jag att dessa betänkanden stryks från dagordningen och att vi i stället riktar uppmärksamheten mot ekonomin och arbetslösheten - frågor som verkligen påverkar våra medborgare.
<SPEAKER ID="022" NAME="Daniel Cohn-Bendit">
för Verts/ALE-gruppen. - (DE) Herr talman! Jag tycker att detta resonemang är helt sanslöst. Det handlar inte om att vi ska ratificera Lissabonfördraget här i dag, utan om att vi ska vara beredda när det väl ratificeras. Annars har vi fattat alla våra beslut förgäves. Om fördraget ratificeras sker det i oktober, och i så fall skulle nya arbetsmetoder gälla i parlamentet från och med november. Det vore totalt oansvarigt av oss att vara oförberedda. Det är därför som denna debatt behövs, och därför som vi måste fatta ett beslut.
<P>
Fru McDonald, jag tycker också att ni behandlar er kollega, Sylvia-Yvonne Kaufmann, ovanligt orättvist. Hon ska tyvärr lämna parlamentet, men ni ger henne inte ens chansen att avsluta sin tid hos oss med att bevittna hur hennes viktiga betänkande antas av Europaparlamentet. Jag tar er kollega Sylvia-Yvonne Kaufmann i försvar och håller inte alls med er.
<P>
(Applåder)
<SPEAKER ID="024" NAME="Pedro Guerreiro" LANGUAGE="PT">
Herr talman! Vi föreslår att en debatt om reformen av den gemensamma fiskepolitiken läggs till i föredragningslistan. Det är motiverat eftersom kommissionen den 22 april lade fram sin grönbok om reformeringen av detta viktiga gemensamma politikområde, och med tanke på de djupgående följder som vissa av grönbokens förslag får för denna strategiskt viktiga sektor och för fiskarna. Parlamentets fiskeriutskott har ju också redan föreslagit att denna punkt ska införas i föredragsordningen, med tanke på hur politiskt viktig och aktuell debatten är. Denna sammanträdesperiod är den sista chansen för det sittande parlamentet att klargöra hur det ser på frågan.
<SPEAKER ID="025" NAME="Philippe Morillon" LANGUAGE="FR">
Herr talman! Det är helt enkelt tidsbrist som är problemet. Det är knappast görligt att under de få timmar som återstår i dag inleda en debatt om något som vi inte behöver besluta om förrän 2012 eller 2013.
<P>
Utskottet diskuterade frågan vid sitt sammanträde den 30 april. Mina kollegor anser enhälligt att vi ska vänta till i nästa mandatperiod med att titta närmare på det här.

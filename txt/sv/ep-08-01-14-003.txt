<CHAPTER ID="003">
Justering av protokollet
<SPEAKER ID="008" NAME="Talmannen">
Protokollet för sammanträdet tisdagen den 18 december 2007 har delats ut.
<P>
Några kommentarer?
<SPEAKER ID="009" NAME="Sophia in 't Veld" AFFILIATION="ALDE">
(EN) Herr talman! Innan vi börjar föredragningslistan skulle jag vilja ha ett litet förtydligande om en punkt i morgon bitti som ni redan har nämnt: stormuftin av Syriens tal. Det är det första i en rad tal av religiösa ledare inför plenarsammanträdet i samband med Europeiska året för interkulturell dialog. Jag vill veta varför talmanskonferensen har valt att tolka interkulturell dialog som uteslutande interreligiös monolog och om den tycker att en sammanträdesperiod är en lämplig plattform för religiösa budskap.
<P>
(Applåder)
<P>
Jag vill dessutom veta om talmanskonferensen är villig att utöka gästtalarlistan och göra den mer representativ genom att ta med kvinnor och icke-religiösa organisationer. ALDE-gruppen har föreslagit att Asma Jahangir, FN:s särskilda rapportör för religions- och trosfrihet, ska bjudas in till plenumet. Jag hoppas att få svar.
<P>
(Applåder)
<SPEAKER ID="010" NAME="Talmannen">
Tack, fru in 't Veld. Om jag inte minns fel var det ett enhälligt beslut som fattades av talmanskonferensen. Daniel Cohn-Bendit är också tveksam till detta, så vi ska undersöka det närmare. Hursomhelst var det ett beslut som fattades med en mycket stor majoritet, och det sades också att listan inte nödvändigtvis var slutgiltig och att vi också skulle tillkalla parlamentets olika utskott, för att föreslå fler aktiviteter som vi skulle kunna rösta på.
<P>
Fru in't Veld, ni kan vara säker på att diskussionen i detta fall var så bred som möjligt och att vi är öppna för ytterligare förslag, även om dessa naturligtvis måste beslutas av talmanskonferensen eller av parlamentet.
<SPEAKER ID="011" NAME="Monica Frassoni" AFFILIATION="Verts/ALE">
(IT) Herr talman, mina damer och herrar! Jag vill bara påpeka att min grupp inte instämde.
<SPEAKER ID="012" NAME="Talmannen">
Jag tänkte än en gång påpeka att er grupp uppenbarligen inte samtyckte. Vi ska kontrollera det igen i protokollet. Inte för att vi ifrågasätter vad ni har sagt, utan för att se till att protokollet också stämmer. Beslutet fattades emellertid av en sällsynt stor majoritet inom talmanskonferensen.
<SPEAKER ID="013" NAME="Sarah Ludford" AFFILIATION="ALDE">
(EN) Herr talman! Jag vill bara fylla ut Sophia in 't Velds påpekande. Som jag sa i det e-postmeddelande jag skickade till er och andra ledamöter i morse, är det även tråkigt att ni verkar jämföra stormuftin med påven och den brittiske överrabbinen, som om han vore en representant för sin religion i Europa. Jag tycker att det ger mycket dåliga signaler till europeiska muslimer.
<P>
Besöket i morgon ska naturligtvis ske under vederbörligt hövliga former - även om en diskussion om Syriens brott mot mänskliga rättigheter vore välkommen. Men jag hoppas att ni ser till att bjuda in en europeisk representant för islam nästa gång, i stället för någon utanför EU som ska företräda muslimer i Europa - vilket denna person inte gör.
<SPEAKER ID="014" NAME="Talmannen">
Fru Ludford! Trots all välvilja och ömsesidig förståelse kommer det förmodligen aldrig att vara möjligt att nå hundraprocentig enighet i sådana här frågor. Trots detta kan jag berätta att gruppernas ordförande fattade sitt beslut med en stor majoritet. Med god vilja kommer det också vara möjligt att balansera detta genom verksamhet i olika utskott så att alla känner sig delaktiga i resultatet. Jag ber er nu att behandla våra gäster med hänsyn och respekt när de kommer. Vi vill trots allt främja, inte motarbeta dialog. Jag ber er alla att respektera min önskan.
<P>
(Protokollet godkändes.)

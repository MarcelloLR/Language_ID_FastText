<CHAPTER ID="008-05">
5. Utvidgning av tillämpningsområdet för förordningen om yrkesmässig gränsöverskridande vägtransport av kontanter i euro mellan medlemsstaterna i euroområdet (
<SPEAKER ID="124" NAME="Sophie Auconie" LANGUAGE="FR">
Herr talman! I egenskap av föredragande, och för de politiska gruppers räkning som är överens i denna fråga, begär jag att omröstningen om de två betänkandena om överföring av medel skjuts upp. Jag avser det betänkande som vi diskuterar just nu och betänkandet, som är det femte dokumentet vi ska rösta om efter detta.
<P>
Motivet till att skjuta upp omröstningen är förfaringsmässiga skäl och syftet är att garantera bästa möjliga samarbete med kommissionen och rådet. Jag uppmanar därför alla att rösta för att skjuta upp omröstningen av detta betänkande och det femte betänkandet efter detta.
<SPEAKER ID="125" NAME="Talmannen">
Jag ber nu om två uttalanden. Jag ber om ett uttalande från någon som stöder förslaget. Sharon Bowles, du har ordet.
<SPEAKER ID="126" NAME="Sharon Bowles">
ordförande för utskottet för ekonomi och valutafrågor. - (EN) Herr talman! Jag vill förtydliga att utskottet har begärt att skjuta upp omröstningen eftersom det har skett en överträdelse av förfarandet. Ett skäl i ingressen som vi enades om i ett skriftligt trepartsförfarande - och som det därför inte kan råda någon tvekan om - ströks i Corepers text. Vi har även fått höra att kommissionens rättstjänst inte tänker godta en text som inte helt och håller stämmer överens med den gemensamma överenskommelsen, även om den gemensamma överenskommelsen inte är rättsligt bindande.
<P>
Vi kan inte acceptera denna ensidiga ändring och anser att den absolut inte får ses som ett prejudikat. Därför tänker vi inte rösta innan frågan har fått en lösning. Vi kan inte låta interinstitutionella avtal, gemensamma överenskommelser eller något annat begränsa de befogenheter som parlamentet har tilldelats enligt fördraget. Därför kan denna text inte gå vidare till omröstning. Innan vi går vidare måste vi också vara säkra på att detta inte kan upprepas.
<SPEAKER ID="127" NAME="Francesco Enrico Speroni" AFFILIATION="EFD">
(IT) Herr talman! Jag är inte emot förslaget som sådant. Eftersom vi godkänner hela veckans arbetsplan på måndag eftermiddag undrar jag emellertid varför denna begäran om att skjuta upp omröstningen inte gjordes i går, utan just nu, precis före omröstningen.

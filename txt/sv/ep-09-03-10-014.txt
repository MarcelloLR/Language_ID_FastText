<CHAPTER ID="014">
Ändring av föredragningslistan
<SPEAKER ID="386" NAME="Talmannen">
Mina damer och herrar! Eftersom jag innehar ordförandeskapet måste jag läsa upp ett meddelande för er, där det står att utskottet för utrikesfrågor vid sitt möte måndagen den 9 mars godkände ett förslag till resolution om försämringen av den humanitära situationen i Sri Lanka och att utskottet, mot bakgrund av det oroväckande läget där, bad om att resolutionsförslaget skulle tas med på föredragningslistan för den pågående sammanträdesperioden i enlighet med artikel 91 i arbetsordningen.
<P>
Resolutionsförslaget kommer att anses antaget om inte minst 40 ledamöter inger en skriftlig invändning senast kl. 12.00 i morgon onsdag, varvid det kommer att tas upp under den pågående sammanträdesperioden för debatt och omröstning.

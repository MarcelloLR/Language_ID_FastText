<CHAPTER ID="006-09">
9. Andra livsmedelstillsatser än färgämnen och sötningsmedel (bovint och/eller porcint trombin) (
<P>
- Före omröstningen:
<SPEAKER ID="135" NAME="Jo Leinen" LANGUAGE="DE">
Herr talman! Vi behöver inte gå som katten kring het gröt med denna omröstning. Vi kan besluta direkt. Utskottet för miljö, folkhälsa och livsmedelssäkerhet har rekommenderat att parlamentet förbjuder bruket att binda samman separata köttbitar och därför inte tillåter att trombin används som livsmedelstillsats.
<P>
Biff måste vara biff och skinka måste vara skinka. Jag är övertygad om att detta är vad alla ledamöters väljare vill ha. Rösta därför ja till vårt ändringsförslag att inte ta med trombin som livsmedelstillsats i vår livsmedelslagstiftning.
<SPEAKER ID="136" NAME="Pilar Ayuso" LANGUAGE="ES">
Herr talman! Trombin är en livsmedelstillsats som kan användas för att binda samman kött, eftersom dess användning inte är förknippad med några tekniska problem eller problem rörande livsmedelssäkerhet. Den används faktiskt redan i vissa länder.
<P>
I ändringsförslaget till bilagan fastslås att kött som behandlats med trombin ska kunna säljas färdigförpackat och märkt. På det sättet vilseleds inte konsumenten som man talar om i resolutionen.
<P>
I vilket fall som helst vill jag fråga kommissionsledamoten om kommissionen kan förbinda sig till att produkter som innehåller trombin märks på lämpligt sätt så att man undviker imitationer, särskilt inom ramen för den nuvarande undersökningen om den föreslagna förordningen om livsmedelsinformation till konsumenterna.
<SPEAKER ID="137" NAME="John Dalli" LANGUAGE="EN">
Herr talman! I fråga om godkännandet av livsmedelstillsatsen trombin övervägde kommissionen tillsammans med alla medlemsstater noga alla fyra kraven i förordningen om livsmedelstillsatser. Dessa är säkerhetsaspekten, om det finns ett skäligt tekniskt behov, informationsaspekten och fördelar för konsumenten.
<P>
När det gäller säkerhet och hygien utvärderade Europeiska myndigheten för livsmedelssäkerhet produkten och drog slutsatsen att denna livsmedelstillsats inte utgör någon hälsorisk. När det gäller hygien kan jag inte dela uppfattningen att föroreningsrisken är större i detta fall än för andra produkter, exempelvis malet kött.
<P>
För det andra har det skäliga tekniska behovet av denna produkt slagits fast. Beredningen av enzym fungerar som stabiliseringsmedel i den slutliga köttprodukten. Denna tekniska funktion beskrivs uttryckligen i förordningen om livsmedelstillsatser, som antogs av parlamentet.
<P>
För det tredje har vi informationsaspekten och särskilt den stora oro som uttrycks i betänkandet för att produkten skulle kunna vilseleda konsumenten. Eftersom vi är fullt medvetna om denna möjliga risk innefattar vårt förslag följande stränga krav, som för övrigt är mer långtgående än vad som normalt krävs för livsmedelstillsatser. För det första får produkten endast säljas färdigförpackad till slutkonsumenten. För det andra måste produkten ha ytterligare märkning och texten ”sammanfogat kött” bredvid varubeteckningen. Konsumenten kommer därför att vara välinformerad om produktens karaktär. För det tredje måste enzymets namn och animaliska ursprung anges i listan över ingredienser. Jag betonar att dessa märkningskrav är strängare än kraven på produkter till vilka andra ingredienser, som blodproteiner och godkända tillsatser, har tillsatts för samma ändamål, men där ingen ytterligare märkning krävs.
<P>
Om strängare märkningskrav är önskvärda kommer vi att överväga det. Beredningen av enzym används redan i flera medlemsstater som processhjälpmedel, utan några märkningskrav. Genom vårt förslag förtydligas situationen och medlemsstaterna skulle tvingas att tillämpa de nödvändiga märkningsreglerna. Därigenom får konsumenten mer information. Dessutom kommer konsumenterna, särskilt de som behöver mer stöd, att gynnas av tillgången på billigare köttprodukter, eftersom värdefulla köttbitar används på ett bättre sätt vid bearbetningen av köttet.
<P>
Denna tillsats är enligt mig ett exempel på en nyhet inom livsmedelssektorn som kommer att gagna konsumenterna. Jag ser inget skäl till att förbjuda den och hoppas verkligen att ni kommer att sätta värde på de fullkomligt giltiga skälen till varför den bör godkännas, som jag har lagt fram. Jag har gjort ett åtagande för parlamentet. Jag ska inte tala om för folk vad de ska äta. Men jag kommer att tala om för dem vad de äter. Min ståndpunkt är i linje med detta åtagande.

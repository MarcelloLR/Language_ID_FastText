<CHAPTER ID="012-13">
13. Förebyggande och korrigering av makroekonomiska obalanser (
<SPEAKER ID="162" NAME="Sharon Bowles">
för utskottet för ekonomi och valutafrågor. - (EN) Fru talman! Jag vill på utskottets vägnar begära att slutomröstningen skjuts upp i enlighet med artikel 57.2 i arbetsordningen.
<P>
Som ni vet var det den åsikten som utskottet framförde i tisdags, och vi menar att vi nu kan gå vidare och hålla ytterligare diskussioner med rådet i syfte att nå ett tillfredsställande resultat.
<P>
Jag begär därför att omröstningen skjuts upp så att vi kan slutföra detta eller lämna dörren öppen för ett slutförande, med en överenskommelse vid första behandlingen i juli.
<SPEAKER ID="163" NAME="Martin Schulz">
för S&D-gruppen. - (DE) Fru talman! Vi i gruppen Progressiva förbundet av socialdemokrater i Europaparlamentet röstade mot detta ändringsförslag redan i utskottsskedet. Vi ansåg att betänkandet kunde gå till omröstning nu, och det överväldigande stödet för betänkandet tyder på att vi hade rätt. Vi känner till de argument som lagts fram för att vi bör återuppta förhandlingarna med rådet, och jag vill därför redogöra för min ståndpunkt när det gäller förslagen om ett uppskjutande av de övriga delarna av detta paket. Vi ser detta som ett tecken på att den tyska och den franska regeringen måste lägga fram nya förslag på två viktiga punkter. Men vi har fått veta av rådet att det inte kommer att hända. En fråga är därför av avgörande betydelse för oss: Vad tänker de grupper som stöder detta förslag göra om rådet inte gör några ändringar som speglar våra beslut? Kommer de att rösta för eller mot paketen? Det är en viktig fråga för oss.
<SPEAKER ID="164" NAME="Corien Wortmann-Kool" AFFILIATION="PPE">
(EN) Fru talman! Jag vill betona det som Sharon Bowles sade: vi hoppas nå en slutlig överenskommelse om betänkandet före vårt plenarsammanträde i juli.
<P>
Vår ståndpunkt som parlament - och här ingår den socialdemokratiska gruppen - var redan från början att vi behandlar det här som ett paket. Så låt oss behandla det som ett paket och nu stödja Sharon Bowles förslag om att skjuta upp omröstningen till juli.

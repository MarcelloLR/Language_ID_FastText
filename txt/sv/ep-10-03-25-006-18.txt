<CHAPTER ID="006-18">
18. Kodexen om Schengengränserna avseende övervakningen av de yttre sjögränserna
<P>
Före omröstningen om resolutionsförslaget:
<SPEAKER ID="111" NAME="Michael Cashman" AFFILIATION="S&amp;D">
(EN) Herr talman! Jag vill bara låta parlamentet veta att jag var den ursprungliga föredraganden för beslutet om Frontex och jag rekommenderade att vi skulle anta det på grund av de exceptionella åtgärder som krävs vid ingripande och räddningsinsatser till havs, särskilt i södra Medelhavet.
<P>
Utskottet backade inte upp mig och jag tog därför bort mitt namn från betänkandet. Jag kommer att rekommendera parlamentet att förkasta den resolution som nu ligger framför oss. Vi behöver en absolut majoritet på 369 röster för att den ska antas, men jag rekommenderar parlamentet att förkasta den resolution som vi nu ska rösta om.
<SPEAKER ID="112" NAME="Cecilia Malmström">
ledamot av kommissionen. - (EN) Herr talman! Ledamöterna har framför sig ett förslag till beslut om komplettering av kodexen om Schengengränserna avseende övervakningen av de yttre sjögränserna i samband med Frontex insatser till havs.
<P>
Detta är ett nödvändigt beslut och det kommer att hjälpa medlemsstaterna och Frontex att förvalta våra yttre sjögränser mer effektivt. Som ni vet kommer antalet fartyg snart att börja öka igen, som alltid så här års i Medelhavet.
<P>
Förslaget innehåller en rad mycket viktiga principer och förtydliganden av de regler som gränsvakterna måste tillämpa vid övervakningen av sjögränserna, exempelvis principen om ”non-refoulement” och skyldigheten att behandla utsatta personer och ensamkommande barn med särskild omsorg.
<P>
Det klargör också vilken typ av hjälp som ska ges personer i sjönöd och var räddade personer ska sättas i land.
<P>
Många här i kammaren har i flera år efterfrågat dessa principer och regler, och nu finns de äntligen inom räckhåll. De ändringar vi föreslår kommer också att minska risken för att liv ska gå till spillo i Medelhavet genom att de gör operationerna vid våra sjögränser effektivare.
<P>
Utkastet till beslut är resultatet av hårda och långa diskussioner med medlemsstaterna och experter från till exempel FN:s flyktingkommissariat och Internationella organisationen för migration.
<P>
Beslutet kommer att ge institutionerna ett bättre ramverk för en ordentlig övervakning av dessa operationer, där betydande EU-medel är involverade.
<P>
När det gäller den rättsliga aspekterna på förslaget har kommissionen valt artikel 12 i kodexen om Schengengränserna som rättslig grund eftersom reglerna gäller gränsövervakning under Frontex-operationer och inte gränskontroller som jag tror hävdas i parlamentets rättsliga yttrande.
<P>
På begäran av en del parlamentsledamöter har kommissionen undersökt alternativa tekniska lösningar som skulle göra det möjligt att för det första inte börja om diskussionerna om själva saken och för det andra att kunna anta tydliga regler för Frontex insatser i sommar. Tyvärr har vi inte kunnat hitta något sådant alternativ, så jag rekommenderar ledamöterna att inte förkasta dessa nya regler som vi väntat så länge på.
<SPEAKER ID="113" NAME="Talmannen">
Vi kan inte inleda en debatt om den saken nu, herr Busuttil. Ni får ordet, men vi kan inte inleda en ny debatt.
<SPEAKER ID="114" NAME="Simon Busuttil" AFFILIATION="PPE">
(EN) Herr talman! Vi har nu hört två talare be kammaren förkasta resolutionen, men ingen har talat för att anta den. Jag tycker i rättvisans namn att någon som kan tala för resolutionen och uppmana ledamöterna att stödja den bör få möjlighet att göra det.
<P>
Om jag bara får en minut, så ska jag säga att anledningen till att utskottet för medborgerliga fri- och rättigheter samt rättsliga och inrikes frågor förkastade dessa regler och därför lade fram den här resolutionen är mycket enkel. Vår rättstjänst har förklarat för oss - inte en gång, utan två gånger - att kommissionen överskrider sina befogenheter genom att lägga fram dessa regler. Därför förkastade vi dem. Vi vill definitivt ha dessa regler - jag kommer själv från ett land som vill ha reglerna - men vi vill inte att kommissionen ska överskrida sina befogenheter. Därför bör vi ge vårt stöd till den här resolutionen.
<SPEAKER ID="115" NAME="Michael Cashman" AFFILIATION="S&amp;D">
(EN) För tydlighetens skull vill jag påpeka att om ni röstar emot detta, stöder ni de åtgärder som möjliggör ingripande till havs. Om ni röstar för den, stöder ni dem inte. Tydligare än så blir det inte.
<SPEAKER ID="116" NAME="Talmannen">
Nästa punkt är omröstningen.

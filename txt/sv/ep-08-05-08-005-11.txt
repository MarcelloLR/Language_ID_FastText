<CHAPTER ID="005-11">
11. En ram för den verksamhet som bedrivs av företrädare för intressegrupper (lobbyverksamhet) vid Europeiska unionens institutioner (
<P>
- Före omröstningen:
<SPEAKER ID="139" NAME="Hartmut Nassauer" AFFILIATION="PPE-DE">
(DE) Fru talman! Å min politiska grupps vägnar begär jag omröstning med namnupprop för ändringsförslag 1 och för andra delen av den delade omröstningen om ändringsförslag 11.
<SPEAKER ID="140" NAME="Talmannen">
Jag vill påminna er om att tidsfristen har löpt ut. Men om ingen motsätter sig det, går vi med på er begäran.
<P>
(Talmannen konstaterade att ingen motsatte sig denna begäran.)
<P>
- Före omröstningen om punkt 10:
<SPEAKER ID="142" NAME="Mario Mauro" AFFILIATION="PPE-DE">
(IT) Fru talman, mina damer och herrar! Syftet med detta ändringsförslag är att ta bort följande ord: ”då de agerar inom ramen för den roll och utför de uppgifter som fastställs i fördragen”. Detta beror på att regioner och kommuner företräder allmännyttan, vilket privata lobbyister inte gör. Det vore därför grovt förenklande att behandla regioner och kommuner på samma sätt som privata lobbyister. Lokala bestämmelser i många europeiska regioner och kommuner låter dem ingripa mycket mer radikalt än vad som fastställs i fördragen för att på gemenskapsnivå värna det aktuella allmänintresset. Det är därför jag begär att de sista orden i ändringsförslaget utgår.
<P>
(Parlamentet avvisade det muntliga ändringsförslaget.)
<P>
- Före omröstningen om ändringsförslag 3:
<SPEAKER ID="144" NAME="Adina-Ioana Vălean" AFFILIATION="ALDE">
(EN) Fru talman! Vi lägger fram ett muntligt ändringsförslag som avser ändringsförslag 3. Vi vill att ordet”kyrkor” byts ut mot ”religiösa”, så att lydelsen blir: ”[...] bör betraktas som lobbyister och behandlas på samma sätt: Professionella lobbyister, lobbyavdelningar inom företag (”in-house-lobbyister”), icke-statliga organisationer, tankesmedjor, branschorganisationer, fackförbund, arbetsgivarorganisationer, religiösa, filosofiska och icke-konfessionella organisationer [...]” och så vidare.
<P>
(Parlamentet avvisade det muntliga ändringsförslaget.)
<SPEAKER ID="146" NAME="Monica Frassoni" AFFILIATION="Verts/ALE">
(IT) Herr talman, mina damer och herrar! Det här bevisar att lobbyverksamhet fungerar!
<P>
(Applåder från mitten och från vänster)
<P>
- Före omröstningen om ändringsförslag 15:
<SPEAKER ID="148" NAME="Monica Frassoni" AFFILIATION="Verts/ALE">
(EN) Fru talman! Vi tycks ha blivit lurade av EU-engelskan. Eftersom ändringsförslaget inte verkar vara särskilt tydligt formulerat, drar min grupp tillbaka ändringsförslag 15 avseende frågan om beloppsgränser för när en lobbyist ska tvingas lämna finansiell information. Men även om omröstningen inte går som vi hade önskat så hoppas vi verkligen att frågan reds ut och tas upp igen vid arbetsgruppens överläggningar.
<P>
Tack ska ni ha, jag vill tacka alla för den gemensamma arbetsinsatsen.

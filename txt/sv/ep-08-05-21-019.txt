<CHAPTER ID="019">
Kommissionens strategi inför det tredje mötet mellan parterna i konventionen om tillgång till information, allmänhetens deltagande i beslutsprocesser och tillgång till rättslig prövning i miljöfrågor (debatt)
<SPEAKER ID="497" NAME="Talmannen">
Nästa punkt är den muntliga frågan från Miroslav Ouzký, för utskottet för miljö, folkhälsa och livsmedelssäkerhet till kommissionen om kommissionens strategi inför det tredje partsmötet om konventionen om tillgång till information, allmänhetens deltagande i beslutsprocesser och tillgång till rättslig prövning i miljöfrågor (B6-0157/2008).
<P>
Jag vill fråga alla som är här om det är någon idé med att ha denna debatt. Jag anser att vi inte kan fortsätta debatten utan föredragandens närvaro, och därför ber jag er att jag får avsluta debatten i dag. Har ni några invändningar?
<SPEAKER ID="499" NAME="Marios Matsakis" AFFILIATION="ALDE">
(EN) Herr talman! Jag vill bara ha ett förtydligande. Finns det något skäl till att dessa personer inte är här, varför föredraganden inte är här? Har ni en ursäkt eller någon information?
<SPEAKER ID="500" NAME="Talmannen">
Skälet är att de inte är här med oss, och det är det enda skäl jag kan se. Vi har ingen aning; vi har inga hemliga agenter.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Herr talman! Vi vet alla att Janusz Wojciechowski, som ordförande för utskottet, bara är den formelle frågeställaren till frågan. Jag har själv varit föredragande för Århuskonventionen i många år. Jag har kommit hit från en fantastisk sparrismottagning speciellt för att yttra mig i detta ämne och jag skulle vilja få min mening framförd.
<P>
(Talmannen avbröt talaren.)
<SPEAKER ID="502" NAME="Talmannen">
Med all respekt för er fantastiska sparrismottagning kan vi inte fortsätta utan frågeställaren. Jag vet inte vilka hemliga förbindelser ni har med frågeställaren, men tyvärr kan vi inte fortsätta. Jag är ledsen, fru kommissionsledamot.
<SPEAKER ID="503" NAME="Inés Ayala Sender" AFFILIATION="PSE">
(ES) Herr talman! Jag kan inte se vilken artikel i arbetsordningen som hindrar oss från att diskutera frågan. Kommissionsledamoten är här och hon förtjänar verkligen vår respekt. Jag tror att alla närvarande ledamöter är redo och villiga att diskutera denna fråga, Jag förstår till fullo vad Miroslav Ouzký föredrar och prioriterar och har den största respekt för det, men för närvarande anser jag att vi borde kunna diskutera denna fråga av respekt för kommissionsledamoten och våra ledamotskolleger, om inte arbetsordningen uttryckligen hindrar oss från det.
<SPEAKER ID="504" NAME="Talmannen">
Jag anser att vi måste ta det här på allvar. Hur kan vi ha en debatt utan frågan och utan frågeställaren? Med respekt för Miroslav Ouzkýs andra förpliktelser, är han inte med oss och han presenterar inte frågan. Fastän jag har en mycket god fantasi kan jag inte föreställa mig svaret på frågan utan innehållet i frågan, trots närvaron av kommissionsledamoten och två huvudtalare, två utmärkta parlamentsledamöter från PPE-DE- och PSE-grupperna. Om vi vill uppföra oss seriöst tycker jag vi ska avsluta denna debatt. Om ni vill fortsätta att besvara frågan utan frågan, går det utmärkt för mitt vidkommande.
<P>
Jag föreslår därför att vi avslutar sammanträdet. Vi kommer att få tillfälle att fortsätta.
<SPEAKER ID="505" NAME="Androula Vassiliou">
ledamot av kommissionen. - (EN) Herr talman! Jag kommer att ge ett skriftligt svar på frågan.
<P>
Skriftligt svar från kommissionen
<P>
År 2008 är det tio år sedan Århuskonventionen antogs.. Det tredje partsmötet om konventionen som ska hållas i juni i Riga blir ett tillfälle för parterna att se över utvecklingen hittills för genomförandet av konventionen och att tänka över och planera för de utmaningar som ligger framför oss.
<P>
Europeiska unionen är en part till konventionen sedan maj 2005. Åren före och efter 2005 har sett EU anta flera rättsakter för att säkerställa genomförandet av konventionen. Ändå återstår utmaningar, inbegripet på konventionens egen nivå, eftersom förutsägbara och stabila ekonomiska uppgörelser fortfarande återstår att komma överens om av alla parter.
<P>
Kommissionens prioriteringar för det tredje partsmötet kan sammanfattas på följande sätt:
<P>
· Att anta en långsiktig strategisk plan som i stora drag anger ambitiösa men realistiska prioriteringar för kommande år på ett pragmatiskt och praktiskt genomförbart sätt. I det sammanhanget vill jag betona vikten av genomförande som enligt kommissionens åsikt bör prioriteras i första hand.
<P>
· Att anta stabila och förutsägbara ekonomiska uppgörelser som skulle kunna garantera att konventionens arbetsprogram kan fortsätta på sund ekonomisk grund.
<P>
· Att anta ett tolkningsbeslut av partsmötet som klargör de villkor under vilka ändringsförslag till konventionen träder i kraft. Detta beslut har praktisk tillämplighet och betydelse redan nu, eftersom det skulle tillämpas på ändringsförslaget till konventionen om genetiskt modifierade organismer som antogs 2005.
<P>
· Att fortsätta det arbete som rör allmänhetens deltagande, särskilt i internationella forum, och tillgång till rättslig prövning i miljöfrågor.
<P>
· Att bidra till att utse ledamöter av hög kvalitet till tillämpningskommittén som är konventionens huvudsakliga tillämpningsmekanism så att den med fördel kan hjälpa parterna att främja genomförandet av konventionen.
<P>
Kommissionen underlättar inlemmandet av ledamöter i Europaparlamentet som observatörer i gemenskapsdelegationer som bevistar möten av ledande organ för multilaterala avtal och har redan gjort så vid ett antal tillfällen.
<P>
Jag välkomnar deltagandet av ledamöter i Europaparlamentet till det tredje partsmötet och är intresserad av att få höra era prioriteringar och förväntningar på detta möte.
<SPEAKER ID="506" NAME="Talmannen">
Jag vill meddela kammaren att sammanträdet nu avslutas eftersom frågeställaren är frånvarande. Frågan kommer att få ett skriftligt svar.

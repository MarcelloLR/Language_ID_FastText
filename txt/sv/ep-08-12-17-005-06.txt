<CHAPTER ID="005-06">
6. Utsläppsnormer för nya personbilar (
<P>
- Efter omröstningen:
<SPEAKER ID="084" NAME="Avril Doyle" LANGUAGE="EN">
Herr talman! Som föredragande hade jag velat få ordet innan mitt betänkande lades fram, men jag tackar för att jag fått ordet nu eftersom det är viktigt för allas vår skull att ett par saker konstateras.
<P>
Det finns en fråga som alla här i kammaren förmodligen skulle kunna enas om i dag, och det är att överenskommelser vid första behandlingen varken gör respekten för det parlamentariska förfarandet eller lagstiftningens sakinnehåll rättvisa, särskilt när frågan är mycket komplex och teknisk.
<P>
(Applåder)
<P>
Överenskommelser vid första behandlingen måste därför vara ovanliga och ett undantag, och endast exceptionella omständigheter förtjänar en så exceptionell hantering.
<P>
Min andra ordningsfråga handlar om att det inte finns några lagstiftningsbestämmelser som stöder stats- och regeringschefernas delaktighet i medbeslutandeprocessen.
<P>
(Applåder)
<P>
Samtidigt som vissa aspekter av klimatpaketet diskuterades vid förra veckans toppmöte och ett krav lades fram vid detta möte på att alla eventuella framtida omarbetningar av ändringsförslag som rör aspekter av EU:s system för handel med utsläppsrätter ska finnas tillgängliga för övervägande vid framtida toppmöten, lade jag efter toppmötet till ett nytt skäl till mitt betänkande vid det efterföljande trepartsmötet i lördags morse i Bryssel, med fullt stöd från alla skuggföredragande, som sedan antogs av Coreper i lördags eftermiddag. I detta skäl betonas den unika och föränderliga karaktären hos EU:s system för handel med utsläppsrätter, men det konstateras också att detta samråd med stats- och regeringscheferna inte på något sätt får betraktas som ett prejudikat för någon annan lagstiftning.
<P>
Detta har varit en episk lagstiftningsresa. Jag vill tacka kommissionsledamot Stavros Dimas och hans team, minister Jean-Louis Borloo och hans team, och särskilt ambassadör Philippe Léglise-Costa för hans enorma arbetsinsats. Jag vill tacka personalen vid utskottet för miljö, folkhälsa och livsmedelssäkerhet - och låt mig framhålla Virpi Köykkä för hennes trojanska arbetsinsats - all vår gruppersonal, min personliga assistent Kavi för hennes outtröttliga arbete, men framför allt mina kolleger och skuggföredragande samt deras personal för ett mycket gott samarbete.
<P>
(Applåder)
<SPEAKER ID="085" NAME="Miroslav Ouzký" LANGUAGE="CS">
När vi nu kommit till slutet av nästan ett helt års arbete vill jag ta detta tillfälle i akt för att tacka alla deltagare. Jag vill särskilt tacka föredragandena och skuggföredragandena. Jag ska inte upprepa vad föredraganden Avril Doyle sagt. En verkligt exceptionell situation kräver exceptionella åtgärder, och det franska ordförandeskapet har gjort en verkligt exceptionell insats för att nå en kompromiss. Jag anser verkligen att det faktum att klimatpaketet ogillas av både de mer ambitiösa och de mindre ambitiösa visar att en sann kompromiss har nåtts.
<SPEAKER ID="086" NAME="Talmannen">
Tack så mycket. Mina damer och herrar! Jag tror att jag talar för alla här när jag säger att Europaparlamentet har varit oerhört samarbetsvilligt gentemot rådet och också när jag officiellt säger att vårt sätt att nå ett beslut i denna fråga måste vara ett undantag snarare än en regel, och att vi i framtiden måste insistera på en principiell första behandling här för att klargöra parlamentets ståndpunkt.
<P>
(Applåder)

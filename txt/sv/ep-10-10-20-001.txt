<CHAPTER ID="001">
Öppnande av sammanträdet
<SPEAKER ID="005" NAME="Edit Herczog" AFFILIATION="S&amp;D">
(EN) Herr talman! I går diskuterade vi budgeten. Vid debatten framgick det att de avdelningar som ska erhålla betänkandet från utskottet för industrifrågor, forskning och energi inte har fått det. Vi har kontrollerat saken, och betänkandet har slutförts och skickats ut som det ska, så det har säkert inträffat något fel under förfarandets gång.
<P>
Men det är inte så viktigt att ta reda på vems fel detta är, eller exakt vad som har hänt. Huvudsaken är att vi vill förvissa oss om att vårt betänkande verkligen skickas in och blir en officiell rådshandling. Betänkandet var ju också vår utgångspunkt inför trepartssamtalen. Det var där den främsta skiljelinjen låg jämfört med det dokument som rådet lade fram. Jag tog därför med mig betänkandet och överlämnar det till talmannen och till rådet. Vill du vara vänlig att se till att det enhälligt antagna förslaget från utskottet för industrifrågor, forskning och energi når rådet inom utsatt tid. Stort tack för hjälpen med den här saken.
<SPEAKER ID="006" NAME="Talmannen">
Vi ska ordna det du ber oss om. Det är ju storartat, vilken fantastisk inledning på dagens debatt!

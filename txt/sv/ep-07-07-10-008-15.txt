<CHAPTER ID="008-15">
15. Energieffektivitetsmärkning av kontorsutrustning (omarbetning) (omröstning)
<P>
- Betänkande: Nikolaos Vakalis
<P>
- Före omröstningen:
<SPEAKER ID="131" NAME="Nikolaos Vakalis " AFFILIATION="PPE-DE">
föredragande. - (EL) Herr talman! Jag vill framhålla att ett ja i Europaparlamentets omröstning i dag kommer att innebära ett stort steg framåt och bryta ett tabu som i årtionden har funnits i Europa.
<P>
För första gången kommer det att krävas att offentliga medel genom offentlig upphandling används till att öka energieffektiviteten, som med rätta anses vara en grundpelare för hållbar energipolitik. Jag är säker på att detta kommer att utgöra början till att skattebetalarnas pengar används till högprioriterade frågor.
<P>
Slutligen vill jag tacka kommissionsledamoten Andris Piebalgs och det tyska ordförandeskapet för att ha gett sitt bifall till bestämmelsen vid första möjliga behandling.

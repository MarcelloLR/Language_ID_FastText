<CHAPTER ID="003-22">
22. Toppmötet EU/Ryssland (omröstning)
<P>
- Gemensamt resolutionsförslag: Toppmötet mellan EU och Ryssland
<P>
- Före omröstningen:
<SPEAKER ID="129" NAME="Konrad Szymański" AFFILIATION="UEN">
(PL) Herr talman! Jag vill uppmärksamma er på att vi, efter diskussionen om kompromissversionen av denna resolution, hade exakt 16 minuter på oss att lägga fram ändringsförslag och se över resultatet av vårt arbete. Jag anser att detta undergräver rätten för varje parlamentsledamot och varje politisk grupp här i parlamentet att fritt kunna påverka våra resolutionstexter, även genom att lägga fram ändringsförslag.
<P>
Jag vill be om att vi inte låter detta upprepas i framtiden.
<P>
- Före omröstningen om ändringsförslag 1:
<SPEAKER ID="131" NAME="Ria Oomen-Ruijten">
för PPE-DE-gruppen. - (NL) Herr talman! Jag vill föreslå följande ändring av punkt 6. Det kräver delad omröstning. Första meningen bör ändras så att den får följande lydelse:
<P>
”understryker att situationen i Tjetjenien fortfarande är en stötesten i förbindelserna mellan EU och Ryssland”
<P>
(NL) i stället för den befintliga texten. Föredraganden håller med om detta.
<P>
(Det muntliga ändringsförslaget beaktades.)
<P>
Före omröstningen om punkt 23:
<SPEAKER ID="135" NAME="Ria Oomen-Ruijten">
för PPE-DE-gruppen. - (NL) Herr talman! Vi måste låta verkligheten tala för sig själv, och toppmötet om överflygning av Sibirien. Det ägde aldrig rum, så vi vill be om att hänvisningen till det i texten ersätts med en hänvisning till nästa toppmöte.
<P>
(Det muntliga ändringsförslaget beaktades.)
<P>
- Före omröstningen om skäl O:
<SPEAKER ID="137" NAME="Hannes Swoboda">
för PSE-gruppen. - (EN) Herr talman! Vi talar om låsta konflikter. Vi nämner två konflikter - Abchazien och Sydossetien - men jag skulle, för min grupps räkning, vilja lägga till frasen ”såsom Transnistrien” efter ”låst konflikt” så att Transnistrien också nämns i skäl O.
<SPEAKER ID="138" NAME="Marianne Mikko">
för PSE-gruppen. - (EN) Herr talman! Hannes Swoboda har redan informerat er om vårt ändringsförslag, som handlar om Transnistrien.
<P>
(Det muntliga ändringsförslaget beaktades.)

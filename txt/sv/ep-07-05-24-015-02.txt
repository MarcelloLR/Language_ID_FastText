<CHAPTER ID="015-02">
2. Mänskliga rättigheter i Syrien (omröstning)
<P>
Förslag till resolution
<P>
- Före omröstningen
<SPEAKER ID="211" NAME="Bernd Posselt" AFFILIATION="PPE-DE">
(DE) Herr talman! Vi hade velat tillägga följande:
<P>
(EN) ”Europaparlamentet uppmanar till avskaffande av det undantagstillstånd i Syrien som infördes för mer än 40 år sedan”.
<P>
(DE) som punkt 6.a.
<SPEAKER ID="214" NAME="Talmannen">
Finns det några invändningar mot medtagandet av detta muntliga ändringsförslag?
<SPEAKER ID="215" NAME="Véronique De Keyser" AFFILIATION="PSE">
(FR) Herr talman! Vänligen notera att jag anser att det antal parlamentsledamöter som behöver vara närvarande för att motsätta sig det muntliga ändringsförslaget är högst befängt denna torsdag eftermiddag. Fler människor än det totala antalet här i plenisalen behövs faktiskt för att rösta mot. Jag är säker på att det inte ens finns fyrtio personer här som är för detta muntliga ändringsförslag. Jag kan inte motsätta mig det muntliga ändringsförslaget i sig, men jag motsätter mig bestämt förfarandet. Jag skulle vilja att detta noteras.
<SPEAKER ID="216" NAME="Talmannen">
Låt mig få påminna er om reglerna. Antalet personer som krävs för att motsätta sig antagandet av ett muntligt ändringsförslag är alltid detsamma oavsett när vi röstar samt oavsett tid, dag och plats för omröstningen. För att föreslå ett ändringsförslag krävs dock bara en enda parlamentsledamot.
<P>
Ni kan kräva beslutsmässigt antal, men det finns ett förfarande, ett annat förfarande, för detta. Om ni dock ber att det beslutsmässiga antalet ska kontrolleras och det beslutsmässiga antalet inte har uppnåtts, vill jag påminna er om att denna omröstning inte kommer att skjutas upp, eftersom det är en brådskande omröstning. Texten förklaras ogiltig och det blir ingen omröstning om den. Sådana är reglerna.
<SPEAKER ID="217" NAME="Marios Matsakis" AFFILIATION="ALDE">
(EN) Herr talman! Problemet är inte arbetsordningen utan det faktum att kolleger från våra grupper går tidigt. De borde närvara vid omröstningen!
<P>
(Applåder)
<P>
(Det muntliga ändringsförslaget godkändes.)

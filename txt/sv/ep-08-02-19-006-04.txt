<CHAPTER ID="006-04">
4. (
<P>
- Före omröstningen:
<SPEAKER ID="070" NAME="Hans-Peter Mayer">
föredragande. - (DE) Herr talman, mina damer och herrar! Följande tre kodifieringar innehåller ett nytt inslag, nämligen att vi även ska rösta om de gemensamma förslagen från parlamentets, kommissionens och rådets juridiska avdelningar. Det är första gången som parlamentet kommer att rösta om samma text som rådet.
<P>
Om vi bortser från omröstningarna, som jag stöder, vill jag påpeka att vi här lagstiftar i frågor som Europaparlamentet inte bör lagstifta om. Det här är inte beslutsfattande nära folket. Vi framstår bara som löjeväckande i allmänhetens ögon när vi lagstiftar i frågor som installation av belysnings- och ljussignalanordningar på jordbruks- och skogsbrukstraktorer med hjul.
<P>
(Livliga applåder)
<P>
Det vore mycket mer logiskt att anta ett direktiv om traktorer som omfattar allmänna krav och säkerhetsföreskrifter. Detaljerna kan sedan specificeras i standarder. I Europa har vi Europeiska standardiseringskommittén (CEN) och Europeiska kommittén för elektroteknisk standardisering (Cenelec), båda med säte i Bryssel. Andra standardiseringsorganisationer i tredjeländer, inklusive alla länder i EU och EFTA, är medlemmar i CEN och Cenelec.
<P>
Principen att anta allmänna direktiv som innehåller hänvisningar till europeiska standarder har redan tillämpats i över 25 andra sektorer. Varför kan vi inte tillämpa den även på traktorer? Jag antar att den närvarande kommissionsledamoten, Günter Verheugen, delar den åsikten. Vi vill ha bättre lagstiftning, och vi bör som ledamöter i parlamentet föregå med gott exempel.
<P>
(Applåder)

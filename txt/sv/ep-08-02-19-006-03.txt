<CHAPTER ID="006-03">
3. (
<P>
- Före omröstningen:
<SPEAKER ID="066" NAME="Jan Andersson">
föredragande. - Tack herr talman! Med anledning av det brev som den europeiska fackföreningsrörelsen skickade ut till samtliga ledamöter förra veckan skulle jag vilja säga att jag kan ha förståelse för fackföreningsrörelsens synpunkter när det gäller frågan om det inte har skett någon konsultation mellan arbetsmarknadens parter och kommissionen. Det ligger dock utanför vår möjlighet att göra någonting åt detta.
<P>
Innehållet i detta direktiv ändras inte över huvud taget. Det som sker är att genomförandet skjuts upp i fyra år. Anledningen är att viss, oerhört viktig, medicinsk apparatur kanske inte skulle kunna användas om genomförandet sker i april. Det pågår för närvarande studier för att se hur man kan förena denna apparatur med direktivet.
<P>
Därför ställde vi oss bakom uppskjutandet av direktivet i full enighet i utskottet för sysselsättning och sociala frågor.
<SPEAKER ID="067" NAME="Günter Verheugen">
kommissionens vice ordförande. - (EN) Herr talman! Jag vill på kommissionens vägnar ge följande förklaring. När kommissionen föreslog att man skulle senarelägga direktivets ikraftträdande agerade man ansvarsfullt i ljuset av nya vetenskapliga rön - jag upprepar, nya vetenskapliga rön - i form av en undersökning som gjorts på uppdrag av den brittiska regeringen och som publicerades i juni 2007. Enligt de nya vetenskapliga rönen skulle det få stora oavsiktliga negativa konsekvenser för användningen av magnetisk resonanstomografi (MRT), den bästa och säkraste tekniken för bildframställning i modern sjukvård, om direktivet skulle träda i kraft i sin nuvarande form i april 2008. Eftersom jag ansvarar för den sektorn vill jag tillägga att utan den tekniken skulle tusentals patienter i Europeiska unionen inte få tillgång till bästa möjliga behandling. Jag vill även tillägga att våra producenter är världsledande i den sektorn.
<P>
Jan Andersson tog upp frågan om samråd. Jag vill påpeka att arbetstagarnas representanter har blivit fullständigt informerade och deltog i de samtal som hölls med arbetsmarknadens parter innan kommissionens förslag antogs. De svårigheter som kan uppstå till följd av att det nuvarande direktivet genomförs och kommissionens framtida avsikter lyftes fram och diskuterades i rådgivande kommittén för arbetsmiljöfrågor, som rådet har inrättat. Denna rådgivande kommitté består bland annat av tre ordinarie medlemmar från varje medlemsstat, de nationella regeringarna, fackföreningar och arbetsgivarorganisationer.

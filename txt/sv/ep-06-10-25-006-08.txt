<CHAPTER ID="006-08">
8. Tillgång till Schengens informationssystem (SIS II) för enheterna för registrering av fordon (omröstning)
<P>
- Före omröstningen:
<SPEAKER ID="129" NAME="Carlos Coelho " AFFILIATION="PPE-DE">
föredragande. - (PT) Herr talman! Rådet kunde inte närvara vid måndagens debatt och har precis avgett ett yttrande. Jag anser att parlamentet bör avge sitt svar på rådets yttrande genom föredraganden. Herr talman! Med er tillåtelse vill jag bara ge två mycket enkla kommentarer. För det första vill jag gratulera ordförandeskapet till dess arbete i den här frågan. I likhet med ordförandeskapet anser jag att parlamentet kan vara tillfreds med att den rättsakt som vi strax ska anta kommer att bidra till att stärka våra yttre gränser och till att öka medborgarnas säkerhet.
<P>
Ordförandeskapet bidrog avsevärt till denna process, det gjorde dock inte rådet som sådant. Rådet levde inte upp till sina åtaganden under trepartsmötet i maj här i Strasbourg. Jag hoppas att rådet inte gör samma sak mot det finska ordförandeskapet som det gjorde mot det österrikiska. Förhoppningsvis kommer det att uppfylla sina åtaganden och anta dokumentet i den form som vi avser att anta det. Detta är nämligen det enda sättet att få en överenskommelse vid en första behandling och att se till att andra generationen av Schengens informationssystem träder i kraft i tid.

<CHAPTER ID="008-13">
13. Utnämning av ordföranden för Europeiska tillsynsmyndigheten (Europeiska bankmyndigheten)
<SPEAKER ID="115" NAME="Olle Schmidt" AFFILIATION="ALDE">
(EN) Herr talman! Vi förväntas nu utse de tre ordförandena för de nya myndigheterna för finansiell övervakning. Jag vill påpeka för kammaren att ingen av dessa tre är kvinna. Jag tycker det är mycket underligt att kommissionen inte kan föreslå en enda kvinna som har kompetens för en av dessa myndigheter.
<P>
(Applåder)
<SPEAKER ID="116" NAME="William" AFFILIATION="The Earl of) Dartmouth  (EFD">
(EN) Herr talman! Jag skulle verkligen vilja föreslå fru Andreasen för en av dessa poster.
<P>
(Applåder och bravorop från EFD-gruppen)
<SPEAKER ID="117" NAME="Enikő Győri">
rådets tjänstgörande ordförande. - (EN) Herr talman! I går kväll hade vi en mycket givande diskussion här i kammaren om utnämningsprocessen för ordförandena och arbetande styrelsemedlemmar i de nya övervakningsorganen. Jag är uppriktigt tacksam mot kammaren och de ledamöter som deltog i debatten.
<P>
Ledamöterna pekade på några frågor som behövde klargöras och som behöver övervakas för att nå vårt gemensamma mål: att ha ett välfungerande övervakningssystem som kan göra sitt jobb korrekt.
<P>
Vi instämmer i er uppfattning att det är av yttersta betydelse att myndigheterna är oberoende, att de har kapabla ledare med lämplig auktoritet och att lämplig finansiering av institutionerna kan säkerställas.
<P>
Parlamentets budskap har nått ordförandeskapet och funnit öppna dörrar. Jag är övertygad om att vi lyckades nå en utmärkt överenskommelse i frågan. Jag ber er vänligen alla att rösta för dessa kandidater.
<SPEAKER ID="118" NAME="Talmannen">
Du är kanske tillgänglig för tjänsten?
<SPEAKER ID="119" NAME="Michel Barnier" LANGUAGE="FR">
Herr talman, mina damer och herrar! Den omröstning ni ska genomföra med yttersta ansvar är en mycket viktig sådan.
<P>
Det handlar om att välja ordförande för dessa tre övervakningsmyndigheter - för banker, försäkringar och marknader - och därmed att få dessa tre nya myndigheter att börja fungera. Tillsammans med rådet för systemrisker kommer de äntligen att utgöra det första europeiska övervakningssystemet för finansmarknaderna och de är skyldiga er en hel del, eftersom det var tack vare en omröstning här i kammaren som myndigheterna inrättades och deras befogenheter stärktes.
<P>
Ni ska genomföra denna omröstning med yttersta ansvar och vi kommer att respektera ert beslut. Eftersom det var mitt ansvar inom kommissionen åtog jag mig arbetet med att välja ut kandidaterna bland de 275 personer som sökte, vilka jag inte valde. Där fanns människor från medlemsstaterna och lagstiftningsmyndigheterna som fritt lämnade ansökningar. Det var en öppen och insynsvänlig process där alla som ville kunde delta.
<P>
I slutet av denna process träffade jag personligen de utvalda personerna. Olle Schmidt! Jag måste säga att även jag beklagade det faktum att för en av de tre posterna - posten för den europeiska bankmyndigheten - drog en av de två föreslagna personerna, en högt kvalificerad kvinnlig sökande, tillbaka sin ansökan precis före jul. Det första åtagande jag vill göra är att se till att den pågående processen med att utnämna arbetande styrelseledamöter - just i morse träffade jag de kandidater som valts ut för en av myndigheterna - är mer balanserad och att mångfalden är större bland företrädarna, särskilt när det gäller jämställdhet, vilket är en berättigad begäran från Europaparlamentet.
<P>
Vi valde ut dessa kandidater på grundval av deras skicklighet, expertkunskaper, EU-engagemang och oberoende. Jag kommer att göra samma sak när det gäller arbetande styrelsemedlemmar så att dessa tre myndigheter får den trovärdighet och den auktoritet som krävs.
<P>
Mina damer och herrar! Det här är en viktig omröstning. I en skrivelse till Sharon Bowles och Klaus-Heiner Lehne i går lovade jag - och jag bekräftade det löftet till er i förmiddags med vice talman Šefčovič - att vi skulle ge dessa tre myndigheter de praktiska, finansiella och mänskliga resurser som krävs för att de ska få den trovärdighet och det oberoende de kräver, och jag uppfattar det som att ordförandeskapet har lovat samma sak.
<P>
Dessa tre myndigheter har ett omfattande arbete framför sig, när det gäller stresstester, kreditvärderingsinstitut och de texter som ni diskuterar för närvarande om reglering av derivat och spekulation i baisse. Det saknas inte arbete. Vi vet att marknaden rör sig mycket snabbare än demokratin. Jag litar på parlamentet när det förbereder sig för att rösta och jag bekräftar de åtaganden som kommissionen gjort för att säkerställa oberoende, praktiska resurser och trovärdighet för dessa tre nya myndigheter.
<SPEAKER ID="120" NAME="Sharon Bowles">
författare. - (EN) Jag ber om ursäkt för att jag tar upp ledamöternas tid.
<P>
Resolutioner lades fram eftersom utskottet inte var tillfreds med de institutionella förfarandena och ville ha garantier från kommissionen och ordförandeskapet. I gårdagens debatt och i skriftliga uttalanden och skrivelser till mig har lämpliga försäkringar lämnats och dessa kommer alla att offentliggöras.
<P>
Utskottets majoritetsrekommendation nu är att godkänna alla kandidater och jag instämmer personligen i detta. Det innebär att rösta emot alla resolutionerna.
<P>
Det var fyra områden där vi ville ha försäkringar.
<P>
När det gäller myndigheternas oberoende har både kommissionen och ordförandeskapet på nytt bekräftat att myndigheterna, deras ordförande, arbetande styrelsemedlemmar och styrelseledamöter ska vara oberoende.
<P>
När det gäller representation i styrelsen är kommissionen vaksam beträffande utnämningar som görs av ansvariga för den övervakande myndigheten till styrelserna av övervakare, vilket krävs i förordningen, och ordförandeskapet stödde kommissionens uttalande.
<P>
När det gäller adekvata budgetresurser har kommissionen erkänt behovet av att tillhandahålla lämpliga budgetmässiga och mänskliga resurser till myndigheterna och ordförandeskapet har instämt i detta och dessutom fastslagit betydelsen av att medlemsstaterna uppfyller sina åtaganden.
<P>
Beträffande utnämningsförfarandet har vi alla upptäckt att vi är bundna av förordningar på ett sätt som alla inser är olämpligt, exempelvis kriteriet för pensionsålder som planeras till slutet av ämbetstiden och även när det gäller genusfrågan. Dessa kommer att tas upp i översikten som både kommissionen och ordförandeskapet instämmer i.
<P>
Utskottet fortsätter att insistera på en roll i de pågående och framtida förfarandena med kortlistor för alla befattningar, exempelvis den arbetande styrelseledamoten. I demokratiskt syfte vill ledamöterna kunna förespråka enskilda kandidater, och resolutionerna finns därför kvar på föredragningslistan för omröstning. Som jag sade, om ni vill godkänna utnämningarna, som jag instämmer i, bör ni alltså rösta emot resolutionerna.
<SPEAKER ID="121" NAME="Talmannen">
Vi kommer nu till ett ganska underligt förfarande, vilket Sharon Bowles också påpekade. Vi ska rösta nu, men ni röstar för om ni är emot kandidaten och röstar emot om ni bekräftar kandidaten. Jag förstår det inte, men så är det.

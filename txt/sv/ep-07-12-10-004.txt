<CHAPTER ID="004">
Parlamentets sammansättning
<SPEAKER ID="009" NAME="Talmannen">
De 35 rumänska ledamöterna kommer att vara den rumänska befolkningens röst och företräda dess intressen i Europaparlamentet. Som talman för Europaparlamentet önskar jag våra nya kolleger, som många redan är bekanta för oss på grund av sitt arbete hittills, all framgång under den kommande 18 månader långa mandatperioden.
<P>
Jag vill även ta tillfället i akt och återigen tacka alla ledamöter i det rumänska parlamentet som sedan september 2005 har varit observatörer och sedan 1 januari i år ledamöter i Europaparlamentet. Jag tackar er för ert outtröttliga arbete och ert engagemang i Europeiska unionen.
<P>
(Applåder)
<P>
Sammanlagt har 13 av de första parlamentsledamöterna omvalts och jag hoppas att de kommer att hjälpa sina nya kolleger att fullständigt och mycket snabbt komma in i parlamentets arbete så att de tillsammans kan bidra till att göra det europeiska sammanhållningsprojektet framgångsrikt till fördel för sina väljare.
<P>
En lista på dessa ledamöter har offentliggjorts i protokollet till dagens sammanträde. Återigen önskar jag våra kolleger från Rumänien varmt välkomna.

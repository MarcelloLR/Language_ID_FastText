<CHAPTER ID="006-17">
17. Det andra europeiska toppmötet om romer
<P>
Före omröstningen:
<SPEAKER ID="100" NAME="Jean Lambert">
för Verts/ALE-gruppen. - (EN) Herr talman! Jag har ett muntligt ändringsförslag i syfte att lägga till en punkt 7a (ny). Den finns med på omröstningslistan och har, vad jag förstår, stöd från de politiska grupper som undertecknat resolutionen. Den blir konsekvensen av punkt 7.
<P>
Den nya punkt 7a får följande lydelse: ”Europaparlamentet uppmanar återigen kommissionen att upprätta en fullständig europeisk strategi för inklusion av romerna, som instrument för att bekämpa socialt utanförskap och diskriminering av romerna i Europa”.
<SPEAKER ID="102" NAME="Cornelia Ernst" LANGUAGE="DE">
Tack så mycket, herr talman! Vi har två muntliga ändringsförslag varav det ena är ett förslag till ändring av ändringsförslaget. Jag ska presentera båda. Vi vill att orden ”rådet och” ska strykas. Resultatet av den ändring som diskuteras skulle då bli:
<P>
(EN) ”Europaparlamentet uppmanar medlemstaterna att avhålla sig från tvångsrepatriering av minoriteter om de hotas av hemlöshet och diskriminering inom områdena utbildning, socialt skydd och sysselsättning när de har tvångsrepatrierats.”
<SPEAKER ID="105" NAME="Hannes Swoboda" LANGUAGE="DE">
Herr talman! Vi har förkastat ett tidigare ändringsförslag på grund av det något för starka ordvalet. Det finns dock ett problem med vissa länder dit romer repatrieras och där levnadsvillkoren gör det omöjligt för dem att leva i frihet och säkerhet med mänsklig värdighet.
<P>
Vår ordalydelse är mer återhållsam, bland annat eftersom vi har sett att man i vissa länder missbrukar liberaliseringen av viseringsreglerna för asylansökan utan att förhandskraven är uppfyllda. Vår text skulle lyda:
<P>
(EN) ... till länder på västra Balkan ”där de kan hotas av hemlöshet och diskriminering inom områdena utbildning, socialt skydd och sysselsättning”.
<P>
(DE) Jag hoppas att de ledamöter som förkastade det andra ändringsförslaget kan rösta för detta och godta den mer återhållsamma lydelsen.

<CHAPTER ID="006">
Uttalande av talmannen
<SPEAKER ID="099" NAME="Talmannen">
Kära kolleger, mina damer och herrar, ärade gäster! I morgon, den 11 mars, kommer vi att för sjunde gången uppmärksamma Europeiska minnesdagen för terrorismens offer. Dagen är tillägnad de fler än 5 000 personer som har fallit offer för terrorismen i Europa. Terrorister förklarar krig mot civila. De slår till på platser där vanligt folk borde få känna sig säkra i sina länder. Det är skamligt, svekfullt och fegt. Det är därför som terrorism aldrig kan rättfärdigas. Vi européer är starka och enade. Inga terrorister eller kriminella organisationer kan försvaga vår tro på de värderingar som utgör grunden till vårt förenade Europa.
<P>
Mina damer och herrar, jag ber alla att resa sig upp och iaktta en tyst minut för terrorismens offer.
<P>
(Kammaren reste sig och iakttog en tyst minut)

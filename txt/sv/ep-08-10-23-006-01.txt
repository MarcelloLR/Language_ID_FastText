<CHAPTER ID="006-01">
1. Förslag till Europeiska unionens allmänna budget - Budgetåret 2009 (omröstning)
<P>
- Före omröstningen
<SPEAKER ID="049" NAME="Jutta Haug">
föredragande. - (DE) Herr talman! Röstförklaringsförfarandet sker på samma sätt som vanligt. Före omröstningen måste jag informera parlamentet om en del tekniska anpassningar. Jag vet att detta inte är särskilt intressant för mina medledamöter, men vi måste ta med det i protokollet.
<P>
För det första, som redan har angetts i omröstningslistan, berör omröstningen om ändringsförslag 783 (budgetpost 22 02 04 02) endast betalningsbemyndiganden.
<P>
För det andra hör inte förklaringarna avseende den globala energianalysen till budgetpost 08 03 01, där de hamnat av misstag, utan post 08 05 01. Omröstningen om ändringsförslag 936 (budgetpost 08 03 01) måste göras utan kommentarerna om den globala energianalysen. Dessa kommer i stället att inkluderas i ändringsförslag 938 (budgetpost 08 05 01).
<P>
Jag vet hur entusiastiska alla är över detta.
<P>
För det tredje innebär naturligtvis återförandet av medel i det preliminära budgetförslaget för de decentraliserade byråerna med avdelningar under budgetrubrikerna 1 och 2 att även deras tjänsteförteckningar inbegrips. Detta gäller för Europeiska läkemedelsmyndigheten, Europeiska kemikaliemyndigheten, Europeiska byrån för luftfartssäkerhet, Europeiska sjösäkerhetsbyrån, Europeiska järnvägsbyrån, Europeiska miljöbyrån, Europeiskt centrum för utveckling av yrkesutbildning, Europeiska myndigheten för livsmedelssäkerhet, Gemenskapens kontrollorgan för fiske och Gemenskapens växtsortsmyndighet, vars tjänsteförteckningar inte specifikt inkluderas i följehandlingarna till ändringsförslagen.
<P>
För det fjärde måste, på grund av en kommentar från rättstjänsten, en mindre justering göras gällande en anmärkning till flera budgetposter. Det gäller den anmärkning som börjar med ”Kommissionen godkänner...” och slutar med ”...avseende utnyttjandet av gemenskapsmedlen” som ingår i följande ändringsförslag: 994 (budgetpost 19 04 01), 1011 (budgetpost 21 02 01), 1015 (budgetpost 21 03 01), 1016 (budgetpost 21 04 01), 1026 (budgetpost 23 02 01) och 785 (budgetpost 23 02 02). Den korrekta versionen av förklaringen finns i omröstningslistan.
<P>
För det femte och slutligen är inte budgetpost 19 06 06 med rubriken ”Konsulärt samarbete” med i förteckningen över ändringsförslag trots att den hade antagits som del av ändringsskrivelse nr 1/2009. Denna budgetpost ska därför endast läggas till som ett symboliskt anslag (p.m.).
<P>
Om ingen ledamot har några invändningar kommer sessionstjänsten att ta med allt vi har fattat beslut om.
<SPEAKER ID="050" NAME="Talmannen">
Fru Haug! Eftersom vi har ett stort förtroende för er kan vi nu hålla omröstningen.
<P>
(Parlamentet godkände föredragandens förslag.)
<P>
Före omröstningen om ändringsförslag 111:
<SPEAKER ID="051" NAME="Catherine Guy-Quint" AFFILIATION="PSE">
- (FR) Herr talman! Jag tror inte vi har röstat om den andra delen av 106. Kan ni kontrollera detta?
<SPEAKER ID="052" NAME="Talmannen">
Jo, det har vi, fru Guy-Quint! Herr Dunstan har just sagt till mig att den första delen bortföll och att vi redan har röstat om den andra delen.
<P>
Före omröstningen om block 8:
<SPEAKER ID="053" NAME="Janusz Lewandowski">
föredragande. - (EN) Det finns inga tekniska justeringar denna gång, så vi kan börja rösta.
<P>
(Applåder)
<SPEAKER ID="054" NAME="Talmannen">
Då kan vi bara gratulera föredraganden.

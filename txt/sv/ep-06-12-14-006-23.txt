<CHAPTER ID="006-23">
23. Inrättande av en europeisk fond för återvändande (2008-2013) (omröstning)
<P>
- Före omröstningen:
<SPEAKER ID="106" NAME="Barbara Kudrycka " AFFILIATION="PPE-DE">
föredragande. - (PL) Herr talman! Jag vill uppmärksamma er på en kvarstående tvistefråga, nämligen det krav som förts fram sedan första början om att parlamentet skulle göra behovet av att anta ett direktiv om återvändande före slutet av nästa år till ett villkor för inrättandet av en fond för återvändande.
<P>
Det är nödvändigt att parlamentet kopplar fonden för återvändande till ett direktiv om återvändande, men det har man inte lyckats med. Därför vill jag informera rådet om att parlamentet, om inget direktiv om återvändande antas, har möjlighet att göra bruk av sina budgetbefogenheter och ställa in utbetalningar till fonden för återvändande i budgeten för 2008. Det är därför frågan är så viktig.
<P>
Jag uppmanar således parlamentet att rösta ja till fonden för återvändande eftersom rådet tidigare har hotat oss med ett veto mot integrationsfonden. Jag uppmanar er därför att rösta samfällt i denna fråga.
<SPEAKER ID="107" NAME="Ulla-Maj Wideroos">
rådets ordförande. (FI) Herr talman, mina damer och herrar! Rådet kommer att fortsätta med sitt arbete och samtidigt upprätthålla en nära kontakt med Europaparlamentet för att se till att man snart når samförstånd om förslaget till direktiv från Europaparlamentet och rådet om normer och förfaranden för återvändande av tredjelandsmedborgare som vistas olagligt i medlemsstaterna.
<P>
Rådet påpekar att en överenskommelse om detta förslag är en av de prioriteringar som har fastslagits i rådets och kommissionens handlingsplan för genomförande av Haagprogrammet för att stärka frihet, säkerhet och rättvisa i EU. Rådet kommer att göra allt för att man ska nå detta mål och betona Europaparlamentets roll i en eventuell överenskommelse om förslaget.
<SPEAKER ID="108" NAME="Andris Piebalgs">
ledamot av kommissionen. (EN) Herr talman! Kommissionen kommer att fortsätta att i alla lämpliga instanser uppmuntra rådet att fortsätta med förslaget om Europaparlamentets och rådets direktiv om gemensamma standarder och förfaranden i medlemsstaterna för att återföra illegala invandrare från tredjeländer, samt att intensifiera förhandlingarna med Europaparlamentet om detta förslag, med sikte på att nå en överenskommelse till slutet av 2007.
<P>
Kommissionen påminner om att en överenskommelse om detta förslag är en av de prioriteringar som har fastslagits i rådets och kommissionens handlingsplan om genomförande av Haagprogrammet för att stärka frihet, säkerhet och rättvisa i Europeiska unionen.
<P>
Europeiska kommissionen är öppen för diskussioner om förbättringar av detta förslag. Därmed kommer dock kommissionen att fullfölja sitt åtagande att upprätthålla det dubbla syftet med direktivet: nämligen att vara ett effektivt redskap för återvändandepolitiken och samtidigt ett effektivt skyddsinstrument för berörda tredjelandsmedborgare. Dessutom kommer kommissionen att föreslå att ett genomförande av lagstiftningen när det gäller återsändande, i synnerhet detta direktiv, ska vara en av prioriteringarna för de strategiska riktlinjerna, för användande av återvändandefonden för perioden 2008-13.

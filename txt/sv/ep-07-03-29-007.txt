<CHAPTER ID="007">
Valprövning av nya ledamöter i Europaparlamentet
<SPEAKER ID="065" NAME="Giuseppe Gargani" AFFILIATION="PPE-DE">
(IT) Herr talman, mina damer och herrar! Jag måste säga direkt att utskottet för rättsliga frågor vid sammanträdena den 26-27 februari och 19-20 mars genomförde prövningen av de 56 parlamentsledamöters behörighet vars namn finns med i bilagan till protokollet. Med tanke på antalet prövningar som skulle göras och den begränsade parlamentstiden, ansåg vi att det var lämpligt att ordföranden för utskottet för rättsliga frågor lade fram en muntlig rapport.
<P>
Förfarandet för prövningen av behörighet gäller de 18 ledamöter som har utsetts av Bulgarien och de 35 ledamöter som har utsetts av Rumänien. Utöver dessa nya ledamöter finns det ytterligare tre som utsetts av de berörda nationella myndigheterna och som ska ersätta andra som har lämnat sina ämbeten. Utskottet för rättsliga frågor har därmed godkänt sammanlagt 56 mandat.
<P>
Det är naturligtvis särskilt glädjande för mig att kunna meddela att alla dessa ledamöter fått sina mandat godkända, och jag anser att inte bara ordföranden för utskottet för rättsliga frågor utan även hela parlamentet kan se positivt på tillträdet av parlamentsledamöterna från de nya medlemsstaterna.
<P>
(Parlamentet bekräftade att ledamöternas mandat var giltiga.)

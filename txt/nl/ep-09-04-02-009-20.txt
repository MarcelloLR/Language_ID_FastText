<CHAPTER ID="009-20">
20. Het Europese geweten en het totalitarisme (stemming) 
<SPEAKER ID="116" NAME="De Voorzitter">
Graag breng ik onder uw aandacht dat de heer Nassauer en de heer Szájer namens de Fractie van de Europese Volkspartij (Christen-democraten) en Europese Democraten de gezamenlijke ontwerpresolutie hebben ondertekend.
<P>
Vóór de stemming over punt 3
<SPEAKER ID="117" NAME="Vytautas Landsbergis" AFFILIATION="PPE-DE">
(EN) Mijnheer de Voorzitter, ik wil u graag herinneren aan onze belangrijke resolutie uit 2005 over het einde van de Tweede Wereldoorlog in Europa, waarin werd gesteld dat 'er zonder waarheid en herinnering geen sprake kan zijn van verzoening'.
<P>
Ik wil niet dat de waarheid nu wordt geschrapt. Stem er alsjeblieft mee in dat 'waarheid' wordt ingevoegd: verzoening zonder waarheid en herdenking is niet mogelijk. Laten we alsjeblieft voor de waarheid stemmen.
<SPEAKER ID="119" NAME="Vytautas Landsbergis" AFFILIATION="PPE-DE">
(EN) Mijnheer de Voorzitter, de tekst verwijst naar misdaden tegen de menselijkheid die 'niet langer geleden dan in juli 1995' plaatsvonden. Het zou beter zijn om te zeggen die 'nog in juli 1995 plaatsvonden', omdat niemand zeker kan weten dat dergelijke misdaden in 1996 niet meer plaatsvonden.
<P>
(Interruptie uit de zaal)
<P>
Dat zou inderdaad vager zijn, 'niet langer geleden dan' moet worden vervangen door 'nog'.
<SPEAKER ID="121" NAME="Tunne Kelam" AFFILIATION="PPE-DE">
(EN) Mijnheer de Voorzitter, het betreft hier slechts een kleine correctie. De tekst luidt nu "dat de landen van Midden-Europa de bijkomende ervaring van het communisme hebben. Ik wil "landen van Midden-Europa" graag wijzigen in "landen in Midden- en Oost-Europa", omdat dit verder overal in de tekst ook zo wordt omschreven, en ik wil "de bijkomende ervaring van het communisme hebben" graag vervangen door "zowel het nazisme als het communisme hebben meegemaakt", omdat er voor de landen in Oost-Europa niets "bijkomend" was aan het communisme: de meeste landen hadden eerst communisme, vervolgens nazisme en daarna weer communisme.
<SPEAKER ID="123" NAME="Bogusław Sonik" AFFILIATION="PPE-DE">
(PL) Mijnheer de Voorzitter, ik wil hier enkel nog aan toevoegen dat ik de resolutie eveneens heb ondertekend.
<P>
(FR) Mijnheer de Voorzitter, ik heb de ontwerpresolutie ook ondertekend, maar ik zie mijn naam er niet bij staan. Ik zou u willen verzoeken om mijn naam alsnog toe te voegen.

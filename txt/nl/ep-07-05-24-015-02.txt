<CHAPTER ID="015-02">
2. Mensenrechten in Syrië (stemming) 
<P>
Ontwerpresolutie
<P>
Vóór de stemming
<SPEAKER ID="211" NAME="Bernd Posselt" AFFILIATION="PPE-DE">
(DE) Mijnheer de Voorzitter. Het gaat om paragraaf zes, subparagraaf a:
<P>
"Vraagt om de intrekking van de noodtoestand die in Syrië meer dan 40 jaar geleden werd uitgeroepen.”
<P>
Dit zouden we graag in de tekst invoegen.
<SPEAKER ID="214" NAME="De Voorzitter">
Zijn er bezwaren tegen dit mondeling amendement?
<SPEAKER ID="215" NAME="Véronique De Keyser" AFFILIATION="PSE">
(FR) Mijnheer de Voorzitter, zou u er nota van willen nemen dat ik het aantal aanwezige afgevaardigden dat nodig is om zich tegen een mondeling amendement te verzetten op donderdagnamiddag surrealistisch vind? Aan meer mensen dan hier in deze Kamer aanwezig zijn, wordt gevraagd om zich te verzetten: ik ben er zelfs niet zeker van dat er hier veertig mensen zijn om dat mondelinge amendement te steunen. Ik kan me niet verzetten tegen het mondelinge amendement, maar ik verzet me in elk geval tegen de procedure. Ik zou willen dat u daar nota van neemt.
<SPEAKER ID="216" NAME="De Voorzitter">
Ik zal u uitleggen hoe de vork in de steel zit. Het aantal personen dat nodig is om de goedkeuring van een mondeling amendement te blokkeren is altijd gelijk, ongeacht het moment waarop we stemmen, het tijdstip, de dag en de plaats van stemming. Voor het indienen van een amendement is echter slechts één afgevaardigde nodig.
<P>
U kunt een verzoek doen om vaststelling van het quorum maar daar is een procedure, een andere procedure voor. Verzoekt u toch om vaststelling van het quorum en het quorum wordt niet gehaald, dan wil ik u eraan herinneren dat deze stemming niet wordt uitgesteld omdat het gaat om een urgentiestemming. De tekst komt dan te vervallen en er zal niet over gestemd worden. Zo zit de regel in elkaar.
<SPEAKER ID="217" NAME="Marios Matsakis" AFFILIATION="ALDE">
(EN) Mijnheer de Voorzitter, het is niet het Reglement dat niet deugt, maar het feit dat collega's van onze fracties eerder vertrekken. Zij horen hier te zijn om te stemmen!
<P>
(Applaus)
<P>
(Het mondeling amendement wordt in aanmerking genomen)

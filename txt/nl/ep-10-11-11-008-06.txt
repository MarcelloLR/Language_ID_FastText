<CHAPTER ID="008-06">
6. Komende EU-VS top en Trans-Atlantische Economische Raad (
<SPEAKER ID="132" NAME="Elmar Brok" AFFILIATION="PPE">
(DE) Mijnheer de Voorzitter, dames en heren, een aantal fracties is van mening dat wij iets moeten zeggen over de coördinatie van monetaire beleidsmaatregelen na het besluit van de Amerikaanse Federal Reserve met betrekking tot die 600 miljard USD. Wij stellen alleen maar de volgende toevoeging voor:
<P>
(EN) roept de Verenigde Staten ertoe op om bij de tenuitvoerlegging van haar binnenlandse monetaire beleid het probleem van het mondiale evenwicht van de wisselkoersen niet te vergroten.
<P>
(DE) Naar mijn idee is dit een redelijke aanvulling omdat dit onderwerp ongetwijfeld een rol zal spelen op de top.
<SPEAKER ID="136" NAME="Elmar Brok" AFFILIATION="PPE">
(DE) Mijnheer de Voorzitter, in aanvulling op hetgeen ik zojuist heb gezegd, zou ik graag zien dat het monetaire beleid ook in de overwegingen wordt opgenomen. Ik denk dat de volgende zin op brede instemming in dit Parlement zal kunnen rekenen:
<P>
(EN) overwegende dat in het trans-Atlantische partnerschap een hogere prioriteit moet worden gegeven aan een gecoördineerd monetair beleid.

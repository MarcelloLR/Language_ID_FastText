<CHAPTER ID="019">
Welkomstwoord
<SPEAKER ID="327" NAME="De Voorzitter">
Ik wil u meedelen dat een delegatie van het Syrische Parlement op de officiële tribune heeft plaatsgenomen. Zij wordt geleid door de heer Numair Ghanem, voorzitter van de Commissie buitenlandse zaken, die zijn derde bezoek aan het Europees Parlement brengt.
<P>
(Applaus)
<P>
Mijnheer Ghanem, hartelijk welkom!
<P>
Ik wil op het belang van uw bezoek wijzen. Uw land, Syrië, speelt een zeer belangrijke rol in het Midden-Oosten en uw bezoek is met name relevant gezien de huidige situatie in de regio.
<P>
Syrië is bovendien het laatste land van de Euromediterrane zone waarmee we nog geen associatieovereenkomst hebben gesloten, ondanks het feit dat de onderhandelingen zijn afgerond.
<P>
Ik ben ervan overtuigd dat uw contacten met het Europees Parlement de parlementaire dialoog zullen versterken en dat de gesprekken die u zult voeren een nieuwe etappe in de versterking van de betrekkingen tussen het Syrische volk en de Europese Unie zullen inluiden.
<P>
Wij heten u en uw delegatie welkom, mijnheer Ghanem, en wensen u een positief verblijf toe!

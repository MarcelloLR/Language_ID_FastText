<CHAPTER ID="004">
Mededeling van de fungerend voorzitter van de Raad
<SPEAKER ID="041" NAME="De Voorzitter">
Dames en heren, de Conferentie van voorzitters heeft een unaniem besluit genomen, dat ik aan u doorgeef, waarbij ik me in het bijzonder richt tot de Raad.
<P>
Bij de beraadslagingen over het voorstel van de Commissie tot wijziging van de Verordening betreffende de financiering van politieke partijen op Europees niveau, heeft het Comité van permanente vertegenwoordigers gisteren besloten tot een opsplitsing van het Commissievoorstel;in een aparte wettekst zal een beslissing worden genomen over de noodzakelijke wijzigingen van het Financieel Reglementovereenkomstig de rechtsgrondslag die voor wijziging van het Financieel Reglement geldt.
<P>
Dit zou betekenen dat wezenlijke elementen van deze wetgevingsprocedure uit de sfeer van parlementaire medebeslissing zouden worden gehaald en dat de Commissie, in tegenspraak met haar eigen overtuigingen, een nieuw voorstel zou moeten indienen, terwijl het ook van wezenlijk belang zou zijn, of op zijn minst raadzaam, om de Rekenkamer te raadplegen.
<P>
Het Europees Parlement dringt er bij de Raad op aan zijn besluit te heroverwegen. De door de Commissie voorgestelde wijzigingen op de Verordening betreffende de financiering van de Europese politieke partijen zijn noodzakelijk om de praktische problemen te verhelpen die zich bij de toepassing ervan hebben voorgedaan. Ze zouden het ook mogelijk maken de ontwikkeling van politieke stichtingen op Europees niveau te blijven steunen, die een belangrijke rol spelen bij het starten van politieke procedures tot openbaar onderzoek. Om deze redenen is het absoluut noodzakelijk dat de voorgestelde verordening zeer spoedig van kracht wordt.
<P>
Op 22 oktober heeft de Commissie constitutionele zaken haar goedkeuring gehecht aan een verslag waarin uiting wordt gegeven aan de bereidheid om tot een compromis te komen met de Raad met het oog op een snelle vaststelling van de voorgestelde verordening.
<P>
De opsplitsing van deze wettekst door de permanente vertegenwoordigers heeft deze inspanningen teniet gedaan. Juridisch gezien is het niet noodzakelijk, het ondermijnt het initiatiefrecht van de Commissie, beperkt de rechten van het Parlement en veroorzaakt waarschijnlijk belangrijke vertraging.
<P>
Namens de Conferentie van voorzitters dring ik er bij de Raad op aan het besluit van de permanente vertegenwoordigers op ministerieel niveau te niet te doen.
<P>
Er is mij toestemming gevraagd om te spreken, maar er is daarna geen debat.
<SPEAKER ID="042" NAME="Jo Leinen  " AFFILIATION="PSE">
voorzitter van de Commissie constitutionele zaken.-(DE) Ik ben u uitermate dankbaar voor deze verklaring, Mijnheer de Voorzitter,en ook de Conferentie van voorzitters. Het is een ernstige zaak wanneer het Europees Parlement - de kamer van het volk op Europees niveau - wordt uitgesloten van het wetgevende proces over een verordening betreffende Europese politieke partijen. Dat is echt een onderwerp dat ons allen hier aangaat, bij welke partij we ook horen.Het is ondenkbaar dat de bureaucratieën op sommige ministeries van Financiën en vervolgens hun regeringen over deze kwestie beslissen in plaats van de vertegenwoordigende vergadering van het volk van de EU. Dat moeten we niet pikken! Wat betreft de begroting voor 2008 zeg ik dat de nationale regeringen wensen hebben die ze slechts samen met ons kunnen vervullen. Bij de behandeling van de begroting van 2008 moet het Parlement denken aan wat de Raad gisteren heeft besloten met betrekking tot deze Verordening betreffende Europese politieke partijen. Dank u voor uw verklaring.Over deze kwestie is het laatste woord nog niet gesproken.
<SPEAKER ID="043" NAME="Margot Wallström">
vicevoorzitter van de Commissie.-(EN) Mijnheer de Voorzitter, zoals het Parlement uit uw woorden heeft kunnen opmaken, heeft Coreper besloten het voorstel van de Commissie op te splitsen in twee juridische instrumenten: een verordening op grond van artikel 199, waarop medebeslissing van toepassing is, met het oog op politieke stichtingen en campagnes, en een verordening op grond van artikel 279, dat wil zeggen eenvoudige raadpleging van het Europees Parlement en de Europese Rekenkamer, met het oog op de financiële afwijkingen.
<P>
De Commissie was om goede juridische redenen maar ook om politieke redenen tegen die opsplitsing van haar voorstel. Het besluit leidt tot onzekerheid omtrent het tijdpad, als we het voorstel willen laten ingaan vóór het einde van dit jaar zodat de stichtingen vóór 2009 volledig functioneel kunnen zijn. Dat was het hele idee achter het voorstel. We denken ook dat het hele voorstel moet worden goedgekeurd via medebeslissing, op grond van artikel 199 van het Verdrag. We betreuren het derhalve dat Coreper met betrekking tot een kwestie die in nauw verband staat met de activiteiten van het Parlement, namelijk de financiering van de politieke partijen, tegen de wil van de Commissie, heeft besloten de rol van het Parlement te beperken.
<P>
Slechts 36 uur nadat het voorstel van de Commissie met een zeer ruime meerderheid door de Commissie constitutionele zaken was goedgekeurd, besloot Coreper een route te volgen die afweek van die van de Commissie en het Parlement.
<P>
Ik hoop dat onze eindbestemming evenwel onveranderd blijft: goedkeuring van de kern van ons voorstel vóór het einde van het jaar.
<P>
(Applaus)

<CHAPTER ID="008-14">
14. Begrotingsrichtsnoeren 2010 - Afdeling III - Commissie (
<P>
Vóór de stemming over paragraaf 13:
<SPEAKER ID="137" NAME="László Surján">
rapporteur. - (EN) Mijnheer de Voorzitter, in het belang van de procedure van overleg dien ik een mondeling amendement in, dat is verspreid. Het betreft een amendement op paragraaf 13. De tekst ervan luidt: "[...] alsmede de interne veiligheid, in het bijzonder de strijd tegen het terrorisme; immigratie, demografische uitdagingen [...]” in plaats van de oude versie "[...] alsmede de interne veiligheid in de EU, in het bijzonder de immigratie, de strijd tegen het terrorisme, demografische uitdagingen [...]”.
<P>
Ik vraag het Parlement dit mondelinge amendement te steunen.
<SPEAKER ID="138" NAME="Anne E. Jensen" AFFILIATION="ALDE">
(EN) Mijnheer de Voorzitter, in de Engelstalige tekst op de stemlijst staat een komma tussen "terrorisme” en "immigratie”, terwijl we hadden afgesproken dat het een puntkomma moest zijn. Dat was niet te horen toen de heer Surján zijn tekst voorlas. Wij zouden graag die puntkomma zien tussen "terrorisme” en "immigratie”.
<SPEAKER ID="140" NAME="Hannes Swoboda">
namens de PSE-Fractie. - (DE) Mijnheer de Voorzitter, we spreken hier over "gediversifieerde gastransportroutes", waar ik aan toe zou willen voegen: "en gasbronnen", want:
<P>
(EN) Het zijn niet alleen de gasroutes, maar ook de gasbronnen die moeten worden gediversifieerd, en dat betekent ook hier. Als dit amendement wordt verworpen, moet dat in de oorspronkelijke tekst worden opgenomen.
<SPEAKER ID="142" NAME="László Surján">
rapporteur. - (EN) Mijnheer de Voorzitter, ik heb geen bezwaar tegen dit mondelinge amendement van de heer Swoboda, dat betrekking heeft op de oorspronkelijke tekst. Ik heb in elk geval van de terzake bevoegde dienst gehoord dat dit amendement alleen geldt voor de gewijzigde tekst. Als dat niet zo is, ben ik ervoor dat dit mondelinge amendement deel uitmaakt van de oorspronkelijke tekst. Degenen die mijn advies opvolgen, stemmen dus tegen het eerste deel bij deze vijfde stemming, en daarna hebben we een extra stemming, die niet op de stemlijst staat, over dit mondelinge amendement, dat ik steun.
<SPEAKER ID="143" NAME="Hannes Swoboda" AFFILIATION="PSE">
(EN) Mijnheer de Voorzitter, het mondelinge amendement is bedoeld voor beide gevallen, maar ik weet dat de PPE-DE-Fractie anders zal stemmen bij de stemming in onderdelen, dus het verandert niets; ik ben het ermee eens.
<SPEAKER ID="145" NAME="László Surján" AFFILIATION="PPE-DE">
(EN) Mijnheer de Voorzitter, we hebben nu niet gestemd over het mondelinge amendement van de heer Swoboda. Als het Parlement zijn mondelinge amendement dus wil steunen, moeten we ervoor stemmen dat dit ook van toepassing is op de oorspronkelijke tekst. Anders hebben we vier stemmingen gehad en het amendement verworpen, waarvoor vijf stemmingen nodig zijn.
<SPEAKER ID="146" NAME="De Voorzitter">
Het mondeling amendement is opgenomen in de eerste van de vier stemmingen. Dat blijkt uit de stemlijst. Het is opgenomen in de eerste van de stemmingen in onderdelen en is verworpen.
<SPEAKER ID="147" NAME="László Surján" AFFILIATION="PPE-DE">
(EN) Mijnheer de Voorzitter, nee: op de stemlijst zonder het mondelinge amendement stemden we over het eerste deel van het amendement van de PSE-Fractie, en dat werd verworpen. Behalve het oorspronkelijke amendement van de PSE-Fractie heeft de heer Swoboda voorgesteld het woord "bronnen” in te voegen. Ik ben er niet tegen en niet voor. Ik klaag niet als de PSE-Fractie niet klaagt. Ik wil alleen verduidelijken dat, voor zover ik weet, het woord "bronnen” niet in de tekst staat.
<SPEAKER ID="148" NAME="De Voorzitter">
Dat klopt.
<SPEAKER ID="149" NAME="László Surján" AFFILIATION="PPE-DE">
(EN) Mijnheer de Voorzitter, we hadden dus een stemming moeten hebben over de vraag of we het wel of niet wilden.
<SPEAKER ID="150" NAME="De Voorzitter">
Nee. Ik vroeg of er bezwaren waren tegen het mondeling amendement. Aangezien niemand bezwaar maakte, werd het opgenomen in het amendement dat in de eerste hoofdelijke stemming is verworpen. Dat is de stand van zaken.
<P>
Vóór de stemming over paragraaf 31:
<SPEAKER ID="151" NAME="László Surján" AFFILIATION="PPE-DE">
(EN) Mijnheer de Voorzitter, dat zal heel eenvoudig zijn. Ik stel voor om fears in de oorspronkelijke tekst te vervangen door concerns.

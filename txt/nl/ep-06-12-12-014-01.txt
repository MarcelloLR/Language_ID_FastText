<CHAPTER ID="014-01">
1. Benoeming van Nadezhda Sandolova tot lid van de Rekenkamer (stemming) 
<SPEAKER ID="094" NAME="Bruno Gollnisch" AFFILIATION="NI">
(FR) Mijnheer de Voorzitter, ik doe een beroep op het Reglement. Ik heb moeten vaststellen - en ik heb dat zojuist ook gezegd - dat het verslag van de heer Pom√©s Ruiz niet in het Frans beschikbaar is. Of liever: de biografie van de kandidaat en de antwoorden op de vragen zijn in de tekst die voor de Franse versie moet doorgaan uitsluitend in het Engels weergegeven. Ik geloof dat dit een schending van het Reglement inhoudt.
<SPEAKER ID="095" NAME="De Voorzitter">
Mijnheer Gollnisch, omdat u zo'n pietje-precies bent als het om het de regels gaat, zal ik u haarfijn uitleggen hoe het zit: u hebt volkomen gelijk, we moeten kunnen beschikken over de volledige vertalingen van alle teksten die in stemming worden gebracht. En dat is ook het geval. Alle teksten die in stemming worden gebracht zijn beschikbaar in alle talen. Bijlagen bij de documenten worden conform het Reglement echter niet in stemming gebracht en hoeven derhalve niet volledig vertaald te zijn. Zo, nu bent u ook weer op de hoogte!

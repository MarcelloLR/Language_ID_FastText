<CHAPTER ID="015">
Agenda
<SPEAKER ID="041" NAME="De Voorzitter">
De vlucht van de heer David Martin heeft vertraging opgelopen. Ik stel daarom voor om zijn verslag over de aanpassing van het Reglement, voor ons een zeer belangrijk onderwerp, als laatste punt van de agenda van vandaag te behandelen. Dit is weliswaar een wijziging van de agenda, maar verandert niets aan de inhoud van de vergadering. Het zou heel prettig zijn als iedereen instemt met deze aanpassing, omdat de rapporteur bij het debat aanwezig behoort te zijn.
<P>
Aangezien dit formeel een agendawijziging is, ben ik genoopt goedkeuring te vragen aan het Parlement en ik hoop dat ik die zo krijg.
<P>
(Het Parlement keurt dit voorstel goed)

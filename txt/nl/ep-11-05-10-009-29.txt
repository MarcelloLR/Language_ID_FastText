<CHAPTER ID="009-29">
29. Verzoek om verdediging van de immuniteit van Luigi de Magistris (
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Mevrouw de Voorzitter, ik wil graag iets opgehelderd hebben. Ik wil namelijk weten of de stemming die we gaan uitvoeren het gevolg is van een automatische procedure of van een speciaal verzoek dat door de heer De Magistris is ingediend, die de afgelopen jaren een reputatie heeft opgebouwd als iemand die de voorrechten van politici aanvalt door te zeggen dat ze zichzelf in de rechtbank moeten verdedigen en geen mazen in de wet moeten zoeken om dit te vermijden. In feite wil ik weten of de heer De Magistris om immuniteit heeft gevraagd of dat het hier om een automatische procedure gaat.
<P>
Mevrouw de Voorzitter, kunt u opheldering verschaffen over deze kwestie, want als de heer De Magistris een rechtszaak probeert te vermijden ...
<P>
(Spreker wordt door de Voorzitter onderbroken)
<SPEAKER ID="114" NAME="De Voorzitter">
Mijnheer Silvestris, mag ik hierop reageren? U vroeg of de heer De Magistris om immuniteit verzocht dan wel of het een automatische procedure is? Aan wie stelde u die vraag?
<P>
Mij is verteld dat de heer De Magistris om verdediging van zijn immuniteit heeft verzocht.

<CHAPTER ID="006-01">
1. Beoordeling van de PNR-overeenkomst tussen Australië en de EU (
<P>
Vóór de stemming over paragraaf 1, letter g
<SPEAKER ID="118" NAME="Sophia in 't Veld" LANGUAGE="EN">
Mijnheer de Voorzitter, na overleg met de schaduwrapporteurs van de PPE-DE-Fractie, de PSE-Fractie en Verts/ALE-Fractie, die hiermee instemmen, zou ik een mondeling amendement op paragraaf 1, letter g, willen indienen, dat uit twee kleine wijzigingen bestaat.
<P>
Als eerste wijziging stellen wij voor de Engelse woorden "fails to meet” in de tweede zin te vervangen door "may not conform to”, zodat de tweede zin als volgt wordt "..en dat de overeenkomst dientengevolge niet voldoet aan de Europese en internationale normen inzake gegevensbescherming”.
<P>
De tweede kleine wijziging heeft betrekking op de laatste zin, waar ik het Engelse woord "leaves” zou willen vervangen door de woorden "might leave”, zodat er het volgende komt te staan "..van mening is dat de overeenkomst hierdoor het gevaar loopt door rechtbanken te worden aangevallen”.
<SPEAKER ID="119" NAME="De Voorzitter">
Mevrouw In 't Veld, ik heb een vraag. Heb ik het goed als ik zeg dat als uw mondelinge amendement in aanmerking wordt genomen, de stemming in onderdelen daardoor wordt vervangen? Met andere woorden, als uw mondelinge amendement in aanmerking wordt genomen, kunnen we over de paragraaf als geheel stemmen. Klopt dat?
<SPEAKER ID="120" NAME="Sophia in 't Veld" LANGUAGE="EN">
Wat mij betreft klopt dat, mijnheer de Voorzitter, want het verzoek om stemming in onderdelen was gedaan door de PSE-Fractie, omdat die zich niet kon vinden in het middendeel. Als mijn mondeling amendement in aanmerking wordt genomen - en ik kijk even naar de schaduwrapporteur van de PSE-Fractie: ja, ze is het met me eens - dan is er een akkoord over de paragraaf in zijn geheel en wij kunnen daar dus over stemmen.
<P>
(Het mondeling amendement wordt in aanmerking genomen)

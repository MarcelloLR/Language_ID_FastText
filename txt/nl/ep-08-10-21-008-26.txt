<CHAPTER ID="008-26">
26. Toepasselijk recht in huwelijkszaken (
<P>
- Vóór de stemming
<SPEAKER ID="156" NAME="Panayiotis Demetriou" LANGUAGE="EN">
Mevrouw de Voorzitter, ik wil graag het volgende mondeling amendement indienen: "Echtgenoten kunnen het op echtscheiding en scheiding van tafel en bed toepasselijke recht aanwijzen mits dit recht in overeenstemming is met de grondrechten die zijn vastgesteld in de Verdragen en in het Handvest van de grondrechten van de Europese Unie en met het beginsel van de openbare orde.”
<P>
Dit mondelinge amendement beperkt het recht van echtgenoten voor de keuze van het recht volgens artikel 20. Ik denk dat dit beantwoordt aan het beleid van de PPE-DE-Fractie, die de keuze van het recht zo wilde beperken dat het in overeenstemming zou zijn, zoals we dat hier zeggen, met de grondrechten en de openbare orde. Dus zal een rechter, geconfronteerd met een verzoek van echtgenoten om buitenlands recht te mogen toepassen, oordelen dat dit niet acceptabel is omdat het tegen de openbare orde of grondrechten indruist.
<SPEAKER ID="157" NAME="Evelyne Gebhardt">
rapporteur. - (DE) Mevrouw de Voorzitter, ik kan dit amendement aanvaarden, omdat het vanzelf spreekt. Natuurlijk moet het toepasselijk recht in overeenstemming zijn met de grondbeginselen van onze Verdragen en met het Handvest van de grondrechten van de Europese Unie. Ik heb geen bezwaar tegen dit amendement.
<SPEAKER ID="158" NAME="De Voorzitter">
Zijn er bezwaren tegen dit mondeling amendement?
<P>
Zo te zien niet.
<P>
(Het mondeling amendement wordt aangenomen)
<SPEAKER ID="159" NAME="Carlo Casini" AFFILIATION="PPE-DE">
(IT) Mevrouw de Voorzitter, uiteraard ben ik het er niet mee oneens dat de mensenrechten en de grondrechten van de Unie moeten worden gewaarborgd bij de keuze van het toepasselijk recht. Dat is niet het probleem. Het probleem is de vraag of het toepasselijk recht dat door echtgenoten kan worden gekozen - en ik wil benadrukken dat de keuze van het toepasselijk recht een uitzondering is in alle rechtssystemen - het recht moet zijn van een van de 27 EU-lidstaten of het recht van welk land dan ook.
<P>
Ik ben dus niet tegen dit amendement, maar ik denk dat het de stemming over de volgende amendementen van de PPE-DE-Fractie, die stellen dat slechts voor het recht van een van de 27 lidstaten van de Europese Unie kan worden gekozen, niet bij voorbaat moet uitsluiten.
<SPEAKER ID="160" NAME="Bruno Gollnisch" AFFILIATION="NI">
(FR) Mevrouw de Voorzitter, uit dit debat blijkt duidelijk dat we er met betrekking tot dit onderwerp nog lang niet zijn. Deze vraagstukken hadden in de commissie behandeld moeten worden. Daarom vraag ik u, met een verwijzing naar het Reglement, om dit verslag terug te sturen naar de commissie.
<P>
(Het Parlement verwerpt het verzoek om terugverwijzing van het verslag naar de commissie)
<P>
- Na de stemming over amendement 32
<SPEAKER ID="162" NAME="Evelyne Gebhardt">
rapporteur. - (DE) Mevrouw de Voorzitter, tussen de Fractie van de Europese Volkspartij (Christen-democraten) en Europese Democraten, de Sociaal-democratische Fractie in het Europees Parlement, de Fractie De Groenen/Vrije Europese Alliantie en de Fractie Alliantie van Liberalen en Democraten voor Europa bestond de volgende overeenkomst: als wij dit mondelinge amendement van de PPE-DE-Fractie aanvaarden, zal de PPE-DE-Fractie al haar andere amendementen intrekken. Ik verwacht van de PPE-DE-Fractie dat ze dit nu dan ook daadwerkelijk doet.
<SPEAKER ID="163" NAME="Panayiotis Demetriou" LANGUAGE="EL">
Mevrouw de Voorzitter, inderdaad maakte die voorwaarde deel uit van het compromis. De heer Casini is een andere mening toegedaan. Mijns inziens worden de amendementen van de PPE-DE-Fractie echter gedekt door het mondeling amendement dat ik heb voorgesteld en dat ook is aangenomen. Er hoeft nu niet meer te worden gestemd over de amendementen die juist zijn ingediend om steun te geven aan het verzoek tot beperking van het recht.
<SPEAKER ID="164" NAME="De Voorzitter">
De amendementen 32 tot en met 37 komen dus te vervallen.
<P>
Wij gaan verder. De fracties wilden een verklaring afleggen.
<P>
- Vóór de stemming over de ontwerpwetgevingsresolutie
<SPEAKER ID="165" NAME="Cristiana Muscardini" AFFILIATION="UEN">
(FR) Mevrouw de Voorzitter, soms moet je je bril opzetten om te zien of er een afgevaardigde is die op basis van het Reglement iets met de Voorzitter wil bespreken.
<P>
Zoals u weet kunnen de amendementen die één fractie heeft verworpen, wel worden aanvaard door een andere fractie. Wij zijn niet blij met wat de heer Casini heeft gezegd. Wij zullen stemmen over het amendement zoals dat door de Fractie Unie voor een Europa van Nationale Staten is goedgekeurd.
<SPEAKER ID="166" NAME="De Voorzitter">
Mevrouw Muscardini, ik heb zojuist gezegd dat de amendementen kwamen te vervallen. Als ze eenmaal vervallen zijn, kan ik ze niet meer in stemming brengen.

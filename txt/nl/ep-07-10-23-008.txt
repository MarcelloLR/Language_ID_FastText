<CHAPTER ID="008">
Agenda
<SPEAKER ID="105" NAME="De Voorzitter">
Dames en heren, met instemming van de fracties, en overeenkomstig ons Reglement, stel ik de volgende wijzigingen op de agenda voor de huidige vergaderperiode voor.
<P>
Ten eerste stel ik voor dat de stemming over de ontwerpresoluties die zijn ingediend tot besluit van het debat over de Top EU-Rusland worden opgeschort tot de volgende vergaderperiode in Brussel.
<SPEAKER ID="106" NAME="Graham Watson">
namens de ALDE-Fractie. - (EN) Mijnheer de Voorzitter, ik doe een beroep op het reglement krachtens artikel 166 en met verwijzing naar de artikelen 45, 77, 89, 113 en 155. We namen gisteren een besluit dat we een resolutie zouden opstellen voor de EU-Rusland top deze week, en mijn fractie is van mening dat we daaraan moeten vasthouden. Ik weet dat er een poging is om dat besluit te overstemmen, maar ik hoop dat het Parlement zo verstandig is om van een dergelijke bekrompen politieke aanpak te willen afzien.
<P>
(Applaus)
<SPEAKER ID="107" NAME="De Voorzitter">
Zijn er verder nog opmerkingen?
<SPEAKER ID="108" NAME="Hannes Swoboda">
namens de PSE-Fractie. - (DE) Mijnheer de Voorzitter, dit betreft ook andere leden van dit Huis. We waren niet in kennis gesteld van dit verzoek. We hadden gisteren een communicatieprobleem. Noch de Fractie van de Europese Volkspartij (Christen-democraten) en Europese Democraten, noch mijn eigen fractie was op de hoogte van dit verzoek. Dit is tevens de reden waarom wij ons enigszins veronachtzaamd voelden en niet konden stemmen. Wij, - dat wil zeggen, mijn collega, de heer Daul, en ik - hebben vanochtend het voorstel gedaan dat we deze resolutie zorgvuldig nader uitwerken. We hebben geconstateerd dat er behoefte bestaat aan een resolutie en accepteren dit onder de voorwaarde dat we de resolutie zorgvuldig nader uitwerken. Na de Top zullen we ook alle informatie hebben, vandaar de opschorting van het voorstel tot na de Top.
<SPEAKER ID="109" NAME="Daniel Cohn-Bendit">
namens de Verts/ALE-Fractie. -(DE) Mijnheer de Voorzitter, ik heb geen idee hoe sterk de communicatie binnen de grote fracties is. We hebben altijd al gezegd dat we een resolutie willen - de secretarissen-generaal van de fracties waren hiervan op de hoogte. We hebben ook gezegd dat wanneer u hiertegen zult stemmen, dat wij hetzelfde zullen doen tijdens de stemming op maandagochtend, want dat is immers ons goed recht. We hebben dit altijd gezegd en als dat niet is doorgegeven aan u, dan is dat niet ons probleem, maar dat van u.
<P>
Wat de inhoud betreft: in Rusland is bijvoorbeeld onlangs een nieuwe wet tegen extremisten aangenomen die de persvrijheid en de vrijheid van meningsuiting heel duidelijk indamt. Daarom willen we dat de resolutie nog voor de Top wordt aangenomen om de EU in staat te stellen ons standpunt over deze situatie in Rusland te verwoorden aan de hand van deze resolutie. We kunnen ook nog na de Top een resolutie opstellen over de resultaten ervan, maar als dit Parlement politieke signalen wil zenden, zou hij ook hier politieke vrijheid van meningsuiting door een meerderheid moeten toepassen en dat nog voor de Top, om Rusland te laten weten hoe wij hier in het Europees Parlement denken over vrijheid en democratie.
<P>
(Applaus)
<SPEAKER ID="110" NAME="Martin Schulz" AFFILIATION="PSE">
. -(DE) Mijnheer de Voorzitter, we zijn het hier zeker allemaal mee eens. De heer Cohn-Bendit heeft exact weergegeven wat we allemaal denken. Niettemin, in dit Huis geldt nu eenmaal het Reglement. Niet alleen om mensen te ergeren, maar ook voor de grote fracties met meer dan 200 leden die ook problemen hebben die u wellicht in uw kleine fractie niet in die mate hebt, mijnheer Cohn-Bendit, namelijk dat we in staat moeten worden gesteld om te overleggen. Als ik de leden van de Fractie van de Europese Volkspartij (Christen-democraten) en Europese democraten en die van mijn eigen fractie bij elkaar optel, dan hebben we het over ruim 450 parlementsleden en die hebben simpelweg wat tijd nodig om te overleggen.
<P>
Daarom zou ik graag het volgende voorstel willen lanceren: wat de heer Cohn-Bendit hier zo-even heeft gezegd, namelijk dat wij Rusland duidelijk maken dat wij deze wet niet eerlijk vinden en dat de wet ingetrokken zou moeten worden, kan door de Commissie en de Raad worden overgenomen. Dit is zeker een verklaring van het gehele Europees Parlement, zoals duidelijk genoeg is gebleken uit deze discussie.
<P>
Over een resolutie met 60-70 onderwerpen zou echter eerst even gediscussieerd moeten worden en alleen door dit te doen, kan een en ander functioneren. Daarom verzoeken wij het debat, de ontwerpresolutie en de stemming op te schorten tot de volgende vergadering. Dit is een eerlijk compromis en verdient gesteund te worden!
<SPEAKER ID="111" NAME="De Voorzitter">
Dames en heren, volgens ons Reglement is het punt dat de heer Watson te berde bracht, correct en vastgelegd in het Reglement. Maar kennelijk lopen de meningen hierover uiteen.
<P>
Overeenkomstig het Reglement zullen we dit probleem op de enig mogelijke manier oplossen, namelijk op basis van de soevereiniteit van het Parlement. We zullen daarom twee keer stemmen: de eerste stemming betreft de vraag of u wilt stemmen over deze kwestie. Als het resultaat van die stemming negatief is, blijft de agenda hetzelfde en zal niet worden gewijzigd. Als u besluit wel te willen stemmen, dan zullen we stemmen over de vraag of de stemming over deze ontwerpresoluties dient te worden opgeschort.
<P>
We gaan over tot de stemming over de vraag of het Europees Parlement wenst te stemmen over deze kwestie.
<P>
(Het Parlement besluit te stemmen over deze kwestie)
<P>
Aan de orde is derhalve de stemming over mijn voorstel, namelijk om de stemming over de ontwerpresoluties over de Top EU-Rusland op te schorten tot de volgende vergadering in Brussel. Diegenen die hiervoor stemmen, zijn dus voor uitstel van de stemming tot de volgende vergadering en diegenen die ertegen stemmen, zijn er dus voor om de agenda zo te laten als hij is.
<P>
(Het Parlement neemt het voorstel aan)
<P>
Verder stel ik voor dat over de volgende twee verslagen, ingeschreven met debat op donderdag tussen 15.00 en 16.00 uur, direct op donderdag om 12.00 uur wordt gestemd:
<P>
het verslag van mevrouw Margie Sudre over het gewijzigd voorstel voor een verordening van de Raad betreffende de sluiting van een partnerschapsovereenkomst in de visserijsector tussen de Europese Gemeenschap en de Republiek Madagaskar - C6-0064/2007 -, and
<P>
het verslag van de heer Emanuel Jardim Fernandes over het voorstel voor een Verordening van de Raad betreffende de sluiting van de Partnerschapsovereenkomst inzake visserij tussen de Europese Gemeenschap en de Republiek Mozambique - C6-0284/2007 -.
<P>
Als er verder geen opmerkingen zijn, vindt de stemming hierover donderdag om 12.00 uur plaats.
<SPEAKER ID="112" NAME="Christopher Beazley" AFFILIATION="PPE-DE">
(EN) Mijnheer de Voorzitter, ik stel een punt van orde op grond van dezelfde regels als de heer Watson. Ik wil er louter op wijzen dat we een zeer belangrijk debat over meer democratie binnen de EU voeren. Deze tactiek, die blijkbaar zojuist succes had, laat zien dat democratie zelfs binnen dit Parlement nodig dient te worden uitgebreid. Als een lid van een grote fractie - de PPE-DE-Fractie, en ik ben zeer trots dat ik daarvan lid ben - stel ikdat de schuld voor het niet indienen van een resolutie op andere fracties werd gelegd. Ik heb ontdekt dat dit een afspraak was van de twee grote fracties. Dit is heel duidelijk een onbevredigende handelwijze.
<P>
Ik accepteer het besluit. Mijn praktische aanbeveling aan u, mijnheer de Voorzitter, zou zijn ervoor te zorgen dat het woordelijk verslag van het debat op de EU-Rusland top wordt gepresenteerd door de fungerend voorzitter van de Raad en de voorzitter van de Commissie aan president Poetin op de top zelf - in plaats van na afloop.
<P>
(Applaus)
<SPEAKER ID="113" NAME="Margie Sudre" AFFILIATION="PPE-DE">
- (FR) Mijnheer de Voorzitter, gezien de inschrijving van de verslagen over visserij, weet ik niet of hier sprake was van een interpretatiefout, maar u hebt gezegd dat het met debat zou zijn, dat voor donderdagochtend op de agenda zou staan. Het is nu zonder debat, dus lijk er me sprake te zijn van een interpretatiefout.
<SPEAKER ID="114" NAME="De Voorzitter">
Dames en heren, we stellen voor dat de stemming over beide verslagen donderdag om 12 uur plaatsvindt. Ze zijn ingeschreven met debat op donderdag tussen 15.00 en 16.00 uur. daarom stellen we voor dat de stemming hierover donderdag om 12 uur plaatsvindt, zonder debat.
<P>
(Het Parlement stemt in met het voorstel)

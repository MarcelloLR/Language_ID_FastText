<CHAPTER ID="007-05">
5. Conferentie van Kopenhagen over klimaatverandering (stemming) 
<SPEAKER ID="096" NAME="Satu Hassi" AFFILIATION="Verts/ALE">
(EN) Mijnheer de Voorzitter, mijn Fractie is van mening dat de volgorde van stemmen over amendement 43 en amendement 54 in deze lijst verkeerd is.
<P>
Wanneer amendement 43 wordt aangenomen, mag amendement 54 niet komen te vervallen, want in amendement 54 staan ook andere zaken die niet in amendement 43 worden genoemd.
<P>
Als iets hiervan een ander amendement doet vervallen, moet eerst worden gestemd over amendement 54 en pas daarna over amendement 43.
<P>
Dit gaat niet over de eerste stemming, maar over een stemming over de tweede bladzijde. Ik wilde dit maar even zeggen, zodat u het in elk geval weet wanneer we op dat punt in de stemming zijn aangekomen.
<SPEAKER ID="097" NAME="De Voorzitter">
Wil een vertegenwoordiger van de commissie hier iets over zeggen? Mijnheer Leinen misschien? Stelt u een wijziging van de volgorde van de stemmingen voor? Ik moet zeggen dat we deze wijziging niet verwachtten. Er is geen voorstel in die richting gedaan.
<SPEAKER ID="098" NAME="Jo Leinen">
voorzitter van de Commissie milieubeheer, volksgezondheid en voedselveiligheid. - (DE) Mijnheer de Voorzitter, ja, mevrouw Hassi heeft gelijk. We kunnen de procedure volgen die zij heeft voorgesteld.
<SPEAKER ID="100" NAME="Markus Ferber" AFFILIATION="PPE">
(DE) Mijnheer de Voorzitter, de tolk vroeg zojuist om artikel 20 en niet om artikel 22. Hierdoor is het moeilijk om te doen wat u beoogt. Ik hoop dan ook dat de tolken de Poolse getallen nu wel goed vertalen.
<SPEAKER ID="101" NAME="De Voorzitter">
Misschien was het mijn fout, mijn excuses daarvoor.
<SPEAKER ID="102" NAME="Jo Leinen" AFFILIATION="S&amp;D">
(DE) Mijnheer de Voorzitter, het Parlement wordt in Kopenhagen vertegenwoordigd door een officiële delegatie. U komt ook, en voor het eerst hoeven we geen kantoor in de stad te huren, maar zijn we officieel aanwezig in het EU-paviljoen. Dat is goed, en we zijn hier dankbaar voor. Artikel 61 is dan ook niet nodig.
<P>
Het Verdrag van Lissabon garandeert niet alleen dat het Parlement wordt gehoord aangaande internationale verdragen, maar ook dat het ermee moet instemmen. Dit is voor ons het begin van een geheel nieuw tijdperk. Daarom vragen we om overeenkomstig artikel 60 te worden toegelaten tot de EU-coördinatievergaderingen en niet buiten de deur te worden gehouden. De Commissie moet ons bij het verstrekken van informatie over verdragsonderhandelingen op dezelfde manier behandelen als de Raad, en we verzoeken haar om hier een begin mee te maken met de Kyoto-overeenkomst. Dit is ons verzoek aan de Commissie. Misschien zou mevrouw Reding hier iets over willen zeggen.
<P>
(Applaus)
<SPEAKER ID="103" NAME="Viviane Reding">
lid van de Commissie. - (DE) Mijnheer de Voorzitter, ik heb notie genomen van de boodschap en zal deze doorgeven aan de Commissievoorzitter en de andere commissarissen.
<SPEAKER ID="104" NAME="Jeanine Hennis-Plasschaert" AFFILIATION="ALDE">
(EN) Mijnheer de Voorzitter, ik wil u heel vriendelijk verzoeken om iets meer tempo te maken, want als we in dit tempo doorgaan, komen we pas rond middernacht toe aan de plenaire stemming.

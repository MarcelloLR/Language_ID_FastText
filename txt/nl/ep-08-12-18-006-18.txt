<CHAPTER ID="006-18">
18. Evaluatie en toekomstige ontwikkeling van het Frontex-agentschap en van het grensbewakingssysteem Eurosur (
<P>
Vóór de stemming over amendement 4
<SPEAKER ID="123" NAME="Javier Moreno Sánchez" LANGUAGE="ES">
Mijnheer de Voorzitter, ik stel amendement 4 op paragraaf 12a aan de orde dat is ingediend door de Confederale Fractie Europees Unitair Links/Noords Groen Links.
<P>
In overeenstemming met de GUE/NGL-Fractie stel ik een mondeling amendement voor om een aantal onduidelijkheden die in de verschillende taalversies geslopen zijn, te verhelpen. Ik zal het langzaam voorlezen in het Spaans.
<P>
Het gaat erom de woorden "wijst erop dat voor samenwerking door de EU met derde landen als minimumvereiste moet gelden dat voldaan wordt aan internationale verplichtingen” te vervangen door "wijst erop dat samenwerking van de EU met derde landen gebaseerd moet zijn op de naleving van internationale verplichtingen”.
<P>
Met dit mondelinge amendement zou mijn fractie - en vermoedelijk nog een paar fracties - het door de GUE/NGL-Fractie ingediende amendement kunnen steunen.
<SPEAKER ID="125" NAME="Weber, Renate" AFFILIATION="ALDE">
(EN) Mijnheer de Voorzitter, ik lees de geamendeerde versie in het Engels voor: 'Aangezien het effect van de door FRONTEX gecoördineerde werkzaamheden is dat er een 'externalisering van grenzen' plaatsvindt, waardoor de naleving door de lidstaten van de EU-verplichtingen inzake de bescherming van asielzoekers en vluchtelingen in twijfel getrokken zou kunnen worden'.

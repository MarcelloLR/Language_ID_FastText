<CHAPTER ID="006-01">
1. Wijziging van Verordening (EG) nr. 55/2008 van de Raad tot invoering van autonome handelspreferenties voor de Republiek Moldavië (
<SPEAKER ID="075" NAME="Jean-Pierre Audy" AFFILIATION="PPE">
(FR) Mijnheer de Voorzitter, ik wil even iets zeggen op basis van artikel 15, lid 6, onder d), van het Verdrag betreffende de Europese Unie, volgens welke bepaling de voorzitter van de Europese Raad na afloop van iedere bijeenkomst van de Europese Raad een verslag voorlegt aan het Europees Parlement.
<P>
Op 11 maart jongstleden vond een bijzondere bijeenkomst van de Europese Raad plaats. Ik betreur het dat we geen verslag daarvan hebben ontvangen.
<SPEAKER ID="076" NAME="De Voorzitter">
Mijnheer Audy, ik neem uw opmerking ter harte, maar als ik mij niet vergis, was de voorzitter van de Raad in het Parlement na de uitzonderlijke bijeenkomst van de Raad van 11 maart, tijdens een buitengewone zitting van de Conferentie van voorzitters die alle leden konden bijwonen. Kunnen we nu overgaan tot de stemming?
<P>
Na de stemming
<SPEAKER ID="078" NAME="Hans-Peter Martin" AFFILIATION="NI">
(DE) Mijnheer de Voorzitter, dames en heren, ik heb slechts één opmerking. Gisteren werd mij de gelegenheid ontzegd om de heer Schulz rechtstreeks te antwoorden. Ik heb u allemaal een e-mail gestuurd - vooralsnog in het Duits, maar de Engelse en Franse versies zullen volgen - waarin ik hierover een standpunt inneem, en ik zal de beschuldiging ook navenant van de hand wijzen.

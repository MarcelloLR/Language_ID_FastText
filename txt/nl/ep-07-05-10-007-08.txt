<CHAPTER ID="007-08">
8. De hervormingen in de Arabische wereld: welke strategie voor de Europese Unie? (stemming) 
<P>
- Verslag-Rocard
<P>
Vóór de stemming over amendement 19:
<SPEAKER ID="100" NAME="Marco Cappato" AFFILIATION="ALDE">
- (IT) Mijnheer de Voorzitter, wij stellen voor om de zinsnede "de volledige eerbiediging, ook in het rechtsbestel, van de verschillende seksuele geaardheden” op de volgende manier te wijzigen: "de volledige eerbiediging en non-discriminatie van de verschillende seksuele geaardheden”.
<P>
(Het Parlement neemt het mondelinge amendement in aanmerking)
<P>
Vóór de stemming over amendement 14:
<SPEAKER ID="102" NAME="Marco Cappato" AFFILIATION="ALDE">
- (IT) Mijnheer de Voorzitter, wij stellen voor om de term "Palestijnse staat” te vervangen door "democratische Palestijnse staat”.
<P>
(Het Parlement neemt het mondelinge amendement in aanmerking)
<SPEAKER ID="104" NAME="Véronique De Keyser" AFFILIATION="PSE">
(FR) Mijnheer de Voorzitter, mijn fractie verzet zich niet tegen het mondelinge amendement, maar wij zijn niet vóór amendement 14, zelfs niet als het door het mondelinge amendement gewijzigd is.
<P>
Vóór de stemming over amendement 20:
<SPEAKER ID="106" NAME="Marco Cappato" AFFILIATION="ALDE">
(FR) Dit betreft louter een taalkundige precisering, ervan uitgaande de Franse versie authentiek is. De woorden "seculiere islambewegingen” zouden dus niet in de plaats komen van de woorden "gematigde islambewegingen”, maar zouden als een aanvulling moeten worden beschouwd.
<P>
Vóór de stemming over amendement 21:
<SPEAKER ID="108" NAME="Véronique De Keyser" AFFILIATION="PSE">
(FR) Mijnheer de Voorzitter, de heer Cappato heeft een mondeling amendement ingediend, waarmee hij min of meer vraagt om de scheiding van kerk en staat te waarborgen. Wij verzoeken om als mondeling amendement toe te voegen:
<P>
(EN) "zoals dat in iedere democratie het geval zou moeten zijn”.
<P>
(FR) Want politiek en religie mogen dan bij de islam hand in hand gaan, bij ons in Europa zijn er ook landen waar de scheiding van kerk en staat niet wordt toegepast.
<P>
(Applaus van links)
<SPEAKER ID="111" NAME="Antonio Tajani" AFFILIATION="PPE-DE">
- (IT) Mijnheer de Voorzitter, het amendement van de heer Cappato spreekt van scheiding tussen de politieke en religieuze macht. Wij debatteren hier over de landen van de Arabische wereld en niet over Europese landen. Als het amendement betrekking heeft op de landen van de Arabische wereld, gaan wij ermee akkoord; want als wij het over de kerk hebben, denken wij alleen aan de katholieke of protestantse kerk.
<P>
Het betreffende amendement slaat op de religieuze macht en de politieke macht. Het moet duidelijk zijn dat alleen naar die twee zaken wordt verwezen: in de woorden van mevrouw De Keyser meen ik echter een poging te bespeuren om andere elementen binnen te smokkelen die niets met het onderhavige verslag te maken hebben.
<SPEAKER ID="112" NAME="De Voorzitter">
Het amendement van mevrouw De Keyser voegt een zin met een universele betekenis toe. Het zegt "in iedere democratie”. Het amendement is dus ook universeel bedoeld.
<SPEAKER ID="113" NAME="Marco Cappato" AFFILIATION="ALDE">
- (IT) Mijnheer de Voorzitter, persoonlijk neem ik heel graag het amendement van mevrouw De Keyser over. Ik vind het zelf bijna vanzelfsprekend, maar mocht dat niet zo blijken te zijn, komt het nog beter uit dat mevrouw De Keyser dat amendement heeft ingediend.
<SPEAKER ID="114" NAME="Antonio Tajani" AFFILIATION="PPE-DE">
- (IT) Mijnheer de Voorzitter, ik geloof dat ieder in dit Parlement het recht heeft om te spreken, om zijn eigen ideeën te uiten en duidelijke informatie te verkrijgen uit de teksten waar wij over gaan stemmen.
<P>
Voor wat betreft de officiële tekst, het amendement van de heer Cappato stelt: "onder meer door te zorgen voor onafhankelijkheid en scheiding van de instellingen en de politieke macht enerzijds en de religieuze autoriteiten anderzijds”. Dat is de tekst maar wij hebben het over kerk en staat. De termen zijn "politieke macht” en "religieuze autoriteiten”.
<P>
(Het Parlement verwerpt het mondelinge amendement)
<SPEAKER ID="116" NAME="Véronique De Keyser" AFFILIATION="PSE">
(FR) Mijnheer de Voorzitter, onder deze omstandigheden zou ik mijn fractie simpelweg willen verzoeken om tegen te stemmen.

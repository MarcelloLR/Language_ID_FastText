<CHAPTER ID="006-06">
6. Voortgangsverslag 2010 over de Voormalige Joegoslavische Republiek Macedonië (
<P>
Vóór de stemming
<SPEAKER ID="122" NAME="Nikolaos Salavrakos" AFFILIATION="EFD">
(EL) Mevrouw de Voorzitter, ik wil op grond van artikel 177 van het Reglement verzoeken om uitstel van het debat omdat de rapporteur van dit verslag, de heer Thaler, ons heeft verlaten sinds de ernstige aantijgingen van de Sunday Times. Hij geniet het vermoeden van onschuld maar gelet op de aantijgingen tegen hem geniet zijn verslag niet het vermoeden van geloofwaardigheid. In dit verslag zit op zijn zachtst gezegd een kiem van twijfel. Daarom verzoek ik dat het debat hierover wordt verdaagd, een nieuwe rapporteur wordt benoemd en het verslag na drie maanden opnieuw wordt ingediend. Aldus kunnen wij de integriteit van het Parlement behouden.
<SPEAKER ID="123" NAME="De Voorzitter">
Het verslag is al overgenomen door een nieuwe rapporteur. Mijnheer Vigenin, als u wilt, geef ik u kort het woord.
<SPEAKER ID="124" NAME="Kristian Vigenin" AFFILIATION="S&amp;D">
(EN) Mevrouw de Voorzitter, we hoeven niet in te gaan op deze propaganda. Dit verslag is al behandeld.
<P>
(Applaus)
<P>
Er is ruime overeenstemming over dit verslag tussen de fracties. Het is met overweldigende meerderheid goedgekeurd door de Commissie buitenlandse zaken. We hadden gisteren een goed debat en ik wil u vragen nu verder te gaan met de stemming.
<SPEAKER ID="126" NAME="Eduard Kukan" AFFILIATION="PPE">
(EN) Mevrouw de Voorzitter, ik wil voorstellen om bij de eindstemming over deze resolutie hoofdelijk te laten stemmen.
<SPEAKER ID="127" NAME="De Voorzitter">
Ik stel voor te wachten tot we bij de eindstemming zijn aangekomen en dan te zien of het Parlement dit wenst.
<SPEAKER ID="130" NAME="Gerard Batten" AFFILIATION="EFD">
(EN) Mevrouw de Voorzitter, volgens het Reglement moet een hoofdelijke stemming vierentwintig uur van tevoren worden aangevraagd. Als er een ander artikel bestaat dat hier voorrang op heeft en bepaalt dat het Parlement kan beslissen over een hoofdelijke stemming, dan zou ik graag weten welk artikel dat is. Anders zouden we allemaal wel een hoofdelijke stemming kunnen aanvragen als we daar zin in hadden.
<SPEAKER ID="131" NAME="De Voorzitter">
Als ondervoorzitter die deze vergadering vandaag voorzit, ben ik bevoegd te beslissen of we een hoofdelijke stemming zullen houden. Artikel 20 van het Reglement geeft mij die bevoegdheid, maar ik zal desalniettemin vragen wat het Parlement ervan vindt. Wilt u een hoofdelijke stemming? Steek dan uw hand op. Het is duidelijk dat het Parlement, net als ikzelf, een hoofdelijke stemming wenst, dus wij gaan over tot de stemming over de uiteindelijke ontwerpresolutie.
<P>
(Het Parlement willigt het verzoek om een hoofdelijke stemming in)

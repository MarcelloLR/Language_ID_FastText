<CHAPTER ID="005-03">
3. Versterking van de rol van Europese KMO's in de internationale handel (
<P>
- Vóór de stemming:
<SPEAKER ID="072" NAME="Cristiana Muscardini">
rapporteur. - (IT) Mijnheer de Voorzitter, ik verontschuldig mij bij mijn collega's en bedank hen voor hun geduld.
<P>
Ik herinner u eraan dat het Europees Parlement zich al jaren wil uitspreken over kleine en middelgrote ondernemingen, die 99 procent van het totaal aantal bedrijven in Europa uitmaken en voor 75 miljoen banen zorgen, terwijl slechts 3 procent, en binnen de EU slechts 8 procent, actief is op de buitenlandse markt.
<P>
Daarom vragen we de Raad en de Commissie deze situatie aan te pakken door zich op een aantal gebieden in te zetten: multilaterale en bilaterale onderhandelingen, de toegang tot buitenlandse markten, de strijd tegen vervalsing, het gebruik van handelsbeschermingsinstrumenten en openbare aanbestedingen. Handel zorgt voor een grotere welvaart.
<P>
Ik wil mijn collega's van de Commissie internationale handel en vooral de schaduwrapporteurs van de twee grootste fracties, mevrouw Saïfi en mevrouw Locatelli bedanken. Ik wil ook het secretariaat bedanken, en met name de heer Bendini. Ik denk dat we met het werk van ons allen de Europese Commissie vandaag gemeenschappelijke beschouwingen en voorstellen kunnen voorleggen over een onderwerp waarvan we weten dat het commissaris Ashton na aan het hart ligt, zoals zij heeft aangegeven in haar hoorzitting bij haar benoeming. En ik denk ook dat we direct in actie moeten komen als we deze grote economische en financiële crisis, die onze arbeiders en burgers stevig in zijn greep houdt, ten minste gedeeltelijk willen oplossen.

<CHAPTER ID="011-03">
3. Communautair monitoring- en informatiesysteem voor de zeescheepvaart (stemming) 
<P>
- Verslag-Sterckx
<P>
- Vóór de stemming over amendement 46
<SPEAKER ID="132" NAME="Luis de Grandes Pascual" AFFILIATION="PPE-DE">
(ES) Ik zal kort uitleggen waarom wij dit mondelinge amendement indienen. De Commissie vervoer en toerisme keurde op een gegeven moment het door mij ingediend amendement 46 en amendement 50 van de heer Sterckx goed. Vervolgens wezen de diensten ons erop dat er een zekere onverenigbaarheid was tussen beide amendementen, met betrekking tot enkele data.
<P>
We zijn uiteindelijk tot een akkoord gekomen en hebben afgesproken dat de beste oplossing is om een mondeling amendement in te dienen op amendement 46, dat ik nu voorleg aan dit Parlement. Het bestaat alleen uit een toevoeging, te weten: "en in elk geval niet later dan 1 juli 2008”.
<P>
Daarmee zou niets worden veranderd aan de strekking van beide amendementen, maar zou wel een wettelijk aanvaardbare oplossing worden gevonden voor dit conflict.
<P>
(Het mondeling amendement wordt in aanmerking genomen)

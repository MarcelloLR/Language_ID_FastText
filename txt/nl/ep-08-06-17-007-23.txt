<CHAPTER ID="007-23">
23. Vaststellen van grenswaarden voor residuen van farmacologisch werkzame stoffen in levensmiddelen van dierlijke oorsprong (
<P>
Vóór de stemming:
<SPEAKER ID="147" NAME="Avril Doyle">
rapporteur. - (EN) Mijnheer de Voorzitter, het is heel belangrijk dat deze wetgeving er komt. De bestaande regels voor de grenswaarden van residuen hebben er immers toe geleid dat er veel minder goedgekeurde diergeneesmiddelen beschikbaar zijn, met alle negatieve volgen van dien voor de gezondheid en het welzijn mensen en dieren.
<P>
Ik wil het voorzitterschap - in de eerste plaats de nu intredende Franse minister - graag verzoeken om dit onderwerp prioriteit te verlenen om zo bij te dragen tot een oplossing voor de beschikbaarheidscrisis. Zeker als het gaat om geneesmiddelen die minder vaak gebruikt worden of besteld zijn voor de zogenaamde "kleinere categorieën” diersoorten, waaronder ook schapen, paarden, bijen, vissen en andere soorten die in een aantal landen wel degelijk een groot belang vertegenwoordigen.
<P>
Het is zaak dat de Richtlijn betreffende diergeneesmiddelen spoedig wordt herzien, en dat daarbij rekening wordt gehouden met de adviezen van de werkgroep die zich met de beschikbaarheid van diergeneesmiddelen bezig houdt.
<P>
Deze wetgeving is niet meer dan een lapje voor het bloeden, als je kijkt naar de dringende noodzaak die hier geboden is. Ik ben blij met deze wetgeving, maar dring er bij het aantredend Frans voorzitterschap wel op aan dit onderwerp al de nodige prioriteit te verlenen.

<CHAPTER ID="006-18">
18. Aanvulling van de Schengengrenscode op het gebied van de bewaking van de maritieme buitengrenzen
<P>
Vóór de aanneming van de ontwerpresolutie
<SPEAKER ID="111" NAME="Michael Cashman" AFFILIATION="S&amp;D">
(EN) Mijnheer de Voorzitter, ik wil alleen dat het Huis weet dat ik de oorspronkelijke rapporteur voor het besluit over Frontex was, en ik heb de aanbeveling gedaan om deze resolutie aan te nemen vanwege de uitzonderlijke maatregelen die nodig zijn om interventies en reddingsacties op zee te kunnen uitvoeren, vooral in de zuidelijke Middellandse Zee.
<P>
De commissie steunde me daarin niet, en daarom heb ik mijn naam uit dit verslag laten verwijderen, en ik beveel het Huis aan om deze resolutie te verwerpen. We hebben een absolute meerderheid van 369 stemmen nodig om de resolutie aan te nemen, maar ik beveel het Huis aan om de resolutie waar we zo dadelijk over gaan stemmen te verwerpen.
<SPEAKER ID="112" NAME="Cecilia Malmström">
lid van de Commissie. - (EN) Mijnheer de Voorzitter, ter tafel ligt op dit moment, ter beoordeling voor de afgevaardigden, een ontwerpresolutie over het ontwerpbesluit van de Raad houdende aanvulling van de Schengengrenscode op het gebied van de bewaking van de maritieme buitengrenzen in het kader van de operaties van Frontex op zee.
<P>
Dit besluit is nodig en zal de lidstaten en Frontex helpen om onze externe zeegrenzen efficiënter te beheren. Zoals u weet zal het aantal boten binnenkort weer toenemen, zoals dat in deze tijd van het jaar altijd het geval is in de Middellandse Zee.
<P>
Het voorstel bevat een aantal zeer belangrijke beginselen en verduidelijkingen van regels die grenswachten moeten toepassen bij het controleren van de zeegrenzen, bijvoorbeeld het beginsel van non-refoulement en de verplichting om personen in een kwetsbare positie en minderjarigen zonder begeleiding met extra zorg te behandelen.
<P>
Ook wordt in het besluit verduidelijkt welke hulp moet worden verleend aan personen die in levensgevaar zijn op zee en waar geredde personen moeten worden ontscheept.
<P>
Velen van u in dit Huis hebben jarenlang om deze beginselen en regels gevraagd en nu zijn ze eindelijk binnen handbereik. De veranderingen die we voorstellen zullen ook het risico verminderen dat er in de Middellandse Zee levens verloren gaan, omdat we de operaties aan de zeegrenzen efficiënter maken.
<P>
Het ontwerpbesluit is het resultaat van harde en lange discussies met de lidstaten en met deskundigen van bijvoorbeeld de Hoge Commissaris voor vluchtelingen van de Verenigde Naties en de Internationale Organisatie voor migratie.
<P>
Door het besluit krijgen onze instellingen de beschikking over een beter kader voor het adequaat monitoren van deze operaties, waarmee veel Europees geld is gemoeid.
<P>
Wat betreft de juridische aspecten van het voorstel: de Commissie heeft artikel 12 van de Schengengrenscode als rechtsgrondslag gekozen, omdat de regels betrekking hebben op bewakingspatrouilles aan de grenzen tijdens Frontex-operaties en niet op grenscontroles, zoals meen ik in het juridisch advies van het Parlement wordt gesteld.
<P>
Op verzoek van leden van dit Huis heeft de Commissie onderzoek gedaan naar alternatieve technische oplossingen die, ten eerste, niet tot heropening van de discussies over de inhoud zouden leiden, en, ten tweede, het mogelijk zouden maken om op tijd voor de Frontex-operaties van deze zomer duidelijke regels aangenomen te krijgen. Helaas hebben we die alternatieven niet gevonden, en daarom beveel ik de geachte afgevaardigden aan om deze langverwachte nieuwe regels niet te verwerpen.
<SPEAKER ID="113" NAME="De Voorzitter">
We kunnen hierover nu geen debat gaan openen, mijnheer Busuttil. U krijgt het woord, maar we beginnen niet aan een debat.
<SPEAKER ID="114" NAME="Simon Busuttil" AFFILIATION="PPE">
(EN) Mijnheer de Voorzitter, we hebben twee sprekers gehad die het Huis hebben aanbevolen om de resolutie te verwerpen, maar geen enkele spreker die voor de aanneming van deze resolutie is. Daarom denk ik dat het alleen maar redelijk is dat iemand die zich vóór deze resolutie kan uitspreken en er bij de leden op kan aandringen om vóór deze resolutie te stemmen dat ook kan doen.
<P>
Als u me één minuut geeft, kan ik zeggen dat de reden waarom de Commissie burgerlijke vrijheden, justitie en binnenlandse zaken deze regels heeft verworpen en daarom deze resolutie heeft ingediend heel simpel is. We hebben ons door onze juridische dienst laten vertellen - en niet één keer, maar twee keer - dat de Commissie haar bevoegdheden heeft overschreden door deze regels voor te stellen. Daarom hebben we ze verworpen. We willen deze regels zeker - ik kom zelf uit een land dat deze regels graag wil - maar we willen niet dat de Europese Commissie haar bevoegdheden overschrijdt. Daarom moeten we deze resolutie steunen.
<SPEAKER ID="115" NAME="Michael Cashman" AFFILIATION="S&amp;D">
(EN) Voor alle duidelijkheid, als u tegen deze resolutie stemt, steunt u de maatregel die onderscheppingen op zee mogelijk maakt. Als u hier vóór stemt, doet u dat niet. Dat is duidelijkheid.
<SPEAKER ID="116" NAME="De Voorzitter">
We gaan nu over tot de stemming.

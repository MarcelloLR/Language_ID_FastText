<CHAPTER ID="002">
In memoriam
<SPEAKER ID="006" NAME="De Voorzitter">
Ik moet deze vergadering openen met enkele slechte berichten. In de eerste plaats heb ik de trieste plicht om u in kennis te stellen van het overlijden van de heer Antoni Gutiérrez Díaz, die gedurende vele jaren, van 1987 tot 1999, lid is geweest van het Europees Parlement.
<P>
Zoals u allen weet - en ik ook weet, want ik heb hem goed leren kennen in de Spaanse politiek - was hij lid van de Communistische Fractie en later van de Confederale Fractie Europees Unitair Links/Noords Groen Links, waarvan hij ondervoorzitter was van 1992 tot 1994.
<P>
Tevens was de heer Gutiérrez Díaz van 1994 tot 1999 ondervoorzitter van ons Parlement, en van 1992 tot 1994 voorzitter van de Commissie regionaal beleid, ruimtelijke ordening en betrekkingen met de regionale en plaatselijke besturen.
<P>
Al degenen die hem hebben gekend, zijn diep geraakt door zijn dood. Ik denk dat de politiek met hem een van zijn beste vertegenwoordigers verliest.
<P>
Ik verzoek u een minuut stilte in acht te nemen ter nagedachtenis aan onze overleden collega.
<P>
(Het Parlement neemt een minuut stilte in acht)

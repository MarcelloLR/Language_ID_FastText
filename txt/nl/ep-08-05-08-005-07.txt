<CHAPTER ID="005-07">
7. Mensenrechten in de wereld (2007) en het EU-beleid inzake de mensenrechten (
<P>
- Vóór de stemming over amendement 3:
<SPEAKER ID="119" NAME="Hannes Swoboda">
namens de PSE-Fractie. - (DE) Mevrouw de Voorzitter, mag ik gewoon de volgende verklaring afleggen namens mijn fractie: wij willen amendement 3 intrekken. Wij blijven bij ons standpunt dat afzien van geweld helaas niet altijd genoeg is om ervoor te zorgen dat de mensenrechten worden gerespecteerd (ik noem hier alleen maar Kosovo en Darfur), maar dat wil niet zeggen dat we tegen het principe zijn van geen geweld. Daarom willen we ons amendement intrekken. Wij zullen voor het amendement stemmen dat door de PPE-DE-Fractie werd ingediend en op die basis voortgaan.
<P>
- Vóór de stemming over amendement 7:
<SPEAKER ID="121" NAME="Marco Cappato">
rapporteur. - (IT) Mevrouw de Voorzitter, dames en heren, ik wilde de heer Swoboda van de Socialistische Fractie bedanken voor het feit dat hij dit amendement heeft ingetrokken omwille van de eenvoud, en ook voor zijn uitleg dat het voorstel, bij wijze van spreken, niet het enige instrument is.
<P>
Ik zou graag een mondeling amendement willen indienen op het amendement dat door de PPE-DE-Fractie naar voren werd gebracht, en dat ook op vereenvoudiging is gericht: het begin van de paragraaf zou als volgt moeten luiden: "ziet geweldloosheid als het meest geëigende middel”, en de rest van de paragraaf blijft dan hetzelfde als er nu staat. Ik wil ook vragen om het woord "non-violence” te schrijven als één woord in alle taalversies, omdat het niet alleen maar een negatief concept is dat de afwezigheid van geweld aanduidt, maar een positief actieconcept, zoals de Dalai Lama, Gandhi en andere historische personen ons hebben geleerd.
<P>
Het Parlement neemt het mondelinge amendement aan)
<P>
- Vóór de stemming over paragraaf 23:
<SPEAKER ID="123" NAME="Hélène Flautre" AFFILIATION="Verts/ALE">
(FR) Mevrouw de Voorzitter, ik wil een mondeling amendement op amendement 23 indienen, en wel, met instemming van onze rapporteur, het volgende verklaren:
<P>
(EN) "betreurt dat het nieuwe orgaan zich binnen de ontplooide activiteiten van het afgelopen jaar niet heeft kunnen bewijzen maar benadrukt nogmaals de cruciale rol die de UNHCR speelt binnen de Verenigde Naties;”.
<P>
Het Parlement neemt het mondelinge amendement aan)

<CHAPTER ID="005">
Stemmingen
<SPEAKER ID="112" NAME="De Voorzitter">
Aan de orde zijn de stemmingen.
<P>
(Voor uitslagen en nadere bijzonderheden betreffende de stemmingen: zie notulen)
<SPEAKER ID="113" NAME="Struan Stevenson" AFFILIATION="PPE-DE">
(EN) Voorzitter, kan ik, voor we het vergaderrooster goedkeuren, de voor morgen voorgenomen staking ter sprake brengen? Ik begrijp dat Air France morgen staakt, en dat ook de treinen en luchthavenmedewerkers staken. Dit maakt ons het leven, als Parlementariërs, onmogelijk. Ik ben de hele morgen bezig geweest met pogingen om vluchten om te zetten, zodat ik naar mijn kiesdistrict kan terugkeren. Dit betekent dat ik morgen niet bij de stemming aanwezig zal zijn. Dit is van invloed op ons werk als Parlementariërs. We gaan zo dadelijk het vergaderrooster goedkeuren, dat van ons verlangt dat we hier twaalf keer per jaar komen, en toch doet Frankrijk niets om het voor ons gemakkelijk te maken om hier te komen. Het is bijna onmogelijk. Als we naar Straatsburg blijven gaan, kunnen we dan misschien wat aan het vervoersysteem veranderen om het voor ons mogelijk te maken hier te komen?
<P>
(Applaus)
<SPEAKER ID="114" NAME="De Voorzitter">
Mijnheer Stevenson, we nemen nota van wat u hebt gezegd, maar we moeten nu niet, voor we het vergaderrooster goedkeuren, op zo'n algemene wijze een debat beginnen.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Voorzitter, ik wil het Parlementslid alleen even zeggen dat er in de Europese Unie een stakingsrecht bestaat. Het stakingsrecht is het recht om te staken en het is toch ook ongelooflijk dat van een land gevraagd wordt een stakingskalender te verschaffen. Dit is belachelijk, volkomen belachelijk. Ik wil onze collega ook vertellen dat Belgische werknemers vaak hebben gestaakt en waar moet dit Parlement dan heen als de Belgen zouden staken? Dit is een belachelijke discussie. Als hij terug wil gaan, kan hij teruggaan; als hij wil blijven, hoeft hij alleen maar nog een dag te blijven en wat asperges te eten.
<P>
(Applaus van links)
<SPEAKER ID="116" NAME="De Voorzitter">
Dames en heren, uit deze twee bijdragen blijkt hoe pluralistisch de Europese Unie is en ik denk dat we hier in principe dankbaar voor moeten zijn. Ik wil hier echter aan toevoegen - en ik zeg dit in alle ernst, niet als kritiek, maar als voorbeeld van de werking van regelgeving van de Europese Unie - dat we in een chaos verzeild raken, als iemand toepasbare regelgeving in twijfel gaat trekken. Ik stel daarom voor dat we nu tot stemming overgaan en de regelgeving van de Europese Unie respecteren. We weten allemaal wie over de zetel van het Europees Parlement beslist, dus ik wil u allen verzoeken rustig over te gaan tot stemming over het vergaderrooster.
<P>
Mijnheer Stevenson, u ontvangt, zoals iedereen, bericht van de administratie over de reisomstandigheden van morgen.

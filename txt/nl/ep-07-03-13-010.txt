<CHAPTER ID="010">
Rectificaties stemgedrag/Voorgenomen stemgedrag
<SPEAKER ID="132" NAME="Avril Doyle" AFFILIATION="PPE-DE">
(EN) Mijnheer de Voorzitter, ik voer het woord namens mijzelf en zeker honderd andere collega's die de twee hoofdelijke stemmingen over de twee verslagen-Parish hebben gemist. We waren hier aanwezig, maar tegen de tijd dat we onze kaart paraat hadden kon onze stem niet meer geregistreerd worden. Ik wil graag vastgelegd hebben dat ik bij beide hoofdelijke stemmingen vóór heb gestemd.
<P>
Ik wil dat u zich er rekenschap van geeft dat meer dan honderd collega's deze twee stemmingen hebben gemist doordat ze als eerste op de agenda stonden en er verder geen hoofdelijke stemmingen waren. Dit is niet de gebruikelijke manier waarop met afgevaardigden wordt omgegaan. Het is niet uw schuld, mijnheer de Voorzitter: u hebt de agenda niet vastgesteld. Ik wil echter wel vragen om hiermee rekening te houden.
<SPEAKER ID="133" NAME="Anja Weisgerber" AFFILIATION="PPE-DE">
(DE) Mijnheer de Voorzitter, ik sluit mij aan bij de woorden van Avril Doyle. Ik was ook de hele tijd aanwezig, maar had mijn kaart niet bij de hand. Ik zou dus kenbaar willen maken dat ik bij de hoofdelijke stemming vóór gestemd heb.
<SPEAKER ID="134" NAME="Gérard Deprez" AFFILIATION="ALDE">
(FR) Mijnheer de Voorzitter, ik was er op het moment van de stemmingen over de verslagen-Parish. Ik heb vóór beide verslagen gestemd, maar jammer genoeg ben ik vergeten mijn kaart in het kastje te stoppen, dus mijn stem is niet geregistreerd; ik wil dat hier nota van wordt genomen.
<SPEAKER ID="135" NAME="De Voorzitter">
U gaat niet allemaal, de een na de ander, hetzelfde doen. Maak uw punt kenbaar aan de bevoegde dienst.
<SPEAKER ID="136" NAME="Marcin Libicki" AFFILIATION="UEN">
(PL) Mijnheer de Voorzitter, ik ben Marcin Libicki en namens mezelf en collega Kamiński zou ik willen opmerken dat we allebei vóór hebben gestemd, maar dat ook onze kaart het liet afweten.
<SPEAKER ID="137" NAME="James Nicholson" AFFILIATION="PPE-DE">
(EN) Mijnheer de Voorzitter, als voorzitter van de quaestoren kan ik zeggen dat veel afgevaardigden hierover al contact met me hebben gezocht. We plannen hoofdelijke stemmingen nooit als een van de twee eerste onderdelen van de stemming, aangezien we weten dat de afgevaardigden dan bezig zijn zich naar hun plaats te begeven en hun kaart moeten zoeken. Ik kwam een ondervoorzitter tegen die liep te rennen om zijn kaart te halen, die hij was vergeten. Ik denk dat de diensten van het Parlement hier echt naar moeten kijken en ik denk dat we ons vandaag op het standpunt moeten stellen dat de leden op hun plek waren, want anders wordt het een ramp voor ons. Ik zie al dat de quaestoren een stuk of honderd verzoeken krijgen van mensen die zeggen dat ze hier waren en dat ze hebben gestemd. Wilt u dit dus alstublieft doorgeven aan de Conferentie van voorzitters of wie er ook maar verantwoordelijk is? De quaestoren hebben geen tijd om zich iedere keer met dit soort kwesties bezig te houden en nu gaat het nog maar om twee hoofdelijke stemmingen.
<SPEAKER ID="138" NAME="De Voorzitter">
Het punt zal wellicht aan de orde komen bij het Bureau of de quaestoren. Feit is dat de hoofdelijke stemmingen zijn aangegeven in de stemlijsten, waarover iedereen moet beschikken en die iedereen moet inzien alvorens hiernaartoe te komen.
<SPEAKER ID="139" NAME="Jerzy Buzek" AFFILIATION="PPE-DE">
(PL) Ik zou me willen aansluiten bij wat de vorige sprekers gezegd hebben over de stemprocedure en het feit dat dergelijke belangrijke stemmingen waarbij elektronische telling plaatsvindt, aan het begin worden gehouden. Ik sluit me daarbij aan.
<SPEAKER ID="140" NAME="De Voorzitter">
Mijnheer Buzek, het was uw eigen fractie die hierom heeft verzocht.
<SPEAKER ID="141" NAME="Jacek Protasiewicz" AFFILIATION="PPE-DE">
(PL) Mijnheer de Voorzitter, ik zou willen zeggen dat toen we de stemming over paragraaf 20 van het verslag van collega Amalia Sartori overdeden, mijn apparaat dienst weigerde en ik niet tegen de voorgestelde bepalingen heb kunnen stemmen.
<P>
Nu ik toch het woord heb, wil ik meteen van de gelegenheid gebruikmaken om me aan te sluiten bij de woorden van de vorige sprekers en aangeven dat ik, ondanks het feit dat er geen officiële stemming heeft plaatsgevonden, beide keren voor de twee verslagen van collega Parish heb gestemd. Het apparaat liet het ook toen afweten, hoewel de stemming pas net begonnen was.
<P>
(De vergadering wordt om 12.30 uur onderbroken en om 15.05 uur hervat)

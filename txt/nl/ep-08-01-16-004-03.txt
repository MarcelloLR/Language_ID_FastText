<CHAPTER ID="004-03">
3. (
<P>
- Vóór de stemming:
<SPEAKER ID="105" NAME="Francesco Enrico Speroni" LANGUAGE="IT">
Mijnheer de Voorzitter, collega's, even een motie van orde: het is niet mijn bedoeling om inbreuk te maken op de procedure, maar ik zou graag willen weten of er een regel bestaat die het verplicht stelt om naast het resultaat ook het aantal stemmen, het aantal onthoudingen enzovoort te specificeren, of dat de keuze aan u is.
<SPEAKER ID="106" NAME="De Voorzitter">
. - Als u niet wilt dat ik u dat vertel, zal ik dat niet doen. Het is echter vanzelfsprekend goed zeker te zijn.
<P>
- Na de stemming over paragraaf 60:
<SPEAKER ID="107" NAME="Thomas Wise" AFFILIATION="IND/DEM">
. - (EN) Mevrouw de Voorzitter, indien u de resultaten niet afroept, kunt u ze dan tenminste op de schermen vóór ons plaatsen?
<SPEAKER ID="108" NAME="De Voorzitter">
. - Als u het resultaat wilt zien, moet u alleen even opkijken.
<P>
- Na de stemming:
<SPEAKER ID="109" NAME="Robert Evans" AFFILIATION="PSE">
. - (EN) Mevrouw de Voorzitter, de diensten hebben mij gemeld dat elke extra hoofdelijke stemming 400 euro kost. Onze escapade van gisteren heeft dus meer dan 25 000 euro gekost.
<P>
Ik stel diegenen die voortdurend om hoofdelijke stemmingen verzoeken, daarom de vraag of zij dit een goed gebruik van het geld van de belastingbetaler vinden.
<SPEAKER ID="110" NAME="Daniel Hannan" AFFILIATION="PPE-DE">
. - (EN) Mevrouw de Voorzitter, als de kostprijs van elke hoofdelijke stemming inderdaad 400 euro is, neem ik aan dat het Parlement even doeltreffend werkt als het gemeenschappelijk landbouwbeleid, de structurele steun, de internationale ontwikkeling en de rest van de begroting van de Europese Unie. Dat moet toch goedkoper kunnen!
<SPEAKER ID="111" NAME="Kathy Sinnott" AFFILIATION="IND/DEM">
. - (EN) Mevrouw de Voorzitter, ik heb een praktisch voorstel. Eén van de uitgavenposten is de vertaling van stemmen. Dat zijn echter slechts cijfers. Wij hebben dus maar één versie van de stemmen nodig. Ze moeten niet naar elke taal worden vertaald omdat de cijfers en de namen in elke taal hetzelfde zijn. Wij kunnen daarop besparen. Ik denk aan de papierberg die wij in het Parlement produceren. Voor de burger is het belangrijkste te weten hoe wij stemmen.
<P>
(Applaus)

<CHAPTER ID="003">
Welkomstwoord
<SPEAKER ID="009" NAME="De Voorzitter">
Ik wil nu graag twee gasten uit Wit-Rusland hartelijk welkom heten: de heer Borys, voorzitter van de Bond van Polen in Wit-Rusland, en de heer Milinkevitsj, winnaar van onze Sacharov-prijs in 2006 en leider van de democratische oppositie in Wit-Rusland.
<P>
(Langdurig applaus)
<P>
Helaas is Wit-Rusland opnieuw onder de aandacht gekomen wegens de vervolging van niet-gouvernementele organisaties. Het Europees Parlement zal blijven vasthouden aan de universele waarden, die wij van groot belang achten en waarin wij geloven. Wij zullen autoritaire regimes veroordelen die met geweld optreden en democratische organisaties vervolgen, enkel en alleen omdat deze organisaties andere standpunten zijn toegedaan.

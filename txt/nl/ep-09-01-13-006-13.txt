<CHAPTER ID="006-13">
13. Openbare financiÃ«n in de EMU - 2007 en 2008 (
<P>

<SPEAKER ID="069" NAME="Reinhard Rack" AFFILIATION="PPE-DE">
(DE) Mevrouw de Voorzitter, ik heb het volgende verzoek: Wanneer hier plechtige vergaderingen worden gehouden, staat er altijd een camera tussen de stoelen. Het is voor de cameramensen niet altijd gemakkelijk om zo te werken. Het is echter ook voor de afgevaardigden een probleem, wanneer er een camera staat op de plaats waar men wil werken. Is het niet mogelijk om de stoelen op een andere manier neer te zetten wanneer we deze camera hier willen hebben? Anders zou er een betere technische oplossing moeten worden gevonden.
<SPEAKER ID="998" NAME="De Voorzitter">
Wij zullen de ter zake bevoegde diensten raadplegen.
<SPEAKER ID="997" NAME="Christopher Heaton-Harris" AFFILIATION="PPE-DE">
(EN) Mevrouw de Voorzitter, ik heb geprobeerd om tijdens de stemprocedure de aandacht van een bode te trekken om stemverklaringen af te kunnen geven. Aangezien u die stemmingen echter zo briljant heeft geleid en alles zo snel is afgerond, heeft die bode mij nog niet bereikt. Ik heb hier een vel papier met het verzoek om twee mondelinge stemverklaringen te mogen geven, eentje over het verslag-McGuinness en een over het verslag-Breyer. Ik zou het waarderen als u mij daartoe de gelegenheid geeft.
<SPEAKER ID="996" NAME="Avril Doyle" AFFILIATION="PPE-DE">
(EN) Mevrouw de Voorzitter, ook ik hoop op uw begrip. Mijn verzoek is eveneens naar u onderweg.

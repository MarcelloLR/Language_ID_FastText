<CHAPTER ID="008-05">
5. Onderzoeksmissie naar de regio's Andalusië, Valencia en Madrid (stemming) 
<P>
- Ontwerpresolutie
<P>
Vóór de stemming over paragraaf 11
<SPEAKER ID="070" NAME="Luciana Sbarbati" AFFILIATION="ALDE">
(IT) Mijnheer de Voorzitter, ik wil graag opmerken dat er in de Italiaanse vertaling een, voor ons aanzienlijke en geen onbeduidende, fout voorkomt. De Nederlandse zin "verzoekt de regionale autoriteiten om speciale administratieve commissies in te stellen" luidt in het Italiaans "invita le autorità regionali a istituire tribunali amministrativi speciali". Dit was het geval ten tijde van het fascisme, en daar zitten we nu niet meer op te wachten. Ik stel daarom voor het woord "commissies" te gebruiken, overeenkomstig de Engelse en Franse teksten. Daarnaast stel ik voor dat de "arbitragebevoegdheden" van de commissies worden herzien en vervangen worden door "beslissingsbevoegdheden".
<SPEAKER ID="071" NAME="De Voorzitter">
Dank u, mevrouw Sbarbati. Vanzelfsprekend zullen we de betreffende diensten verzoeken om actie te ondernemen ten aanzien van het taalkundige gedeelte van uw opmerking.

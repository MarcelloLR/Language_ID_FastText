<CHAPTER ID="006-05">
5. Herdenking van de Hongaarse revolutie van 1956 (stemming) 
<P>
Vóór de stemming over overweging J
<SPEAKER ID="076" NAME="Michael Cramer" AFFILIATION="Verts/ALE">
(DE) Mijnheer de Voorzitter, dames en heren, hoewel deze resolutie een verband legt tussen de Hongaarse revolutie en de andere pogingen tot verzet in Oost-Europa, maakt het geen melding van de opstand op 17 juni 1953 in de DDR, toen in meer dan zevenhonderd steden en gemeenten stakingen en demonstraties plaatsvonden die door Sovjettanks werden neergeslagen. Ik wil daarom het volgende invoegen in overweging J:
<P>
(EN) "in het besef van het historische en politieke verband tussen de Hongaarse revolutie in oktober 1956 en diverse andere vormen van verzet en verzetsbewegingen, zoals de massademonstraties in Oost-Duitsland in juni 1953, demonstraties in het Poolse Poznań in juni 1956, de Praagse lente in 1968, de geboorte van Solidariteit in Polen in 1980 en de democratiebewegingen in de voormalige USSR, met name die van de Baltische volkeren;”.
<P>
(Applaus)
<P>
(Het Parlement neemt het mondeling amendement in aanmerking)

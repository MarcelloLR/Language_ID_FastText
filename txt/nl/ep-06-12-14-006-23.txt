<CHAPTER ID="006-23">
23. Instelling van het Europees terugkeerfonds (2008-2013) (stemming) 
<P>
Voor de stemming:
<SPEAKER ID="106" NAME="Barbara Kudrycka " AFFILIATION="PPE-DE">
rapporteur. - (PL) Mijnheer de Voorzitter, ik wil de aandacht vestigen op een controversiële kwestie die nog steeds openstaat. Het betreft de eis die al in de aanloop naar deze materie in het Parlement is gesteld, en die als doel heeft aan de instelling van het Terugkeerfonds de voorwaarde te verbinden dat uiterlijk eind volgend jaar een richtlijn inzake terugkeer moet zijn aangenomen.
<P>
Het is belangrijk voor het Parlement om een link te leggen tussen het Terugkeerfonds en een richtlijn inzake terugkeer, maar dat is niet gelukt. Daarom wil ik de Raad informeren dat het niet uitgesloten is dat indien geen richtlijn inzake terugkeer wordt aangenomen, het Parlement mogelijk een beroep doet op zijn begrotingsbevoegdheden en de betalingen voor het Terugkeerfonds in de begroting voor 2008 opschort. Daarom is deze kwestie heel belangrijk.
<P>
Ik zou het Parlement willen oproepen om te stemmen voor het Terugkeerfonds, aangezien de Raad voorheen had gedreigd een veto uit te spreken tegen het Integratiefonds. Ik verzoek u dringend om in dezen gezamenlijk te stemmen.
<SPEAKER ID="107" NAME="Ulla-Maj Wideroos" LANGUAGE="FI">
Mijnheer de Voorzitter, dames en heren, de Raad zet, in nauw contact met het Europees Parlement, zijn werk voort om te waarborgen dat er snel consensus wordt bereikt over het voorstel voor een richtlijn van het Europees Parlement en de Raad over gemeenschappelijke normen en procedures in de lidstaten voor de terugkeer van onderdanen van derde landen die illegaal op hun grondgebied verblijven.
<P>
De Raad wil erop wijzen dat overeenstemming over dit voorstel een van de prioriteiten is die de Raad en de Commissie stellen in het actieplan voor de uitvoering van het Haags Programma voor het versterken van vrijheid, veiligheid en rechtvaardigheid in de Europese Unie. De Raad zal er alles aan doen om dit doel te bereiken en wil iedereen wijzen op de rol van het Europees Parlement bij het bereiken van overeenstemming over dit voorstel.
<SPEAKER ID="108" NAME="Andris Piebalgs">
Commissie. (EN) Mijnheer de Voorzitter, de Commissie zal de Raad in alle gepaste fora aan blijven moedigen om intensiever te onderhandelen met het Europees Parlement en te blijven werken aan het voorstel voor een richtlijn van het Europees Parlement en de Raad over gemeenschappelijke normen en procedures in de lidstaten voor de terugkeer van onderdanen van derde landen die illegaal op hun grondgebied verblijven, zodat er uiterlijk eind 2007 een akkoord bereikt kan worden.
<P>
De Commissie herinnert eraan dat overeenstemming over dat voorstel een van de prioriteiten is uit het actieprogramma van de Raad en de Commissie ter uitvoering van het Haags Programma voor het versterken van vrijheid, veiligheid en rechtvaardigheid in de Europese Unie.
<P>
De Europese Commissie staat open voor overleg over verbeteringen aan dit voorstel. De Commissie hecht er tegelijkertijd echter veel waarde aan dat wordt vastgehouden aan de tweeledige doelstelling van de richtlijn. Deze moet een doelmatig instrument voor het terugkeerbeleid zijn en tegelijkertijd een efficiënt instrument ter bescherming van de betrokken onderdanen van derde landen. Bovendien zal de Commissie voorstellen de tenuitvoerlegging van de wetgeving op het gebied van terugkeer, en met name deze richtlijn, op te nemen in de prioriteiten voor de strategische richtsnoeren voor het Terugkeerfonds voor de periode 2008-2013.

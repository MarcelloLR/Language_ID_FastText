<CHAPTER ID="006-11">
11. Bescherming van dieren bij het doden (
<SPEAKER ID="197" NAME="Janusz Wojciechowski">
rapporteur. - (EN) Mevrouw de Voorzitter, ik heb twee of drie korte technische, maar belangrijke punten.
<P>
Ten eerste hebben we een blok amendementen van de Commissie landbouw, waaronder amendement 64. Over dit amendement zou apart moeten worden gestemd. Het gaat over de kwestie van het opzetten van een nationaal referentiecentrum, hetgeen een zeer belangrijk onderdeel van de hele verordening is. De Commissie landbouw heeft voorgesteld om de verplichting om het referentiecentrum op nationaal niveau op te zetten, te schrappen. Als rapporteur ben ik van mening dat dit in strijd is met de algemene logica van deze hele verordening. Ik stel voor apart te stemmen over amendement 64.
<P>
Ten tweede, wilt u alstublieft letten op amendement 28, dat gaat over de controversiÃ«le en emotionele kwestie van het ritueel slachten. Als dit amendement wordt aangenomen zal het op nationaal niveau onmogelijk worden om een volledig verbod op ritueel slachten in te voeren. Als amendement 28 wordt verworpen, blijft de mogelijkheid van dit verbod bestaan.
<P>
Het derde punt betreft amendement 85. De Commissie heeft voorgesteld de tijd voor het transport van dieren vanaf de boerderij en de wachttijd in het slachthuis te verkorten tot 24 uur. Als amendement 85 wordt aangenomen, gaat deze verkorting van de transporttijd niet door. Als dit amendement wordt verworpen, wordt het voorstel van de Commissie om de transporttijd te verkorten ondersteund.

<CHAPTER ID="007-14">
14. Algemene regeling inzake accijns (
<P>
Vóór de stemming over het gewijzigde voorstel:
<SPEAKER ID="139" NAME="Astrid Lulling" LANGUAGE="FR">
Mijnheer de Voorzitter, ik wil al die afgevaardigden die niet terug willen naar de periode vóór 1992 - dat wil zeggen: naar de tijd vóór de instelling van de interne markt - verzoeken om tegen dit verslag te stemmen. Wat het Parlement doet met de stemmen die het ontvangt is immers schandelijk.
<P>
Dit verslag haalt alles door elkaar - gezondheid, belastingheffing en ga zo maar door. Stem tegen dit verslag. Dan stemt u vóór de Commissie, die met een goed voorstel is gekomen.
<P>
(Applaus van rechts)
<SPEAKER ID="140" NAME="De Voorzitter">
Het standpunt van de rapporteur, mevrouw Lulling, lijkt me helder, ongeacht of men het er mee eens is. We gaan verder met een mondelinge stemming over het gehele voorstel, zoals gewijzigd.
<SPEAKER ID="141" NAME="Elisa Ferreira" AFFILIATION="PSE">
(PT) Ik protesteer tegen de verklaring waarmee mevrouw Lulling de stemming van de leden van dit Huis beoogt te beïnvloeden. Die beïnvloeding heeft geen zin.
<P>
Haar interpretatie delen wij niet en alleen daarom wil ik de collega's vragen voor het verslag te stemmen. De collega's weten immers waar het om gaat en weten ook dat wij hier andere belangen verdedigen, namelijk die van de volksgezondheid, van de burgers en van de lidstaten.
<P>
(Applaus van links)
<SPEAKER ID="142" NAME="De Voorzitter">
Ik zou de Parlementsleden er aan willen herinneren dat er op dit punt in de stemprocedure geen debat mogelijk is. Onder het reglement heeft de rapporteur het recht om haar eigen standpunt uit te spreken en het is duidelijk dat ik haar dat recht heb gegeven, maar ik wist niet of het volgende verzoek om spreektijd gebaseerd was op procedurele gronden. Neem me niet kwalijk allemaal, er zijn nog meer verzoeken om spreektijd en ik ben niet van plan deze in te willigen maar om door te gaan met de stemming.

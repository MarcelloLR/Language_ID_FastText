<CHAPTER ID="009-12">
12. Strategie van de Commissie voor de derde bijeenkomst van de partijen bij het Verdrag betreffende de toegang tot informatie, inspraak bij besluitvorming en toegang tot de rechter inzake milieuaangelegenheden (stemming) 
<P>
- Vóór de stemming:
<P>
De Voorzitter. - Ik geloof dat de heer Ouzký iets wil zeggen, aangezien het debat gisteren erg kort was. Wellicht kunt u uitleggen waarom dit zo was.
<SPEAKER ID="123" NAME="Miroslav Ouzký" AFFILIATION="PPE-DE">
(CS) Ik wilde alleen even van de gelegenheid gebruikmaken om te wijzen op het belang van deze resolutie. Gisteren zijn we niet toegekomen aan een debat of beter gezegd een mondelinge vraag erover. Mijn commissie heeft reeds een antwoord gekregen van mevrouw de commissaris, en daarom ben ik zeer ingenomen met het feit dat het punt op de agenda is gebleven en straks in stemming zal worden gebracht.
<SPEAKER ID="124" NAME="De Voorzitter">
Ik wees er alleen maar op dat dit debat gisteren op de agenda stond, maar dat gezien het feit dat niemand er het woord over wilde nemen er geen debat over heeft plaatsgevonden. Dat is de reden waarom het van belang is de voorzitter van de desbetreffende commissie een uiteenzetting te laten doen.
<SPEAKER ID="125" NAME="Inés Ayala Sender" AFFILIATION="PSE">
(ES) Mijnheer de Voorzitter, ik wilde graag even rechtzetten dat er wel degelijk sprekers waren en dat we tijdens de zitting aanwezig waren. Het was echter juist de heer Ouzký die niet aanwezig was, reden waarom het Bureau en de Voorzitter besloten het punt dan maar te schrappen. De sprekers stonden klaar en er was ook nog een vertegenwoordiger van de Commissie aanwezig.
<SPEAKER ID="126" NAME="De Voorzitter">
Inderdaad, u heeft helemaal gelijk. De sprekers waren aanwezig, maar de commissie in kwestie heeft het onderwerp ingetrokken.

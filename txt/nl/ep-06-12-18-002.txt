<CHAPTER ID="002">
Goedkeuring van de notulen van de vorige vergadering
<SPEAKER ID="007" NAME="De Voorzitter">
De notulen van de vergadering van 14 december 2006 zijn rondgedeeld.
<P>
Zijn er opmerkingen?
<SPEAKER ID="008" NAME="Jean-Marie Cavada" AFFILIATION="ALDE">
(FR) Ik zal het heel kort houden, mijnheer de Voorzitter. Vorige week heeft het Parlement in Straatsburg een aantal belangrijke verslagen kunnen aannemen, waaronder die betreffende de tien voorstellen over de financiÃ«le vooruitzichten op het gebied van de ruimte van vrijheid, veiligheid en rechtvaardigheid voor de periode 2007-2013.
<P>
Ik wil van deze gelegenheid, de goedkeuring van de notulen, gebruikmaken om mijn dank te betuigen aan de Commissie burgerlijke vrijheden, justitie en binnenlandse zaken voor haar uitzonderlijke werk, dat zij in hoog tempo heeft moeten doen, maar ook aan de diensten van het Parlement, die enkele storende inhoudelijke fouten hebben weten te verhelpen en gezorgd hebben voor de vertalingen van de aanvankelijk door die commissie ingediende verslagen.
<P>
De teksten geven nu goed de wensen van de plenaire vergadering weer, en ik wil tevens de diensten van de Raad bedanken die de vertalingen hebben verzorgd van de teksten waarover we volledige overeenstemming hebben bereikt.
<SPEAKER ID="009" NAME="De Voorzitter">
Hartelijk dank, mijnheer Cavada. Uit uw absoluut ter zake doende opmerkingen spreekt de inzet van uw commissie, en van alle commissies die met haar hebben samengewerkt, om tot dit belangrijke resultaat te komen. Ik wil u en alle betrokkenen bij het proces dan ook feliciteren.
<SPEAKER ID="010" NAME="Richard Corbett" AFFILIATION="PSE">
(EN) Mijnheer de Voorzitter, afgelopen donderdag hebben we een aantal wijzigingen in het Reglement aangenomen, waaronder de overstap naar de nieuwe comitologieprocedure, waarmee we gebruik maken van de grootste toename van de macht van het Parlement sinds het Verdrag van Nice.
<P>
Ik begrijp dat binnenkort een nieuwe editie van het Reglement wordt gepubliceerd. Mag ik u verzoeken deze versie, indien mogelijk, in januari rond te delen, en mag ik u ook verzoeken daarin de verschillende bepalingen in het Reglement op te nemen die automatisch moeten worden aangepast, zonder een stemming in het Parlement, met het oog op de nieuwe omvang van het Europees Parlement? Zoals u weet zal het aantal afgevaardigden in januari toenemen.
<SPEAKER ID="011" NAME="De Voorzitter">
Dank u voor uw verzoek, mijnheer Corbett. Dit doet eveneens ter zake. Zoals u weet hebben we een probleem met de vertalingen. De diensten van het Parlement verzekeren mij dat ze alles in het werk stellen om te zorgen dat er in januari in alle talen een voorlopige versie beschikbaar is. Die versie zal weliswaar als voorlopige versie moeten worden beschouwd, maar het zal de afgevaardigden allicht van pas komen om er zo spoedig mogelijk over te kunnen beschikken.
<P>
Het heeft er dan ook alle schijn van dat uw verzoek zal worden ingewilligd en dat we in januari in elke taal een voorlopige versie zullen hebben. Later zullen deze versies dan worden herzien om er zeker van te zijn dat de vertalingen correct zijn, alvorens dit proces van wijziging van het Reglement eindelijk als afgerond kan worden beschouwd.
<P>
(De notulen van de vorige vergadering worden goedgekeurd)

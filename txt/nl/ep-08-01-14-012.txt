<CHAPTER ID="012">
Regeling van de werkzaamheden
<SPEAKER ID="024" NAME="De Voorzitter">
De definitieve ontwerpagenda die tijdens haar vergadering op donderdag 10 januari 2008 overeenkomstig artikel 130 en 131 van het Reglement door de Conferentie van voorzitters werd opgesteld, is rondgedeeld. Hierop worden de volgende wijzigingen voorgesteld:
<P>
Met betrekking tot de maandag:
<P>
Geen wijzigingen.
<P>
Met betrekking tot de dinsdag:
<P>
De PPE-DE-Fractie heeft verzocht de twee verslagen van collega Demetriou en collega Cashman over de controle van personen aan de buitengrenzen van de EU uit te stellen tot een volgende vergaderperiode.
<SPEAKER ID="025" NAME="Panayiotis Demetriou" AFFILIATION="PPE-DE">
- (EL) Mijnheer de Voorzitter, dit verslag lijkt voor het grootste gedeelte de volledige goedkeuring van de Raad te krijgen, maar er is een procedurele kwestie want het Coreper is nog niet bijeengekomen. Ik denk dat het morgen of overmorgen bijeenkomt. Bovendien heeft het Sloveense voorzitterschap wegens procedurele en officiële redenen gevraagd dat de bijeenkomst wordt verschoven naar de volgende voltallige vergaderperiode in België. Er is geen bezwaar tegen dit uitstel.
<P>
(Het Parlement willigt het verzoek in.)
<P>
Met betrekking tot de woensdag:
<SPEAKER ID="026" NAME="De Voorzitter">
De Fractie Alliantie van Liberalen en Democraten voor Europa heeft verzocht het debat over de verklaringen van de Raad en de Commissie ten aanzien van de situatie in Pakistan na de moord op Benazir Bhutto af te sluiten met de indiening van ontwerpresoluties.
<SPEAKER ID="027" NAME="Graham Watson" AFFILIATION="ALDE">
(EN) Mijnheer de Voorzitter, tijdens het vakantiereces hebben we een aantal zorgwekkende ontwikkelingen in Pakistan gezien, waaronder niet in het minst uiteraard de moord op Benazir Bhutto.
<P>
Deze week hebben we de gelegenheid om deze zaak te bespreken. Mijn fractie is van mening dat we ons debat moeten afsluiten met een resolutie, vooral omdat we een standpunt moeten innemen en een bericht naar de Pakistaanse autoriteiten moeten sturen vóór het bezoek van de heer Musharraf aan de Commissie buitenlandse zaken van het Huis.
<SPEAKER ID="028" NAME="De Voorzitter">
Wil nog iemand zijn instemming betuigen met het verzoek?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Mijnheer de Voorzitter, dames en heren, ik vind het een slechte gewoonte om debatten zonder resolutie af te sluiten. Dit Parlement is er toch voor om duidelijke standpunten in te nemen en mag niet slechts een praatcollege zijn voor de fractievoorzitters en andere woordvoerders van de fracties, zonder resoluties aan te nemen.
<P>
De heer Musharraf komt hier naar toe. Hij behoort te weten hoe het Parlement denkt over de situatie in zijn land, zodat we daarover met hem kunnen discussiëren. Ik vind dat we de moed moeten hebben om een eind te maken aan onze oude gewoonte om besluiten uit te stellen omdat we te bang zijn om resoluties aan te nemen.
<P>
(Het Parlement verwerpt het verzoek.)
<SPEAKER ID="030" NAME="De Voorzitter">
Gezien de krappe spreektijd voor de zitting van woensdagmiddag heeft de Sociaal-democratische Fractie verzocht het debat te verlengen tot 18.00 uur. In overleg met de Raad kan het Vragenuur worden verlengd tot 19.30 uur.
<SPEAKER ID="031" NAME="Hannes Swoboda" AFFILIATION="PSE">
(DE) Mijnheer de Voorzitter, voor wat de motivering betreft, hebt u alles gezegd. Het is goed dat het Vragenuur aan de Raad daardoor niet wordt ingekort. Daar wilde ik nog even op attent maken.
<P>
(Het Parlement willigt het verzoek in.)
<P>
(De agenda wordt aldus vastgesteld.)

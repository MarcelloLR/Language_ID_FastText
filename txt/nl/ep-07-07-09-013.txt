<CHAPTER ID="013">
Regeling van de werkzaamheden
<SPEAKER ID="017" NAME="De Voorzitter">
De definitieve versie van de ontwerpagenda voor deze vergaderperiode, zoals opgesteld door de Conferentie van voorzitters tijdens de vergadering van donderdag 5 juli 2007 overeenkomstig de artikelen 130 en 131 van het Reglement, is rondgedeeld. Hierop worden de volgende wijzigingen voorgesteld:
<P>
Maandag en dinsdag:
<P>
Geen wijzigingen
<P>
Woensdag:
<P>
De PSE-Fractie, de ALDE-Fractie en de GUE/NGL-Fractie stellen voor om het verslag van de heer Markov over het veiligheidsbeheer van wegeninfrastructuur overeenkomstig artikel 168 van het Reglement terug te verwijzen naar de commissie.
<SPEAKER ID="018" NAME="Brian Simpson" AFFILIATION="PSE">
(EN) Mijnheer de Voorzitter, ik ben ervoor dit verslag terug te verwijzen naar de commissie. In de commissie maakte men zich grote zorgen toen er werd gestemd om dit voorstel te verwerpen. De betrokken fracties hadden ongetwijfeld redenen om dit te doen, maar een van de gevolgen was dat veel zaken met betrekking tot de veiligheid van de wegeninfrastructuur toen eveneens zijn verworpen. Mijn fractie en ik vinden dat het veel beter zou zijn niet de hele procedure nogmaals te doorlopen in deze plenaire vergadering, maar het hele verslag Markov vandaag terug te verwijzen naar de commissie, het van de agenda te halen en in feite opnieuw te beginnen met de discussies tussen de fracties, in de hoop dat we tot een goede oplossing kunnen komen.
<P>
(Het Parlement willigt het verzoek in)
<P>
Donderdag:
<P>
Geen wijzigingen
<P>
(De agenda wordt aldus vastgesteld)
<P>

<SPEAKER ID="020" NAME="Martin Schulz" AFFILIATION="PSE">
(DE) Mijnheer de Voorzitter, ik verzoek om enige consideratie, want ik weet niet op basis van welk artikel van het Reglement ik nu het woord vraag. In uw oneindige wijsheid zult u echter het desbetreffende artikel wel vinden.
<P>
Er worden momenteel diverse debatten gevoerd over het vergaderrooster van het Parlement. Er bestaat onder de fracties grote behoefte aan afstemming. De termijn voor het indienen van amendementen loopt morgen om 10.00 uur af. Ik verzoek u namens onze fractie, maar ook met instemming van andere fractievoorzitters en afgevaardigden, om deze termijn te verlengen tot morgen 18.00 uur. Dat zou ons wellicht in staat stellen om nog een oplossing te vinden voor enkele serieuze problemen, waaronder problemen van organisatorische aard.
<SPEAKER ID="021" NAME="De Voorzitter">
Dank u. Een groot deel van de fractievoorzitters en vertegenwoordigers knikt omdat ze zich kunnen vinden in dit voorstel. Ik kan er dan ook van uitgaan dat er geen bezwaren zijn, zodat de termijn voor de indiening van amendementen wordt vastgesteld op dinsdag 18.00 uur.

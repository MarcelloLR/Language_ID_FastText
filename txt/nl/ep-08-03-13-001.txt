<CHAPTER ID="001">
Opening van de vergadering
<P>
(De vergadering wordt om 10.05 uur geopend)
<SPEAKER ID="005" NAME="Jim Allister" AFFILIATION="NI">
(EN) Mijnheer de Voorzitter, gistermiddag deed de Voorzitter een niet-geagendeerde mededeling in deze vergaderzaal, waarin hij met veel omhaal financiÃ«le sancties oplegde aan een aantal leden in verband met het protest van december vorig jaar. Ik wil graag weten of het geoorloofd was dat de Voorzitter deze mededeling deed zonder dat hij de beleefdheid had opgebracht de betrokken leden vooraf in te lichten over deze mededeling en wanneer deze zou worden gedaan? De Voorzitter heeft het uitgebreid gehad over het tonen van beleefdheid jegens leden van dit Parlement, vandaar dat ik me nu afvraag waarom de betrokken leden niet met diezelfde beleefdheid zijn bejegend - hun is immers niet verteld dat deze aankondiging zou worden gedaan. Is het teveel gevraagd om een antwoord op die vraag te krijgen?
<SPEAKER ID="006" NAME="De Voorzitter">
Mijnheer Allister, het is niet de taak van het voorzitterschap om over beleefdheid te oordelen. Het is onze taak de regels toe te passen en u kunt er volledig op vertrouwen dat de regels in alle opzichten zijn gerespecteerd.
<SPEAKER ID="007" NAME="Hans-Peter Martin" AFFILIATION="NI">
(DE) Mijnheer de Voorzitter, u zei zojuist dat het uw taak is als voorzitterschap de regels toe te passen, en daarbij verwijs ik onder andere naar artikel 146 van het Reglement van het Europees Parlement. Het is voor mij onbegrijpelijk dat vergaderingen telkens weer te laat beginnen, soms enkele minuten te laat, soms zelfs een kwartier. Daarmee wordt een heleboel geld van belastingbetalers verspild. Het voorzitterschap handhaaft de regels zeer nauwgezet als het gaat om politieke tegenstanders, die niet meer dan een referendum of eerlijkheid en democratie vragen, maar niet als het om uzelf gaat!
<P>
Als iedereen in dit Huis daadwerkelijk gelijk behandeld zou worden, dan was u al lang geleden gedwongen geweest stappen te ondernemen tegen het Voorzitterschap vanwege talloze gevallen van ernstige fraude - want dat lijkt mij de enige juiste benaming voor het herhaaldelijk te laat beginnen van vergaderingen, met als gevolg verspilling van belastinggelden.
<P>
Er wordt hier met twee maten gemeten en u dient het verwijt te aanvaarden dat dit Parlement willekeurig handelt en politieke tegenstanders met opzet buiten spel zet op grond van futiliteiten, terwijl het voortdurend toestaat wat er in het eigen kamp gebeurt en zelfs ernstige fraude verhult!
<SPEAKER ID="008" NAME="De Voorzitter">
Hartelijk dank voor uw interessante standpunten, mijnheer Martin.

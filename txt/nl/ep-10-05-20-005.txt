<CHAPTER ID="005">
Mededeling van de Voorzitter
<SPEAKER ID="090" NAME="De Voorzitter">
Allereerst wil ik enkele woorden wijden aan de moeilijke situatie in Polen. Als gevolg van de dramatische overstromingen in Polen staat een groot deel van het land onder water en zijn mensen al hun bezittingen kwijtgeraakt. In het licht van deze gebeurtenissen wil ik namens het Europees Parlement en namens ieder van ons de Polen een hart onder de riem steken en hun onze solidariteit betuigen. Ons oprechte medeleven gaat uit naar degenen die zich op dit moment in moeilijke omstandigheden bevinden.
<P>
(Applaus)
<P>
Tijdens de volgende vergaderperiode van het Europees Parlement, op 16 juni 2010, zal een debat over de situatie in Polen worden gehouden. Ik twijfel er niet aan dat de Europese Unie zich solidair zal tonen en positief zal reageren op het verzoek van de Poolse autoriteiten om financiÃ«le steun. We hebben ons eigen EU-Solidariteitsfonds, dat zo belangrijk is wanneer zich dit soort natuurrampen voordoen.

<CHAPTER ID="007-11">
11. Massale gruweldaden in Jos, Nigeria, in januari en maart (
<SPEAKER ID="098" NAME="Nicole Kiil-Nielsen" AFFILIATION="Verts/ALE">
(FR) Mijnheer de Voorzitter, zoals ik tijdens het debat heb aangegeven, stel ik voor een mondeling amendement aan paragraaf 6 toe te voegen, dat als volgt luidt: "verzoekt de Nigeriaanse autoriteiten om de recente beslissing van bepaalde Nigeriaanse gouverneurs te herroepen om de ter dood veroordeelde gevangenen terecht te stellen teneinde de overbevolking in gevangenissen te doen afnemen, wat een zware schending van de mensenrechten zou betekenen; roept de gouverneurs op om zich terughoudend op te stellen en het de facto moratorium verder toe te passen".
<SPEAKER ID="100" NAME="Filip Kaczmarek" AFFILIATION="PPE">
(PL) Mijnheer de Voorzitter, het amendement gaat over het aan de orde stellen van kwesties als de vrijheid van gedachte, geweten, godsdienst en overtuiging in de dialoog tussen de Europese Unie en Nigeria in de context - en dit zijn de toegevoegde woorden - van de politieke dialoog op grond van de overeenkomst van Cotonou.

<CHAPTER ID="008-09">
9. Mensenrechten in 2006 en het EU-beleid inzake de mensenrechten (stemming) 
<P>
- Verslag-Coveney
<P>
Vóór de stemming over amendement 19
<SPEAKER ID="066" NAME="Sarah Ludford" AFFILIATION="ALDE">
(EN) Mijnheer de Voorzitter, ik wil graag een mondeling amendement voorstellen op amendement 19 zodat de tweede helft van de paragraaf de woorden "dringt erop aan het tijdelijke internationale mechanisme uit te breiden” bevat, om dan te vervolgen met "dringt er bij de Raad en de Commissie op aan zorgvuldig te letten op iedere verandering in de omstandigheden”, etc. Dit mondelinge amendement voegt dus gewoon enkele woorden uit de oorspronkelijke paragraaf 28 toe aan de tekst van amendement 19.
<SPEAKER ID="067" NAME="Simon Coveney " AFFILIATION="PPE-DE">
rapporteur. - (EN) Mijnheer de Voorzitter, als rapporteur heb ik geen probleem met de toevoeging van die formulering.
<P>
(Het mondeling amendement wordt in aanmerking genomen)
<P>
Vóór de stemming over paragraaf 94
<SPEAKER ID="069" NAME="Simon Coveney " AFFILIATION="PPE-DE">
rapporteur. - (EN) Mijnheer de Voorzitter, omwille van de nauwkeurigheid en het actualiseren van de feiten stel ik met betrekking tot paragraaf 94 via ons mondelinge amendement de toevoeging voor van de woorden "is echter ingenomen met het hervatten van deze hulpverlening vanaf februari 2007”.
<P>
(Het mondeling amendement wordt in aanmerking genomen)
<P>
Vóór de stemming over amendement 13
<SPEAKER ID="071" NAME="Sarah Ludford" AFFILIATION="ALDE">
(EN) Mijnheer de Voorzitter, ik beloof dat dit de laatste keer is. Ik wil graag een klein en efficiënt amendement toevoegen aan amendement 13 zodat er staat: 'roept de commissies van het Europees Parlement op alle redelijke inspanningen te leveren om de genderbalans bij hun activiteiten te respecteren'.
<P>
Hiermee zou de ALDE-Fractie voor dit amendement kunnen stemmen. Anders moeten wij ons onthouden van stemming omdat de originele tekst te dicterend is. Ik hoop dat dit mondelinge amendement wordt aangenomen en dat zelfs de rapporteur hierdoor het amendement kan aanvaarden.
<SPEAKER ID="072" NAME="Simon Coveney " AFFILIATION="PPE-DE">
rapporteur. - (EN) Mijnheer de Voorzitter, zoals de leden van de PPE-DE-Fractie zullen weten had ik aangeraden om dit amendement te verwerpen omdat ik het gevoel had dat het te dicterend was. Op basis van het mondelinge amendement kan ik als rapporteur echter instemmen met het gehele amendement.
<P>
(Het mondeling amendement wordt in aanmerking genomen)
<P>
Vóór de stemming over paragraaf 150
<SPEAKER ID="074" NAME="Józef Pinior" AFFILIATION="PSE">
(EN) Mijnheer de Voorzitter, ik wil graag voorstellen om in paragraaf 150 de woorden "is ingenomen met” te vervangen door "neemt nota van”. De rest van de zin kan hetzelfde blijven.
<P>
(Het mondeling amendement wordt niet in aanmerking genomen)

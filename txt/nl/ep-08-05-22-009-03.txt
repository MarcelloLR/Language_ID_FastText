<CHAPTER ID="009-03">
3. Oprichting van een Europese Stichting voor opleiding (herschikking) (
<P>
- Vóór de stemming over het voorstel van de Commissie
<SPEAKER ID="085" NAME="Bernard Lehideux">
rapporteur. - (FR) Meneer de Voorzitter, we hebben vele gesprekken gevoerd met de Commissie en de Raad om reeds in eerste lezing tot overeenstemming te komen. De stemming over dit amendement zet dit op losse schroeven. We zullen dan ook helaas een tweede lezing moeten organiseren aangezien het nu al duidelijk is - omdat dit ons duidelijk door de Raad te verstaan is gegeven - dat zij dit standpunt niet zal aanvaarden.
<P>
Ik betreur deze situatie. Gezien dit probleem, en niet om een groot deel van de tekst die we met het eerste amendement hebben goedgekeurd te desavoueren, maar om ons woord dat wij aan de Raad gegeven hebben na te komen, roep ik op tot onthouding van stemming.
<SPEAKER ID="086" NAME="De Voorzitter">
We hebben nota genomen van uw woorden maar gaan desalniettemin over tot stemming.

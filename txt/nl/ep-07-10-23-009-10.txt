<CHAPTER ID="009-10">
10. Op de markt brengen van gewasbeschermingsmiddelen (stemming) 
<P>
- Verslag: Hiltrud Breyer
<P>
- Na de stemming over amendement 243:
<SPEAKER ID="134" NAME="Graham Booth" AFFILIATION="IND/DEM">
- (EN)Mijnheer de Voorzitter, een punt van orde, dit is een compleet fiasco en we moeten overgaan op volledig elektronisch stemmen. Dit is ronduit belachelijk!
<P>
(Applaus)
<SPEAKER ID="135" NAME="De Voorzitter">
Mijnheer Booth, dit is geen fiasco. Er zitten een paar foutjes in, hetgeen statistisch gezien volstrekt normaal is bij een stemming van deze omvang. Belachelijk zijn interrupties als de uwe.
<P>
(Applaus)
<P>
- Vóór de stemming over de wetgevingsresolutie:
<SPEAKER ID="136" NAME="Edward McMillan-Scott" AFFILIATION="PPE-DE">
- (EN) Mijnheer de Voorzitter, een punt van orde, ik wil de voortgang niet vertragen, en u bent te beleefd om dat te zeggen, maar er is een artikel dat de Voorzitter de mogelijkheid geeft om het Parlement te laten stemmen over de mogelijkheid dat het verslag wordt teruggezonden aan de commissie om te worden aangepast voor een nieuwe presentatie. Het gaat in dit geval om een lange stemming - acht bladzijden met dertig afzonderlijke stemmingen. Ik vind dat we dat artikel vaker moeten toepassen.
<P>
(Applaus)
<SPEAKER ID="137" NAME="Hannes Swoboda">
namens de PSE-Fractie. - (DE) Mijnheer de Voorzitter, u hebt uitstekend werk verricht en een prettige lunch verdiend, net als wij. Ik stel voor dat we de stemming opschorten tot morgen.
<SPEAKER ID="138" NAME="Joseph Daul">
namens de PPE-DE-Fractie. - (FR) Mijnheer de Voorzitter, het is 14.00 uur, laten we de stemming onderbreken. Ik vind het spijtig dat een dergelijk verslag in de plenaire vergadering wordt behandeld. Ik stel voor dat de commissie er de volgende keer meer werk in stopt en dat deze regels in het kader van het plan om het Parlement te hervormen worden herzien. Zo kunnen we niet blijven doorgaan.
<P>
(Applaus)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Mijnheer de Voorzitter, ik ben het helemaal eens met hetgeen mijn collega zo-even stelde, maar hij moet misschien wel toegeven dat zijn fractie kennelijk geen waarde hechtte aan het werk in de commissie en hier vandaag pas met alle amendementen kwam aanzetten.
<P>
(Applaus)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Mijnheer de Voorzitter, dames en heren, als we de heer Cohn-Bendit op dit punt mogen geloven stond een duidelijke meerderheid van de commissie erachter, maar heeft het Parlement dit besluit staan tegen te werken op een manier die grenst aan obstructionisme. Zo zitten de zaken in elkaar. Met andere woorden: het is geen procedurele kwestie, maar een kwestie van politieke houding.
<SPEAKER ID="141" NAME="De Voorzitter">
Dames en heren, hier vielen twee ongelukkige omstandigheden samen. Ten eerste hadden we een zeer lang voorafgaand debat waardoor de stemming met enige vertraging plaatsvond, en ten tweede hadden we vandaag een van de langste stemmingen van deze zitting.
<P>
Daarom staken we de stemming in dit stadium en bedank ik me voor de samenwerking.

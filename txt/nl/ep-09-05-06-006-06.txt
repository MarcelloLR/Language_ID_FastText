<CHAPTER ID="006-06">
6. Verbetering van de veiligheid en gezondheid op het werk van de werkneemsters tijdens de zwangerschap, na de bevalling en tijdens de lactatie (
<SPEAKER ID="175" NAME="Edite Estrela">
rapporteur. - (PT) Voorzitter, ik wil de diensten erop wijzen dat de Portugese versie de authentieke taalversie is voor alle amendementen.
<P>
Ten tweede wil ik verzoeken de volgorde van stemming te veranderen en, omwille van de coherentie, eerst te stemmen over amendement 43 van de commissie en dan pas over amendement 83.
<P>
Tot slot wil ik eraan herinneren dat de richtlijn die we gaan herzien, al 17 jaar oud is en niet meer bij deze tijd past. De herziene richtlijn zal niet voor het einde van de volgende zittingsperiode van kracht worden. Met andere woorden, we houden ons hier bezig met wetgeving voor de toekomst, niet voor het heden.
<P>
En vooral zijn we bezig met wetgeving die in het belang van de burger is en de burger meer redenen kan geven om in juni te gaan stemmen.
<P>
Ik sluit daarom af met het verzoek aan mijn collega's om mijn verslag te steunen.
<SPEAKER ID="176" NAME="Astrid Lulling">
namens de PPE-DE-Fractie. - (FR) Mevrouw de Voorzitter, zoals de zaken er nu voor staan, zijn er 89 amendementen op dit verslag. Het is een complete chaos en de te houden stemming zal geen echt objectief debat met de Raad en de Commissie mogelijk maken. Deze 89 amendementen zijn volkomen strijdig met elkaar. Ik stel voor dit verslag terug te verwijzen naar de commissie omdat we - zoals mevrouw Estrela heeft gezegd - hiervoor tijd genoeg hebben.
<P>
(Levendig applaus)
<SPEAKER ID="177" NAME="De Voorzitter">
Mevrouw Lulling, wilt u zo vriendelijk zijn om mij te zeggen of u dit verzoek wel of niet namens uw fractie indient?
<SPEAKER ID="178" NAME="Astrid Lulling">
namens de PPE-DE-Fractie. - (EN) Ja, mevrouw de Voorzitter, ik doe nooit iets niet namens mijn fractie!
<P>
(Gelach en applaus)
<SPEAKER ID="179" NAME="Edite Estrela" AFFILIATION="PSE">
(PT) Voorzitter, het heeft geen zin dit verslag terug te verwijzen naar de commissie, want het is met alle fracties besproken. Het heeft waarschijnlijk voldoende steun om met een meerderheid in dit Parlement te worden aangenomen. Het is ook besproken met de Commissie en met de Raad.
<P>
Er bestaan uiteraard verschillende standpunten. We weten dat de Raad onder het Tsjechische voorzitterschap helaas nogal conservatieve standpunten heeft ingenomen met betrekking tot gelijke kansen voor mannen en vrouwen.
<P>
Daarom vraag ik dit Parlement voor de voorstellen te stemmen en mijn verslag te steunen. De burger heeft dan ook een reden te meer om te gaan stemmen bij de Europese verkiezingen.

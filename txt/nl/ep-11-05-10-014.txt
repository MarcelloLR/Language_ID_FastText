<CHAPTER ID="014">
Goedkeuring van de notulen van de vorige vergadering
<SPEAKER ID="477" NAME="Bruno Gollnisch" AFFILIATION="NI">
- (FR) Mijnheer de Voorzitter, ik zou graag iets willen zeggen over punt 16 van de notulen, waarin volkomen terecht gewag wordt gemaakt van mijn verzoek om een debat over de opheffing van mijn immuniteit, wat u hebt afgewezen. Dat is dus in tegenspraak met hetgeen eerder door de voorzitter van de vergadering, mevrouw Angelilli, werd gezegd. Zij beweerde namelijk dat ik gisteren het woord heb mogen voeren over de opheffing van mijn immuniteit, wat niet klopt. Dit Parlement heeft dus een van zijn leden een essentieel recht op bescherming ontnomen zonder dat de belanghebbende zelf of iemand die het voor hem had willen opnemen, hierover in de plenaire vergadering heeft mogen spreken, niet in een debat, noch via een stemverklaring of op welke andere wijze dan ook. Ik wilde alleen dat dit in de notulen werd opgenomen, waarvoor bij deze mijn dank.
<SPEAKER ID="478" NAME="De Voorzitter">
Ik begrijp dat uw opmerking over de notulen ging. Dank u voor deze opmerking.

<CHAPTER ID="018">
Welkomstwoord
<SPEAKER ID="057" NAME="De Voorzitter">
Dames en heren, het doet mij genoegen u te kunnen mededelen dat er inmiddels een delegatie van het Japanse parlement op de officiÃ«le tribune is gearriveerd. Wij willen ook hen hartelijk welkom heten. Zij nemen deel aan de negenentwintigste interparlementaire ontmoeting tussen het EP en het parlement van Japan die van 2 tot 6 juni in Brussel en Wenen wordt gehouden.
<P>
De Japanse delegatie staat onder leiding van de heer Taro Nakayama, een goede vriend van Europa, en bestaat uit zeven leden van het Lagerhuis en twee leden van het Hogerhuis.
<P>
Men concentreert zich tijdens deze interparlementaire ontmoeting op de klimaatverandering om toe te werken naar een gezamenlijke aanpak op basis van de toepassing van het Protocol van Kyoto en datgene wat daarna komt.
<P>
Wij zijn buitengewoon gelukkig met deze vruchtbare, stabiele en voortgaande samenwerking met Japan, een land waarmee wij zulke fundamentele waarden delen als democratie, de eerbiediging van de mensenrechten en het principe van de multilaterale samenwerking. Daarom heet ik onze Japanse vrienden van harte welkom!
<P>
(Applaus)

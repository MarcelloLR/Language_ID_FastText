<CHAPTER ID="012-13">
13. Preventie en correctie van macro-economische onevenwichtigheden (
<SPEAKER ID="162" NAME="Sharon Bowles" LANGUAGE="EN">
Mevrouw de Voorzitter, namens de commissie verzoek ik om uitstel van de eindstemming krachtens artikel 57, lid 2.
<P>
Zoals u weet, is dat het standpunt dat de commissie dinsdag heeft geformuleerd. Wij zijn van mening dat wij thans verder overleg kunnen plegen met de Raad teneinde tot een bevredigend resultaat te komen.
<P>
Ik verzoek om opschorting, zodat wij het debat kunnen afronden of toch tenminste de deur naar een bevredigende afronding kunnen openlaten, en in juli in eerste lezing overeenstemming kunnen bereiken.
<SPEAKER ID="163" NAME="Martin Schulz">
namens de S&D-Fractie. - (DE) Mevrouw de Voorzitter, wij van de Fractie van de Progressieve Alliantie van Socialisten en Demoraten in het Europees Parlement hebben reeds tijdens de commissiefase tegen dit amendement gestemd. Wij waren van mening dat dit verslag gereed was om ter stemming te worden gebracht, en de overweldigende instemming met dit verslag leek erop te duiden dat wij gelijk hadden. Wij zijn bekend met de geopperde argumenten ten aanzien van waarom wij opnieuw in onderhandeling zouden moeten treden met de Raad. Om die reden zou ik mijn standpunt willen herhalen over de voorstellen tot uitstel die zullen volgen op de overige delen van dit pakket. Wij kunnen dit zien als een teken dat de Duitse en Franse regeringen nogmaals ten aanzien van twee belangrijke punten van positie dienen te veranderen. Wij weten echter van de Raad dat dit niet zal gebeuren. Daarom is er één vraag voor ons van doorslaggevend belang: wat gaan de fracties die dit motieplan ondersteunen, doen als de Raad verzuimt de wijzigingen aan te brengen die onze besluiten weerspiegelen? Stemmen zij dan voor of tegen de pakketten? Dit is een belangrijke kwestie voor ons.
<SPEAKER ID="164" NAME="Corien Wortmann-Kool" AFFILIATION="PPE">
(EN) Mevrouw de Voorzitter, ik beaam de woorden van mevrouw Bowles: wij hopen nog voor de vergaderperiode van juli overeenstemming te bereiken over het verslag.
<P>
Het Parlement - inclusief de socialistische fractie - heeft van meet af aan beslist om dit als een pakket te behandelen. Laten wij dat dan ook echt doen en onze steun verlenen voor het voorstel van mevrouw Bowles om de stemming uit te stellen tot juli.

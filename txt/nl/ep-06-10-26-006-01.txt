<CHAPTER ID="006-01">
1. Ontwerp van algemene begroting van de Europese Unie - Begrotingsjaar 2007 (stemming) 
<SPEAKER ID="060" NAME="De Voorzitter">
Dames en heren, op grond van de Verdragen is een voorwaarde voor de aanneming van ontwerpamendementen over de zogeheten niet-verplichte uitgaven dat de meerderheid van de leden, dat wil zeggen 367 stemmen, ze goedkeurt. Dat staat zo in de Verdragen. Voor ontwerpamendementen over verplichte uitgaven is een meerderheid van de uitgebrachte stemmen voldoende.
<P>
V贸贸r de stemming stelt de heer Elles voor een aantal technische aanpassingen aan te brengen.
<SPEAKER ID="061" NAME="James Elles " AFFILIATION="PPE-DE">
rapporteur. (EN) Mijnheer de Voorzitter, het is goed dat we nu stemmen over de begroting van 2007.
<P>
Voordat we beginnen met de stemming over de eerste lezing van het Parlement, wil ik meedelen dat er enkele technische aanpassingen nodig zijn. De lijst met technische aanpassingen is aan de stemmingslijsten toegevoegd, zodat ik geen lange lijst nummers hoef voor te lezen. Na afloop van de stemming zullen deze aanpassingen worden uitgevoerd door de desbetreffende diensten en in de notulen van de vergadering worden opgenomen.
<P>
(Het Parlement gaat akkoord met de technische aanpassingen die de heer Elles heeft voorgesteld)
<P>
(V贸贸r de stemming over Afdeling I)
<SPEAKER ID="063" NAME="Louis Grech " AFFILIATION="PSE">
rapporteur. (EN) Mijnheer de Voorzitter, ik wil u meedelen dat de resolutie zal worden aangepast aan de hand van de uitkomst van de stemming over de begrotingsamendementen. Alle noodzakelijke technische correcties zullen door de diensten van de vergadering worden uitgevoerd.
<P>
(Het Parlement gaat ermee akkoord)

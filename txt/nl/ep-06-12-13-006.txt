<CHAPTER ID="006">
Agenda: zie notulen
<SPEAKER ID="086" NAME="De Voorzitter">
Ik moet u eveneens mededelen dat, met betrekking tot het verslag van Jo Leinen tot wijziging van de artikelen 15 en 182, lid 1, van het Reglement van het Europees Parlement: verkiezing quaestoren en bureau van de commissies, waarvoor de stemming voor morgen, donderdag, op het programma stond, de Commissie constitutionele zaken dit verslag uiteindelijk niet heeft goedgekeurd, op grond van artikel 131, en wij dientengevolge hierover vanavond een debat zullen voeren, als laatste punt op de agenda.
<SPEAKER ID="087" NAME="Renato Brunetta" AFFILIATION="PPE-DE">
- (IT) Mijnheer de Voorzitter, dames en heren, ik heb alle begrip voor de behoefte aan veiligheid, maar dat neemt niet weg dat ik mijn beklag wil doen over de onbeschofte houding en de gewelddadige manier waarop een paar veiligheidsagenten ons, leden van het Parlement, hebben aangehouden vóór de zaal van de plenaire vergadering.
<P>
Ik vind dat dit niet door de beugel kan! Ik heb alle begrip voor de veiligheidseisen, maar naar mijn gevoel moet er wel correct worden opgetreden en eenieders rol worden gerespecteerd.
<SPEAKER ID="088" NAME="De Voorzitter">
De secretaris-generaal deelt mij mee dat we enige problemen hebben met bepaalde hulpfunctionarissen die betrokken zijn bij een sluimerend conflict. De veiligheidsbeambten doen hun best om ervoor te zorgen dat alles normaal verloopt, maar we hebben problemen met de houding van een aantal van onze contractuele medewerkers die zich benadeeld voelen door enkele arbeidsrechtelijke bepalingen.
<SPEAKER ID="089" NAME="Tadeusz Zwiefka" AFFILIATION="PPE-DE">
(PL) Mijnheer de Voorzitter, gisteren vond een grootse en zeer belangrijke plechtigheid plaats in het Europees Parlement. De Sacharov-prijs werd namelijk uitgereikt aan Alexander Milinkevitsj.
<P>
Ik vraag uw aandacht voor het feit dat op het moment dat Alexander Milinkevitsj begon aan zijn toespraak tot het Europees Parlement, de interne zender van het Parlement uitviel en tevens de uitzending op internet onderbroken werd. In Wit-Rusland kon de toespraak van Milinkevitsj alleen via internet worden gevolgd. Dit bleek dus niet mogelijk. Door deze situatie kon de Witrussische bevolking helemaal geen kennis nemen van datgene wat zich hier gisteren afspeelde.
<P>
Ik wil de Voorzitter verzoeken om na te gaan waarom dit gebeurde en het Parlement hierover te informeren.
<P>
(Applaus)
<SPEAKER ID="090" NAME="De Voorzitter">
Mijnheer Zwiefka, het was mijn bedoeling om het woord te geven aan de heer Florenz. Wat u nu naar voren brengt is geen punt van orde dat verband houdt met de vergadering van vandaag.
<P>
(Protesten)
<P>
Het gaat echter om een belangrijk onderwerp en ik kan u vertellen dat het door u aan de orde gestelde probleem werd veroorzaakt door veranderingen in het functioneren van de diensten, ten gevolge van het arbeidsconflict met een aantal hulpfunctionarissen voor de zittingen. Dat probleem heeft zich gemanifesteerd op de wijze die de vorige spreker heeft aangegeven. Het beeld is zo snel mogelijk weer hersteld, en tijdens de persconferentie heb ik al de gelegenheid gehad om aan de media, die dezelfde zorgen hadden als u, uit te leggen wat er was gebeurd.

<CHAPTER ID="005-13">
13. Toepassing van het beginsel van wederzijdse erkenning op strafrechtelijke beslissingen (
<P>
- Vóór de stemming:
<SPEAKER ID="144" NAME="Armando França">
rapporteur. - (PT) Dit verslag is een goed voorbeeld van wat bereikt kan worden wanneer sprake is van wederzijds begrip en samenwerking binnen het Parlement en van samenwerking tussen het Parlement en de Raad. Ik dank mijn collega's, de vertegenwoordigers van de Raad, het technisch personeel en alle anderen die aan de totstandkoming van dit complexe en moeilijke verslag hebben bijgedragen.
<P>
Het kaderbesluit zal voor het strafrecht in de EU een zeer belangrijk document worden. Het bevordert het beginsel van wederzijdse erkenning, zorgt ervoor dat de rechten van de verdediging en de waarborgen voor de aangeklaagde worden versterkt, maakt dat verstekvonnissen sneller en doeltreffender ten uitvoer kunnen worden gelegd en helpt de misdaad in Europa te bestrijden. Het toekomstige kaderbesluit zal ook helpen om het primaat van het recht en de rechtsstaat te versterken en de Europese integratie bevorderen. De grote consensus die binnen LIBE werd bereikt, was van cruciaal belang. Een grote consensus zou ook bij de stemming welkom zijn. Dank u.

<CHAPTER ID="007-03">
3. Jaarlijks debat over de gerealiseerde voortgang in de ruimte voor vrijheid, veiligheid en rechtvaardigheid (artikelen 2 en 39 EU-Verdrag) (stemming) 
<P>
Vóór de stemming over amendement 1
<SPEAKER ID="092" NAME="Manfred Weber" AFFILIATION="PPE-DE">
(DE) Mijnheer de Voorzitter, dames en heren, namens de PPE-DE-Fractie wil ik een mondeling amendement indienen voor de herformulering van amendement 1. Voordat ik dit doe, wil ik zeggen dat het verslag van de heer Deprez en de hele commissie uitstekend is, en de PPE-DE-Fractie wil er graag voor stemmen. We hebben echter wel een belangrijk punt, namelijk de kwestie van het stemrecht voor migranten in de Europese Unie, niet omdat we tegen stemrecht in het algemeen zijn, maar omdat wij vinden dat het subsidiariteitsbeginsel hierop van toepassing is. Het kiesrecht is geen Europese aangelegenheid.
<P>
Daarom willen wij een brug slaan naar het amendement door een herformulering voor te stellen. We vragen onze collega's van de andere fracties om de herformulering te steunen, zodat we dit goede verslag allemaal kunnen goedkeuren.
<P>
De herformulering luidt als volgt:
<P>
(EN) 'een voorstel voor de integratie van langdurig ingezetenen binnen het politieke leven op Europees en lokaal niveau; een stap voorwaarts die zou kunnen bijdragen aan de sociale, culturele en politieke integratie van deze langdurig ingezetenen;'
<P>
(DE) Ik vraag u om uw steun.
<SPEAKER ID="095" NAME="De Voorzitter">
Ik zie dat er bezwaren zijn.
<P>
(Het mondeling amendement wordt niet in aanmerking genomen)

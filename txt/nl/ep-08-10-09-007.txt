<CHAPTER ID="007">
Stemmingen
<SPEAKER ID="078" NAME="De Voorzitter">
Aan de orde zijn de stemmingen.
<P>
(Uitslagen en nadere bijzonderheden betreffende de stemmingen: zie notulen)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Mijnheer de Voorzitter, neem me niet kwalijk: ik weet niet uit hoofde van welk artikel ik me eigenlijk tot dit Parlement behoor te richten, maar ik wil het voorzitterschap toch graag iets vertellen over de toestand hier. En dan bedoel ik dat dit Parlement steeds meer op een circus begint te gelijken, waardoor het erg moeilijk wordt kalm te blijven als we serieus werk proberen te verrichten.
<P>
(Applaus)
<P>
Ik denk dat de toestand gisteravond een climax heeft bereikt. Daarom wil ik het voorzitterschap graag verzoeken iets te ondernemen om de rust te doen weerkeren en een serieuze sfeer te scheppen. Dit Parlement zou de hele wereld tot voorbeeld moeten strekken, en dat kan alleen als we een serieus Parlement zijn - geen circus.
<P>
(Applaus)
<SPEAKER ID="080" NAME="De Voorzitter">
Ik veronderstel, mijnheer Hutchinson, dat u doelt op de verschillende tentoonstellingen in de gangpaden. U weet dat de quaestoren hiervoor verantwoordelijk zijn. Wij zullen uw opmerkingen uiteraard overbrengen.
<SPEAKER ID="081" NAME="Pervenche Berès" AFFILIATION="PSE">
(FR) Mijnheer de Voorzitter, ook ik zou graag iets willen zeggen over kalmte en orde bij ons werk. We hebben gisteren bij de zitting weliswaar een heel roerend getuigenis gehoord, maar de nodige aanpassing van de agenda heeft er intussen wel toe geleid dat de bespreking van zulke belangrijke onderwerpen als de financiële crisis meer dan twee uur is uitgesteld, wat ingrijpende gevolgen heeft gehad voor de volgorde waarin de sprekers aan de beurt zijn gekomen. Dat draagt niet bij tot het soepel functioneren van dit Parlement.
<SPEAKER ID="082" NAME="De Voorzitter">
In dit geval zal ik uw opmerkingen niet aan de quaestoren overbrengen, maar aan de Conferentie van voorzitters, die voor dergelijke zaken verantwoordelijk is.
<P>


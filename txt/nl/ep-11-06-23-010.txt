<CHAPTER ID="010">
Samenstelling Parlement
<SPEAKER ID="134" NAME="De Voorzitter">
Zoals bekend heeft Stavros Lambrinidis mij op de hoogte gesteld van zijn benoeming tot minister van Buitenlandse Zaken van de Griekse regering met ingang van 17 juni 2011.
<P>
Het Parlement neemt hiervan kennis en constateert overeenkomstig artikel 7, lid 1, van de Akte betreffende de verkiezing van de leden van het Europees Parlement door middel van rechtstreekse algemene verkiezingen en artikel 4, lid 1 en 4, van het Reglement dat zijn zetel met ingang van 17 juni 2011 vacant is.
<P>
We gaan door met ons werk en wensen onze voormalige collega het allerbeste en veel geluk.
<P>
De bevoegde Griekse autoriteiten hebben mij ge√Ønformeerd over de verkiezing in het Europees Parlement van Dimitrios Droutsas in de plaats van Stavros Lambrinidis. Overeenkomstig artikel 4, lid 1, van het Reglement neemt het Parlement hiervan kennis met ingang van 22 juni 2011.
<P>
Ik heet ons nieuwe lid welkom...
<P>
(Applaus)
<P>
... en wijs erop dat zolang de geloofsbrieven niet zijn onderzocht of over ingebrachte bezwaren niet is beslist, Dimitrios Droutsas, overeenkomstig artikel 3, lid 2, van het Reglement, met volledige rechten zitting neemt in het Parlement en zijn organen, mits hij tevoren schriftelijk een verklaring heeft afgelegd dat hij geen functie bekleedt die onverenigbaar is met de hoedanigheid van lid van het Europees Parlement.
<P>
We wensen onze nieuwe collega bovendien veel succes.
<P>

<SPEAKER ID="135" NAME="Gerard Batten" AFFILIATION="EFD">
(EN) Mevrouw de Voorzitter, ik vraag het woord voor een beroep op het Reglement. Ik zie dat aan de andere kant van de zaal politieke posters aanwezig zijn.
<P>
Volgens mij is dat in strijd met het Reglement. Persoonlijk heb ik niets tegen die affiches, maar ik heb hier in het Parlement al vaak aangedrongen op een gelijke toepassing van de regels voor iedereen.
<P>
Als de dames en heren daar aan de overkant politieke posters mogen tentoonspreiden, eis ik het recht op om permanent mijn "Vote UKIP"poster op mijn lessenaar te etaleren en wil ik dat eenieder de affiches mag tonen die hij wenst.
<P>
Is het misschien mogelijk om een eenduidige regelgeving in te voeren?
<P>
(Applaus)
<SPEAKER ID="136" NAME="De Voorzitter">
Hartelijk dank, mijnheer Batten, voor uw opmerking over de posters. Ik wil de mensen met een poster verzoeken deze nu neer te leggen.
<SPEAKER ID="137" NAME="Elizabeth Lynne" AFFILIATION="ALDE">
(EN) Mevrouw de Voorzitter, ongeacht het feit of wij het al dan niet met hen eens zijn, is het absoluut onaanvaardbaar dat demonstranten in het Parlement worden toegelaten en EP-leden beletten te stemmen.
<P>
Het maakt niet uit of wij het met hen eens zijn. Zaak is dat er actie wordt ondernomen om te waarborgen dat de EP-leden ongehinderd hun stem kunnen uitbrengen.
<P>
(Applaus)
<SPEAKER ID="138" NAME="De Voorzitter">
De diensten zijn op het probleem gewezen en het zal niet meer gebeuren.
<SPEAKER ID="139" NAME="Barry Madlener" AFFILIATION="NI">
Voorzitter, hartelijk bedankt. Ik wil een punt van orde maken. Ik wil namelijk een heugelijke mededeling doen, te weten dat mijn partijleider Geert Wilders vanmorgen is vrijgesproken van alle aanklachten tegen hem wegens belediging van de islam. De vrijheid van mening in Nederland is gewaarborgd.
<SPEAKER ID="140" NAME="De Voorzitter">
Dat heeft niets te maken met onze werkzaamheden hier.

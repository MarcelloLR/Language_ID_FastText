<CHAPTER ID="009-01">
1. Kwijting 2008: Europese Politieacademie (CEPOL) (
<SPEAKER ID="125" NAME="VÃ©ronique Mathieu" LANGUAGE="FR">
Mijnheer de Voorzitter, dames en heren, in lijn met de unanieme stemming in de Commissie begrotingscontrole is het besluit dat u vandaag is voorgelegd om kwijting te weigeren, van essentieel belang voor onze instelling.
<P>
Om te beginnen wil ik herinneren aan de vakkundigheid en de inspanningen van andere regulerende instanties om te voldoen aan de normen van behoorlijk bestuur. Die inspanningen mogen niet bezoedeld worden door het slechte voorbeeld van de Europese Politieacademie (CEPOL). Daarom moet het Parlement zijn verantwoordelijkheid nemen als kwijtingverlenende autoriteit en gezien de omstandigheden zoals wij die kennen, weigeren om CEPOL kwijting te verlenen voor het begrotingsjaar 2008.
<P>
Het Parlement kan namelijk de ernstige tekortkomingen op leidinggevend gebied van de voormalige directeur niet accepteren en bovendien kan het Parlement niet accepteren dat de raad van bestuur zijn verantwoordelijkheid niet heeft genomen door de nodige maatregelen te nemen.
<P>
Kortom, terwijl de academie al sinds 2006 grote problemen ondervindt en er pas vanaf 2014 vooruitgang merkbaar zou zijn, is het niet meer aanvaardbaar dat de academie nog minstens negen jaar nodig zou hebben om op een redelijk niveau van behoorlijk bestuur te komen.
<P>
Tot besluit wil ik de schaduwrapporteurs bedanken voor hun werk aan dit dossier.

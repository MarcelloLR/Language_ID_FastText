<CHAPTER ID="030">
Wijziging van het model voor het financieel reglement van uitvoerende agentschappen - Financiële kaderregeling van de organen bedoeld in artikel 185 van Verordening (EG, Euratom) nr. 1605/2002 van de Raad (debat)
<SPEAKER ID="344" NAME="De Voorzitter">
Aan de orde is de stemming over twee verslagen van mevrouw Gräßle:
<P>
1. over een model voor het financieel reglement van de uitvoerende agentschappen waaraan bepaalde taken voor het beheer van communautaire programma's worden gedelegeerd
<P>
en
<P>
2. over de financiële kaderregeling van de organen bedoeld in artikel 185 van Verordening (EG, Euratom) nr. 1605/2002 van de Raad.
<SPEAKER ID="345" NAME="Joe Borg">
lid van de Commissie. - (EN) Mevrouw de Voorzitter, de Commissie bedankt het Parlement, en met name de rapporteur, voor de constructieve bijdrage. De Commissie zet zich er volledig voor in om volledige transparantie ten opzichte van de begrotingsautoriteit te verstrekken, zoals vandaag is verzocht door het Parlement, en overeenkomstig de gezamenlijke verklaringen van het Europees Parlement en de Raad van juli 2007.
<P>
Met name wat de gedecentraliseerde organen betreft, zal de Commissie meer informatievereisten betreffende het aantal personeelsleden op contractbasis, exploitatieoverschotten, bestemmingsontvangsten, transfers en vrijstellingen van schadevergoeding opnemen in de verordening.
<P>
Meer transparantie van informatie over het werk van de organen, en niet alleen in financiële en begrotingszaken, is ook een punt dat de Commissie recentelijk in een mededeling aan het Parlement en de Raad aan de orde heeft gesteld.
<P>
Ik wil wijzen op het voorstel van de Commissie om een interinstitutionele werkgroep op te richten om een politieke discussie te starten over de rol en positie van organen onder Europees bestuur, zowel met het Parlement als met de Raad.
<P>
De Commissie is er van overtuigd dat, als wij een consistente benadering tot de organen hebben, wij - alle drie de instellingen - de transparantie en effectiviteit van een belangrijk deel van de structuur van de Europese Unie kunnen bevorderen. Om die reden wil ik besluiten met de wens dat de door de Commissie voorgestelde interinstitutionele werkgroep spoedig met haar werkzaamheden van start gaat.
<SPEAKER ID="346" NAME="Ingeborg Gräßle">
rapporteur. - (DE) Mevrouw de Voorzitter, commissaris, dames en heren, dank u dat ik het woord mag voeren, al is het op dit late tijdstip, en dank u allen voor uw begrip.
<P>
Ik wil het woord voeren, en wel aan het adres van de commissaris, omdat ik het belangrijk vind te vertellen hoe belangrijk wij de ingediende amendementen, waarover wij morgen ook met een grote meerderheid zullen stemmen, vinden. Wij zijn slechts in de raadplegingsfase met het dossier, en ik wil namens het hele Parlement de commissaris ervan verzekeren dat onze amendmenten zullen helpen om meer orde in het agentschapsysteem te brengen. Het is derhalve heel belangrijk voor ons allen - over de hele linie - dat de Commissie de amendementen overneemt. Ik ben de commissaris dank verschuldigd voor zijn verzekering wat dat betreft, en ik zal de situatie nauwgezet volgen.
<P>
Het is voor mij heel belangrijk dat hij ook begrijpt waarom wij dit willen. Wij hebben betere verantwoording nodig binnen de organen en grotere transparantie, met name tussen de personeelsleden. Dit heeft het meest betrekking op ons begrotingsrecht. De commissaris zal uiteraard ook beseffen dat als onze wensen niet ingewilligd worden, wij andere manieren zullen vinden om ze te verwezenlijken. Wij achten dit noodzakelijk voor ons begrotingsrecht.
<P>
De Commissie had het oorspronkelijk zo bedoeld dat de huidige hervorming van het financieel reglement slechts uit technische wijzigingen zou bestaan. Men spreekt weliswaar van better regulation, en toch heb ik tot mijn grote spijt geconstateerd dat het laatste gezamenlijk besluit over organen van de Raad en het Parlement in juli niet is opgenomen. Het ontwerp van de Commissie verscheen iets eerder, maar het zou natuurlijk fijn zijn geweest als de Commissie dit vervolgens had bijgewerkt. Ik zou dit ook rechtvaardiger hebben gevonden dan het werk aan ons over te laten.
<P>
Het Europees Parlement heeft met grote unanimiteit over de hele linie politieke veranderingen ingevoerd. Wij willen interne activiteiten, verantwoordelijkheden, kredietoverschrijvingen en de verantwoording van organen meer overeenstemmen met de activiteiten en praktijk van het directoraat-generaal van de Commissie via een betrouwbaarsheidsverklaring. Wij willen ook een beter overzicht van de personeelskosten en financiële kosten van de organen. Wij willen op de hoogte zijn van alle werknemers en niet slechts van degenen met een vaste aanstelling. Dit is een absolute vereiste.
<P>
Ik wil graag een voorbeeld geven van een recent verslag van een gedecentraliseerd orgaan over financieel beheer in 2007. Er staan negenendertig vaste posten op de personeelsformatie vermeld, terwijl twee bladzijden ervoor nog gewag wordt gemaakt van 43 tijdelijke medewerkers en 11 op contractbasis. Er kan geen kloppende som van worden gemaakt. Het wordt aan de verbeelding van de lezer overgelaten of het gaat om 39 plus 11 posten, of 43 plus 11 plus 39, of dat er 39 van de 43 personeelsleden op de lijst staan en dat de 11 er vervolgens aan worden toegevoegd. Wij weten het gewoon niet. Ik zal de zaak toelichten, maar om dit voor het merendeel van de organen te moeten doen is niet leuk, en de rapportage en het rapportagesysteem zijn bij alle organen min of meer even verwarrend.
<P>
Het orgaan waarover ik zojuist sprak, ENISA, lijkt wat dat betreft op alle andere, en ik wil dan ook vragen waarom de informatie die wij krijgen zoveel tegenstrijdigheden bevat. Wij willen ook more informatie over de inkomsten van de organen - die, denk aan Alicante, aanzienlijk kunnen zijn - en wij willen weten wat er met deze inkomsten gebeurt. Ik bedank de commissaris bij voorbaat voor het overnemen van de amendementen - zoals hij zojuist heeft aangekondigd.
<P>
Momenteel hebben wij 29 gedentraliseerde organen met 3 914 vaste werknemers op de personeelslijst voor 2007, met een budget van EUR 1,1 miljard, waarvan EUR 559 miljoen afkomstig is van de EU. De vijf uitvoerende agentschappen hebben 176 posten. De laatste mededeling van de Commissie over de organen was heel interessant. Het voorstel om een gezamenlijke werkgroep op te richten is heel belangrijk. Alle drie de instellingen moeten zich met elkaar gaan bezinnen over de toekomst en het werkterrrein van de organen.
<P>
In Duitsland is de kwestie van organen en de groei ervan in de belangstelling. De mediaroep is altijd groot. De reputatie van de Europese Unie staat ook op het spel als wij er niet in slagen de buitenwereld duidelijk te maken waarom wij deze organen eigenlijk nodig hebben en welke taak zij vervullen in de Europese Unie.
<P>
Wij zouden ook verheugd zijn als de Commissie kon aantonen waarom programmabeheer efficiënter en waardevoller is als dit door de uitvoerende agentschappen wordt gedaan dan door de directoraten-generaal. Dit is een verzoek dat degenen van ons die bij de begroting betrokken zijn reeds herhaaldelijk naar voren hebben gebracht, maar het is tot dusver nog steeds niet schriftelijk gestaafd met relevante feiten en cijfers.
<P>
De amendementen van het Parlement dienen om een overzicht van de Europese organen in stand te houden, en ons dringend verzoek aan de Commissie is om ons te helpen een duidelijker beeld van de organen te krijgen. Zoals de commissaris weet, vertrouwen wij de Commissie wat dat betreft. Wij weten dat deze instelling als het ware ons laatste redmiddel is als het gaat om duidelijkheid en transparantie en het verstrekken van een beter overzicht.
<P>
Ik wil mijn collega's van de andere fracties bedanken, en met name mevrouw Haug, de rapporteur over organen van de Begrotingscommissie, alsmede de twee rapporteurs de heer Mulder en mevrouw Herczog van de Commissie begrotingscontrole voor hun voorstellen, die wij alle overgenomen hebben. Ik ben derhalve van mening dat wij de door het Parlement voorgestelde en gewenste amendementen die thans het dringendst zijn, naar voren hebben gebracht. Ik verzoek de commissaris met klem om ook deze amendementen in het overeenkomstige concept op te nemen.
<SPEAKER ID="347" NAME="Nathalie Griesbeck">
namens de ALDE-Fractie. - (FR) Mevrouw de Voorzitter, dames en heren, eerst wil ik onze rapporteur, mevrouw Grässle, bedanken voor haar belangrijke werk in het kader van deze verslagen, dat de plannen voor een financieel reglement voor uitvoerende agentschappen kracht bijzet.
<P>
In een tijd dat het Europees Parlement vastberaden is om zijn voorrechten krachtig versterkt te zien in het kader van het Verdrag van Lissabon, denk ik dat het vooral belangrijk is om in gedachten te houden wat de bevoegdheden van onze instelling zijn, vanzelfsprekend als medebeslisser van de begroting. Dit Parlement, dat via rechtstreeks universeel kiesrecht door de kiezers van de EU gekozen is, moet meer kunnen doen om het juiste gebruik van uitgegeven communautaire middelen te controleren, ditmaal via de uitvoerende agentschappen. Ik wil heel kort vier punten in dit verslag naar voren halen die mij onontbeerlijk lijken voor het Parlement om zijn taak adequaat te vervullen en het zo gemakkelijk mogelijk voor de burgers te maken om onze instellingen te begrijpen.
<P>
Ten eerste wil ik de noodzaak van betere controle over het gebruik van bestemmingsontvangsten benadrukken. Het lijkt van belang dat de directeur van het orgaan ons op de hoogte stelt van eventuele overschrijvingen tussen titels van de begroting die de 10 procent-drempel overschrijden.
<P>
Ten tweede wil ik het belang van cijfers voor de personeelsformatie benadrukken - of het nu gaat om tijdelijk personeel of personeel op contractbasis, gedetacheerde nationale deskundigen, etc - zodat wij als begrotingsautoriteit een duidelijk beeld krijgen van de veranderingen op de begrotingen voor personele middelen van de organen.
<P>
Ten derde denk ik dat het heel gewoon is dat wij zouden vragen om jaarlijks een overzicht van de veranderingen op de begrotingen van de organen naar het Parlement te sturen - in overeenstemming met de aanbevelingen van de Europese Rekenkamer.
<P>
Ten vierde, en tot slot, zouden de bepalingen in het verslag betreffende de harmonisatie van de deadlines voor de kwijtingsprocedure het Parlement ook wezenlijke controle over de juiste uitvoering van de begroting moeten geven.
<SPEAKER ID="348" NAME="Jean-Pierre Audy" AFFILIATION="PPE-DE">
(FR) Mevrouw de Voorzitter, ik wil op mijn beurt mevrouw Grässle bedanken met het voortreffelijke werk dat zij heeft verricht, en uiteraard de Commissie voor deze ontwikkeling betreffende de organen. Ik wil de nadruk leggen op de zeer belangrijke bepalingen betreffende de interne accountantscontrole van onze organen en voorstellen, voortbordurend op de opmerking van mijn college van zojuist, dat wij kunnen streven naar een consolidatie, een soort van subconsolidatie in de EU-rekeningen voor alle organen, zodat derden en met name Europese Parlementsleden, een beeld krijgen van de veranderingen in de massale boekhouding van alle organen van de Europese Unie.
<SPEAKER ID="349" NAME="Zbigniew Krzysztof Kuźmiuk" AFFILIATION="UEN">
(PL) Mevrouw de Voorzitter, bij het woord voeren in het debat over de wijziging van het financieel reglement van uitvoerende agentschappen en hun vestigingen, wil ik de aandacht vestigen op twee zaken.
<P>
Ten eerste zou er steun moeten zijn voor het voorstel van de rapporteur dat directeuren van agentschappen verplicht zijn het Europees Parlement te verwittigen als zij middelen van een operationele naar een administratieve titel overdragen als dit bedrag tien procent van het maximum overtreft.
<P>
Ten tweede, gelet op het feit dat de operationele kosten van uitvoerende agentschappen betaald worden uit de budgetten voor afzonderlijke programma's, heeft het "bijna tien procent”-niveau van deze kosten gevolgen. Dat deze kosten in het geval van het uitvoerend agentschap voor het trans-Europees vervoersnetwerk niet gespecificeerd zijn, heeft zeker gevolgen, gezien het tekort van meer dan EUR 40 miljard voor de projecten van dit agentschap.
<P>
Tot slot wil ik mevrouw Gräßle feliciteren met twee zeer goede verslagen.
<SPEAKER ID="350" NAME="De Voorzitter">
Het debat is gesloten.
<P>
De stemming vindt morgen, donderdag, plaats.
<P>
Schriftelijke verklaringen (artikel 142)
<SPEAKER ID="351" NAME="Edit Herczog  " AFFILIATION="PSE">
schriftelijk. - (HU) Mijnheer de Voorzitter, dames en heren, laat mij allereerst een korte samenvatting geven van het amendement op de financiële regeling voor uitvoerende agentschappen met diverse taken in verband met het beheer van communautaire programma's.
<P>
Dit overeenkomstig artikel 47 van het Reglement ingediende amendement was het gezamenlijke werk van de medeverantwoordelijke commissie en de Begrotingscommissie. Ik wil met name mijn collega's, mevrouw Grässle en de heer Mulder bedanken voor hun hechte en uitstekende samenwerking.
<P>
Wij hebben verscheidene amendementen ingediend die erop gericht zijn om deze agentschappen in staat te stellen soepel te functioneren, waarbij de verantwoordingsplicht verbeterd wordt en de mogelijkheden voor striktere democratische controle van de toegewezen middelen uitgebreid worden.
<P>
Het is belangrijk om er op te wijzen dat:
<P>
wat de kwijtingsprocedure voor deze agentschappen betreft, standaardisatie van deadlines een dringende noodzaak voor de toekomst is;
<P>
de Rekenkamer er ook op gewezen heeft dat degenen die bij (accountants)controlewerkzaamheden betrokken zijn, niet mogen deelnemen aan begrotingsuitvoerings-maatregelen;
<P>
rekening houdend met de bescherming van persoonlijke gegevens, er een lijst met namen van personen die met het agentschap hebben samengewerkt en met de beloning van deze deskundigen dient te worden gevoegd bij het desbetreffende verslag van het agentschap over begrotings- en financieel beheer;
<P>
controle van het gebruik van externe deskundigen door de agentschappen mogelijk gemaakt moet worden.
<P>
Dank u voor uw welwillende aandacht.

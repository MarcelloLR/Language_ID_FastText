<CHAPTER ID="006-09">
9. Verbetering van het EU-kader voor economisch bestuur en stabiliteit, met name in de eurozone (
<SPEAKER ID="155" NAME="Olle Schmidt" AFFILIATION="ALDE">
(EN) Mijnheer de Voorzitter, dit is een belangrijk mondeling amendement: "overwegende dat, voor zover mogelijk, alle 27 lidstaten maximaal al de voorstellen voor economisch bestuur dienen te volgen, erkennende dat voor lidstaten buiten de eurozone, dit gedeeltelijk een vrijwillige procedure is".
<P>
Het is goedgekeurd door de PPE-Fractie, het is goedgekeurd door de S&D-Fractie en zelfs de commissaris heeft het goedgekeurd. Ik hoop dat u allen dit mondelinge amendement kunt goedkeuren. Het is belangrijk voor mij, voor de ALDE-Fractie en met name voor mijn land, Zweden, als we ooit zullen toetreden tot de euro.
<P>
(Het mondeling amendement wordt in aanmerking genomen)
<SPEAKER ID="157" NAME="De Voorzitter">
Hiermee is de stemming beëindigd.
<P>
Omdat de stemming zo lang heeft geduurd, tengevolge van uw uitstekende werk, verzoek ik degenen die een verzoek hebben ingediend tot het afleggen van een stemverklaring hun stemverklaring van een mondelinge in een schriftelijke stemverklaring om te zetten of hun beurt naar morgen te verschuiven. Er zijn namelijk 62 verzoeken ingediend en we kunnen deze niet allemaal afwerken.
<SPEAKER ID="158" NAME="Michał Tomasz Kamiński" AFFILIATION="ECR">
(EN) Mijnheer de Voorzitter, ik wil u gelukwensen met het uitstekende werk dat u vandaag heeft verricht. Ik heb werkelijk waardering voor de wijze waarop u vandaag uw voorzitterschap heeft uitgeoefend, en ik hoop dat u uw geweldige vaardigheden zult delen met andere Ondervoorzitters van het Parlement.
<SPEAKER ID="159" NAME="Nicole Sinclaire" AFFILIATION="NI">
(EN) Mijnheer de Voorzitter, ik heb vandaag gestemd en mijn kiezers kunnen zien hoe ik vandaag heb gestemd, dus daarom zouden zij de mogelijkheid moeten hebben om vandaag over mijn stemverklaring te beschikken.
<SPEAKER ID="160" NAME="De Voorzitter">
Ik heb u verzocht uw mondelinge verklaring in een schriftelijke verklaring om te zetten. Met een schriftelijke verklaring kunt u ten aanzien van de verschillende kwesties nog steeds uw stemgedrag en dat van anderen toelichten aan uw kiezers. Het is niet onze bedoeling u op welke manier dan ook van uw rechten te beroven. Ik verzoek u alleen zich aan te sluiten bij de andere afgevaardigden die hun recht op een mondelinge verklaring hebben ingewisseld voor het geven van een schriftelijke verklaring. Dat is alles.
<SPEAKER ID="161" NAME="Barbara Matera" AFFILIATION="PPE">
(IT) Mijnheer de Voorzitter, ik stem in met uw verzoek; mijnheer Mastella en ik zullen schriftelijke verklaringen afleggen. Ten tweede sluit ik mij aan bij mijn collega, en wil ik u nogmaals feliciteren, mijnheer de Voorzitter.
<SPEAKER ID="162" NAME="Licia Ronzulli" AFFILIATION="PPE">
(IT) Mijnheer de Voorzitter, als u akkoord gaat kunnen we, om iedereen tevreden te stellen, de mondelinge verklaringen naar morgen verschuiven.
<SPEAKER ID="163" NAME="De Voorzitter">
Helemaal mee eens, als ook mevrouw Sinclair zich in het voorstel kan vinden. Ik reken op de goede wil van de afgevaardigden, en roep hen op mondelinge verklaringen morgen af te leggen en schriftelijke verklaringen vandaag. We zullen mevrouw Sinclair de gelegenheid geven om haar verklaring nu af te leggen.

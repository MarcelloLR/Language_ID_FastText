<CHAPTER ID="003">
Agenda
<SPEAKER ID="089" NAME="De Voorzitter">
. - Voor wij van start gaan hebben wij een mededeling over het debat van vanmiddag. Ik stel voor het debat over het verslag van de heer Díaz de Mera García Consuegra over EUROPOL als tweede punt te behandelen, vóór de verklaringen van de Raad en de Commissie over de situatie in Pakistan.
<P>
De regeling van de werkzaamheden zou dus als volgt zijn: van 15.00 uur tot 18.00 uur: eerst de verklaringen van de Raad en de Commissie over de situatie in Kenia, dan het verslag van de heer Díaz de Mera García Consuegra over EUROPOL, dan de verklaringen van de Raad en de Commissie over de situatie in Pakistan. Om 18.00 uur zouden wij dan zoals gewoonlijk overgaan tot het vragenuur met de Raad.
<P>
Zijn er opmerkingen?
<SPEAKER ID="090" NAME="Hannes Swoboda">
namens de PSE-Fractie. - (DE) Mevrouw de Voorzitter, voor één keer kunnen wij hiermee instemmen, maar ik wil de Commissie erop wijzen dat het Parlement degene is die de agenda bepaalt en wij alleen in uitzonderlijke situaties kunnen ingaan op de wensen van individuele commissarissen. Wij kunnen er vandaag echter mee instemmen, bij wijze van uitzondering.
<SPEAKER ID="091" NAME="De Voorzitter">
. - Mijnheer Swoboda, ik dank u voor die opmerking. Dit is duidelijk een uitzondering. Ik dank het Parlement voor zijn goedkeuring.
<P>
(Het Parlement betuigt zijn instemming)

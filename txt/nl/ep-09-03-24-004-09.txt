<CHAPTER ID="004-09">
9. Actieve dialoog met de burger over Europa (
<P>
Vóór de stemming
<SPEAKER ID="110" NAME="Gyula Hegyi">
rapporteur. - (EN) Mijnheer de Voorzitter, ik zal zeer kort zijn. Op mijn advies hebben de socialistische leden van de Commissie cultuur zich van stemming onthouden tijdens de eindstemming over dit verslag.
<P>
Als rapporteur was ik nogal ontevreden met de uitkomst van de stemmingen over de amendementen. Veel van onze frisse en baanbrekende ideeën zijn weggestemd door andere fracties. Volgens mij moet een initiatiefvoorstel een dapper, soms zelfs provocatief, document zijn, vrij van de oude dogma's. Ik was van plan om mij ook van stemming te onthouden bij de plenaire stemming, en mijn collega's op te roepen om hetzelfde te doen maar mijn verstandige en tolerante vrouwelijke collega's hebben mij er van overtuigd dat een sterk afgezwakt verslag beter is dan niets. Ik wil het Parlement dus vragen om het verslag in zijn huidige vorm te steunen, in de hoop dat er in de toekomst nog gelegenheid is om het te verbeteren.

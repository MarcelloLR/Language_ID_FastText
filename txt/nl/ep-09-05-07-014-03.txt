<CHAPTER ID="014-03">
3. Venezuela: de zaak Manuel Rosales
<SPEAKER ID="303" NAME="De Voorzitter">
Hartelijk dank. Dit was een emotioneel geladen vergadering, niet alleen vanwege de vraagstukken op het gebied van de mensenrechten, maar ook omdat het onze laatste vergadering was. Dank u wel voor uw deelname.
<SPEAKER ID="304" NAME="Zdzisław Zbigniew Podkański" AFFILIATION="UEN">
(PL) Mevrouw de Voorzitter, staat u mij toe om u namens alle leden van het Parlement en ook namens onze diensten en assistenten van harte te bedanken voor de professionele manier waarop u deze debatten hebt voorgezeten, alsook voor de goede samenwerking en het wederzijds begrip. Deze woorden van dank gelden zowel voor u persoonlijk als voor het Bureau van het Europees Parlement en de volledige administratie. Wij wensen u veel succes voor de toekomst en hopen dat u opnieuw wordt verkozen voor het Europees Parlement. Daarnaast wens ik u veel voldoening bij uw openbare activiteiten en veel geluk in uw privéleven.
<SPEAKER ID="305" NAME="De Voorzitter">
Hartelijk dank. Ik grijp deze gelegenheid ook aan om alle medewerkers van de parlementaire diensten te bedanken voor hun waardevolle werk.

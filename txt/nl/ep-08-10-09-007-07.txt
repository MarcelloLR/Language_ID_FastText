<CHAPTER ID="007-07">
7. IASCF: herziening van de statuten - verantwoordingsplicht en samenstelling van de IASB (stemming) 
<P>
Vóór de stemming:
<SPEAKER ID="094" NAME="Elisa Ferreira" AFFILIATION="PSE">
(PT) Ik attendeer u erop dat in de stemlijst van de PSE-Fractie een printfout geslopen is. Ik verzoek mijn collega's dan ook het stemgedrag van de coördinator te volgen.
<P>
Na de stemming over paragraaf 5:
<SPEAKER ID="096" NAME="Piia-Noora Kauppi" AFFILIATION="PPE-DE">
(EN) Mijnheer de Voorzitter, we hebben met de fracties onderling afgesproken dat amendement 4 van de ALDE-Fractie niet zal vervallen, zelfs niet als amendement 2 wordt aangenomen, want deze amendementen zijn verenigbaar. We hadden dus ook over amendement 4 moeten stemmen. Deze wijziging wordt aangebracht als mondeling amendement, dus als iemand hier bezwaar tegen heeft, begrijp ik dat, maar we hebben met de fracties onderling afgesproken dat amendement 4 ook in aanmerking moet worden genomen en in stemming moet worden gebracht.
<SPEAKER ID="097" NAME="De Voorzitter">
Ik maak de uitslag van de eindstemming niet bekend totdat dit kleine probleem is opgelost. Ik verzoek de voorzitter van de bevoegde commissie hierop een toelichting te geven. Volgens onze diensten is de inleiding problematisch omdat in het eerste amendement "betreurt” staat en in het andere "uit zijn twijfels”. Kunt u dit voor ons ophelderen?
<SPEAKER ID="098" NAME="Pervenche Berès" AFFILIATION="PSE">
(FR) Mijnheer de Voorzitter, ik geloof dat mevrouw Kauppi zich vergist. Amendement 4 van de heer Klinz heeft immers betrekking op dezelfde paragraaf als amendement 2 van mevrouw Kauppi. Nu het Parlement over amendement 2 van mevrouw Kauppi heeft gestemd, komt amendement 4 automatisch te vervallen.
<SPEAKER ID="099" NAME="De Voorzitter">
Ik ben blij dat de voorzitter van de bevoegde commissie instemt met de analyse van de zittingsdiensten. Dat betekent dat ik helaas niet tegemoet kan komen aan uw verzoek, mevrouw Kauppi.

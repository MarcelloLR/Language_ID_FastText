<CHAPTER ID="013">
Regeling van de werkzaamheden
<SPEAKER ID="018" NAME="De Voorzitter">
De definitieve ontwerpagenda voor deze vergaderperiode, die de Conferentie van voorzitters op haar vergadering van donderdag 19 april 2007 heeft goedgekeurd, overeenkomstig artikel 130 en 131 van het Reglement, is rondgedeeld. Hierop zijn de volgende wijzigingen voorgesteld:
<P>
Met betrekking tot de maandag
<P>
De Sociaal-democratische Fractie in het Europees Parlement heeft verzocht de stemming over het verslag Antolín Sánchez Presedo over het groenboek inzake schadevorderingen wegens schending van de communautaire antitrustregels uit te stellen tot woensdag om 11.30 uur.
<SPEAKER ID="019" NAME="Antolín Sánchez Presedo " LANGUAGE="ES">
Dit verslag is het resultaat van de nauwere samenwerking tussen de Commissie economische en monetaire zaken en de Commissie juridische zaken. Vanavond laat zal hierover worden beraadslaagd, en er zijn een paar amendementen die we nader zouden willen beschouwen om een maximale consensus mogelijk te maken voor dit verslag.
<P>
Om die reden, mijnheer de Voorzitter, zou ik willen verzoeken de stemming tot woensdag uit te stellen.
<P>
(Het Parlement keurt het voorstel goed)
<P>
Met betrekking tot de woensdag
<P>
De Alliantie van Liberalen en Democraten voor Europa fractie heeft voorgesteld om de stemming over het verslag van Sharon Bowles inzake basisgegevens over koopkrachtpariteiten uit te stellen tot donderdag om 12.00 uur.
<SPEAKER ID="021" NAME="Sharon Bowles " AFFILIATION="ALDE">
rapporteur. - (EN) Mijnheer de Voorzitter, ik kan het heel kort houden. De reden is dat we vrijdag pas heel laat een juridisch advies van de juridische dienst van het Parlement hebben ontvangen. Dat willen we eerst naast de met de Raad overeengekomen tekst leggen.
<P>
(Het Parlement willigt het verzoek in)
<P>
De Sociaal-democratische Fractie in het Europees Parlement heeft voorgesteld om het debat over de verklaring van de Commissie over versterking van de Europese wetgeving inzake voorlichting en raadpleging van werknemers te besluiten met de indiening van ontwerpresoluties, met het voornemen de teksten in de volgende vergaderperiode in stemming te brengen.
<SPEAKER ID="023" NAME="Stephen Hughes" AFFILIATION="PSE">
(EN) Mijnheer de Voorzitter, we zijn verheugd dat commissaris Špidla woensdagavond een verklaring aflegt inzake voorlichting en raadpleging. We zouden heel graag de gelegenheid krijgen om een ontwerpresolutie in te dienen, zodat we het vaak herhaalde standpunt van dit Parlement nog eens onder de aandacht kunnen brengen dat de richtlijn inzake de instelling van een Europese ondernemingsraad onzes inziens opnieuw bekeken moet worden, maar we hebben begrip voor het standpunt van onze liberale collega's. Zij zouden graag eerst horen wat de commissaris te zeggen heeft voordat ze zich vastleggen op een resolutie. Daarom verzoeken wij om de ontwerpresolutie bij de verklaring te voegen, maar de stemming uit te stellen tot de volgende minivergaderperiode in Brussel.
<SPEAKER ID="024" NAME="Gunnar Hökmark" AFFILIATION="PPE-DE">
(EN) Mijnheer de Voorzitter, wij zijn tegen de ontwerpresolutie en we zijn er ook niet voor om deze te koppelen aan de vergaderperiode in Brussel, omdat we van mening zijn dat belangrijke kwesties in commissieverband moeten worden behandeld. Die commissies zijn er om ervoor te zorgen dat de besluiten van het Parlement krachtig, belangrijk en betrouwbaar zijn en daarom houden we ons daaraan. Een belangrijk besluit moet in commissieverband worden genomen. Daarvoor hebben we commissies in dit Parlement.
<P>
(Het Parlement willigt het verzoek in)
<P>
(De agenda wordt aldus vastgesteld)

<CHAPTER ID="009-09">
9. Kaderrichtlijn duurzaam gebruik van pesticiden (stemming) 
<P>
- Verslag: Christa Klaß (A6-0347-2007)
<P>
- Vóór de stemming:
<SPEAKER ID="130" NAME="Christopher Heaton-Harris" AFFILIATION="PPE-DE">
(EN) Mijnheer de Voorzitter, ik doe een beroep op artikel 166 juncto artikel 37, lid 1 van ons Reglement.
<P>
Artikel 37, lid 1 betreft de toegang tot documenten en de informatieverstrekking aan dit Parlement. In de aanloop naar deze stemming over pesticiden, zijn velen van ons, zo niet allen in dit parlement bestookt met e-mails waarin ons werd gevraagd te stemmen voor amendementen die zelfs verder gingen dan de Commissie van ons vroeg. Deze e-mails kwamen van een organisatie genaamd Pesticide Watch, waarvan deelnemende organisaties grote subsidies ontvangen van de Europese Commissie - een deel van de 11,7 miljoen euro die in de laatste twee jaar is besteed krachtens een begrotingsartikel dat verband houdt met het communautair actieprogramma dat NGO's (non-gouvernementele organisaties) steunt die hoofdzakelijk actief zijn op het terrein van milieubescherming en het Life+ programma.
<P>
Mag ik overeenkomstig artikel 37, lid 1 vragen naar de verschillende uitwisselingen tussen de Commissie en deze NGO's die bij ons over deze kwestie hebben gelobbyd? Deze betaalstaat voor het lobbyen heeft zeker bijgedragen aan het grotere aantal e-mails dat de Parlementsleden ontvangen, maar het is toch verkeerd als een DG van de Commissie grote sommen belastinggeld gebruikt en de rol van NGO's misbruikt om de meningen van parlementariërs en de eerst verantwoordelijke DG van de Commissie over deze zaak te beïnvloeden.
<P>
(Luid applaus van rechts)
<SPEAKER ID="131" NAME="De Voorzitter">
Mijnheer Heaton-Harris, ik zal uw opmerking doorgeven.

<CHAPTER ID="005-03">
3. Bescherming van het milieu door middel van het strafrecht (
<P>
- Vóór de stemming:
<SPEAKER ID="130" NAME="Janez Lenarčič">
fungerend voorzitter. - (SL) Voorzitter, nogmaals hartelijk bedankt. Als u me toestaat, wil ik namens de Raad de volgende verklaring afleggen.
<P>
We hebben gekeken naar het volgende amendement dat de Commissie juridische zaken van het Europees Parlement heeft goedgekeurd. Het is de nieuwe overweging 12 bis.
<P>
Ik citeer: "Wanneer blijkt dat een voortdurende activiteit na een bepaalde periode tot milieuschade leidt, die op zijn beurt aanleiding kan geven tot strafrechtelijke aansprakelijkheid uit hoofde van deze richtlijn, moet de vraag of de veroorzaker van de schade opzettelijk of nalatig heeft gehandeld, met betrekking tot het tijdstip worden behandeld waarop de veroorzaker van de schade wist van de feiten van het delict, of deze had moeten weten, en niet met betrekking tot het tijdstip waarop de veroorzaker van de schade met zijn activiteiten begon. Er moet in dit verband op worden gelet, dat een eerdere verlening van een vergunning, licentie of concessie onder dergelijke omstandigheden geen rechtvaardiging vormt.” Einde citaat.
<P>
We begrijpen de intenties die in dit amendement zijn verwoord. Deze zaken vallen onder de bevoegdheid van de lidstaten. We menen dat de lidstaten deze intenties naar behoren in hun overwegingen zullen betrekken.
<P>
Dank u.
<SPEAKER ID="131" NAME="Olli Rehn">
lid van de Commissie. - (EN) Voorzitter, deze verklaring is misschien retorisch gezien niet van het niveau van die van Daniel Cohn-Bendit. Ik moet deze verklaring voorlezen en ik citeer: 'De Commissie heeft kennis genomen van het volgende amendement dat door de Commissie juridische zaken is goedgekeurd: "Wanneer blijkt dat een voortdurende activiteit na een bepaalde periode tot milieuschade leidt, die op zijn beurt aanleiding kan geven tot strafrechtelijke aansprakelijkheid uit hoofde van deze richtlijn, moet de vraag of de veroorzaker van de schade opzettelijk of nalatig heeft gehandeld, met betrekking tot het tijdstip worden behandeld waarop de veroorzaker van de schade wist van de feiten van het delict, of deze had moeten weten, en niet met betrekking tot het tijdstip waarop de veroorzaker van de schade met zijn activiteiten begon. Er moet in dit verband op worden gelet, dat een eerdere verlening van een vergunning, licentie of concessie onder dergelijke omstandigheden geen rechtvaardiging vormt.” We begrijpen de aandachtspunten die in dit amendement zijn verwoord zeer goed. Deze zaken vallen onder de bevoegdheid van de lidstaten en we vertrouwen erop dat ze de nodige aandacht aan deze belangrijke punten zullen besteden.'
<SPEAKER ID="132" NAME="Hartmut Nassauer">
rapporteur. - (DE) Voorzitter, dames en heren, de twee verklaringen brengen mij ertoe, voor de medeparlementsleden die misschien niet helemaal hebben begrepen wat er gebeurt, erop te wijzen dat deze verklaringen deel uitmaken van het compromis dat we hebben afgesproken. We hebben gevraagd om opheldering van enkele problemen, die op deze manier is gegeven. Echter, het onderwerp van de regelgevende procedure is natuurlijk slechts de tekst zoals we die gezamenlijk zijn overeengekomen.
<P>
Ik heb hier de brief van de voorzitter van het Coreper - momenteel voorgezeten door Slovenië - die bevestigt dat deze tekst, als we hem vandaag goedkeuren, ook door de Raad zal worden goedgekeurd. Dat betekent natuurlijk dat we een overeenkomst bij eerste lezing hebben, waarmee we het gewenste regelgevende succes behalen.

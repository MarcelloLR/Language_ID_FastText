<CHAPTER ID="001">
Opening van de vergadering
<P>
(De vergadering wordt om 09.00 uur geopend)
<SPEAKER ID="004" NAME="De Voorzitter">
Geachte Parlementsleden, goedemorgen! Vandaag, 26 september, is de Europese Dag van de talen. We hebben de plicht om de mensen hier in het Europees Parlement, de tempel van de talen, te herinneren aan het belang van deze dag voor de filosofie en de essentie van de Europese Unie een het werk dat wij verrichten om een multicultureel Europa te bewerkstelligen, waar de verschillende kenmerken en culturen en het karakter van onze volken worden gerespecteerd.
<SPEAKER ID="005" NAME="Josu Ortuondo Larrea" AFFILIATION="ALDE">
- (ES) Mevrouw de voorzitter, hartelijk dank dat u mij het woord hebt gegeven. Wij vieren vandaag de Europese Dag van de talen en ik wil de gevoelens van veel burgers van de Spaanse staat verwoorden die niet begrijpen waarom ze worden gediscrimineerd door het Bureau van het Europees Parlement, want Catalanen, Galiciërs en Basken, zoals ikzelf, die hun volk vertegenwoordigen, mogen niet hun eigen taal gebruiken in het Parlement.
<P>
In de Commissie, de Raad en het Comité van de Regio's mogen de volksvertegenwoordigers zich uitdrukken in deze semiofficiële talen, maar het Bureau weigert Baskisch, Catalaans en Gallicisch, semiofficiële talen van de Spaanse staat, te accepteren.
<P>
Mevrouw de voorzitter ...
<P>
(De spreker spreekt Baskisch)
<SPEAKER ID="006" NAME="De Voorzitter">
Mijnheer Ortuondo, het voorzitterschap zal inlichtingen inwinnen over deze kwestie, ook al is het iets wat we al vele malen hebben besproken en waarop de antwoorden bekend zijn.

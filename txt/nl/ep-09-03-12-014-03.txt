<CHAPTER ID="014-03">
3. Uitwijzing van ngo's uit Darfur (stemming) 
<P>
Vóór de stemming over paragraaf 1
<SPEAKER ID="360" NAME="Martine Roure">
namens de PSE-Fractie. - (FR) Mevrouw de Voorzitter, ik dien een mondeling amendement in dat na paragraaf 1 zou moeten worden ingevoegd. Ik lees het voor: "eist de onmiddellijke en onvoorwaardelijke vrijlating van alle hulpverleners van de Belgische afdeling van Artsen zonder grenzen (AZG), die op 11 maart 2009 uit hun kantoren van AZG-België te Saraf-Umra, op 200 kilometer ten westen van de hoofdstad van Noord-Darfur, El-Facher, zijn ontvoerd.”
<SPEAKER ID="361" NAME="Jacek Saryusz-Wolski" AFFILIATION="PPE-DE">
(FR) Mevrouw de Voorzitter, het woord "gisteren” mag er niet staan aangezien de resolutie langer dan een dag moet meegaan.
<SPEAKER ID="362" NAME="Martine Roure" AFFILIATION="PSE">
(FR) Mevrouw de Voorzitter, het spijt me, maar ik begrijp niet waarom er een tijdsbeperking is. Er is geen tijdsbeperking.
<P>
Ik herhaal: "eist de onmiddellijke en onvoorwaardelijke vrijlating van alle hulpverleners”. Stoort "onmiddellijk” u?
<SPEAKER ID="363" NAME="De Voorzitter">
Mevrouw Roure, het gaat om het woord "gisteren”. U zei "gisteren”.
<SPEAKER ID="364" NAME="Martine Roure" AFFILIATION="PSE">
(FR) Mevrouw de Voorzitter, dat klopt. Het spijt me. We laten "gisteren” vallen, u heeft volkomen gelijk.
<SPEAKER ID="366" NAME="Charles Tannock  " AFFILIATION="PPE-DE">
auteur. - (EN) Mevrouw de Voorzitter, mijn fractie stelt voor om paragrafen 2 en 6 te schrappen, niet omdat we de inhoud ervan niet steunen, maar omdat we niet vinden dat ze nodig zijn in deze resolutie. Daarbij denken we ook niet dat, gezien de tact die de situatie vereist, deze paragrafen zullen helpen om de heer Al-Bashir ertoe te bewegen zijn besluit in te trekken en de ngo's toe te staan terug te keren. Om deze redenen verzoeken we om schrapping van paragrafen 2 en 6. Ik begrijp dat er een soortgelijk verzoek van de PSE-Fractie zal komen en zij zullen ook verzoeken om schrapping van paragraaf 5, wat wij om vergelijkbare redenen steunen.
<SPEAKER ID="368" NAME="Martine Roure">
namens de PSE-Fractie. - (FR) Ik bevestig wat de heer Tannock zonet zei en om dezelfde redenen vragen wij de schrapping van paragraaf 5.
<SPEAKER ID="370" NAME="Paul Rübig" AFFILIATION="PPE-DE">
(DE) Mevrouw de Voorzitter, ik heb een verzoek. Aangezien op 7 juni verkiezingen worden gehouden en we momenteel een enorme toeloop van bezoekers hebben, zou ik willen vragen om tijdens de zittingen van april en mei hier in Straatsburg alle zalen en ook de plenaire zaal tot middernacht voor de bezoekers open te houden, zodat we alle bezoekers goed kunnen ontvangen.
<SPEAKER ID="371" NAME="De Voorzitter">
Ik verklaar de zitting van het Europees Parlement te zijn onderbroken.

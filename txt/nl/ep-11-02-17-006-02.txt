<CHAPTER ID="006-02">
2. EU-garantie voor verliezen van de EIB op leningen en garanties voor projecten buiten de EU (
<P>
Vóór de stemming over amendement 1
<SPEAKER ID="079" NAME="Ivailo Kalfin">
rapporteur. - (EN) Mijnheer de Voorzitter, in het licht van de recente ontwikkelingen in de landen van het Middellandse Zeegebied en Noord-Afrika, de democratische veranderingen en de gevolgen van die ontwikkelingen, waaronder de migratiestroom naar de Europese Unie, wil ik een mondeling amendement indienen op het verslag met daarin ook enkele cijfers.
<P>
Het amendement luidt als volgt: in bijlage 1 zou bij letter B "nabuurschaps- en partnerschapslanden” het nieuwe cijfer 13 664 000 000 moeten zijn, en daarbij zou het subplafond voor "Middellandse Zeelanden” 9 700 000 000 moeten zijn. Deze wijzigingen zouden leiden tot een correctie voor de cijfers in artikel 2, lid 1. Het juiste cijfer voor het "maximum plafond” is nu 29 567 000 000, en het juiste cijfer voor het "algemeen mandaat” is 27 567 000 000.

<CHAPTER ID="005-10">
10. Interne markt voor aardgas (
<P>
- Vóór de stemming:
<SPEAKER ID="096" NAME="Romano Maria La Russa">
rapporteur. - (IT) Mijnheer de Voorzitter, geachte collega's, gisteren heb ik door de beperkte tijd niet, zoals ik had willen doen, al diegenen kunnen bedanken met wie ik heb samengewerkt. Dit is een moeilijke richtlijn geweest en er zijn zeer lange discussies gevoerd, maar ik geloof dat we uiteindelijk tot een goede conclusie zijn gekomen.
<P>
Ik wil bovenal al mijn collega's van de Commissie industrie, onderzoek en energie bedanken voor hun samenwerking, in het bijzonder de schaduwrapporteurs, de heren Reul, Swoboda, Manders, Turmes, Seppänen, en natuurlijk commissaris Piebalgs - ik hoop dat ik niemand vergeten ben - en ook de heer Vidal-Quadras voor zijn samenwerking. Uiteraard gaat mijn dank ook uit naar het hele secretariaat, mijn personeel en mijn medewerkers.
<P>
Slechts drie seconden. Dit is een richtlijn die interessant en buitengewoon belangrijk is. Het is een richtlijn - mag ik alstublieft nog drie seconden iets zeggen. Het is een richtlijn - we verliezen zo veel tijd in dit Parlement! - die alle Europeanen aangaat; het is een richtlijn die van belang is voor ondernemingen, helaas vaak in de vorm van monopolies, en voor de consument.
<P>
Ik geloof dat we in ons werk hebben geprobeerd om niet de producenten of consumenten te straffen, maar we hebben geprobeerd - dank u voor uw applaus maar ik ga door - te werken voor alle Europese burgers in de zin ... Goed, u hebt haast, laten we snel afronden. Dit is, en ik dank u, een zeer mooie uitdrukking van parlementaire democratie in Europa.
<P>
(Applaus)

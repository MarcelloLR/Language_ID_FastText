<CHAPTER ID="016">
Regeling van de werkzaamheden: zie notulen
<SPEAKER ID="022" NAME="Jean-Pierre Audy" AFFILIATION="PPE">
(FR) Mijnheer de Voorzitter, ik wil graag iets zeggen op basis van artikel 16 van het Verdrag betreffende de Europese Unie. Deze week is er, op initiatief van het Franse staatshoofd, Nicolas Sarkozy, die blijk gaf van een grote gemeenschapszin, voorgesteld om vrijdag een buitengewone Europese Raad bijeen te laten komen.
<P>
In overeenstemming met de Verdragen is het gebruikelijk dat de Raad Algemene Zaken de vergaderingen van de Europese Raad voorbereidt. Ik heb op de agenda van deze week echter geen vergadering van de Raad Algemene Zaken zien staan om deze buitengewone vergadering van de Europese Raad voor te bereiden. Ik vind dat op het moment dat er grote democratische veranderingen gaande zijn, Europese burgers naast hun staatshoofden betrokken moeten worden bij de besluiten die Europa neemt met betrekking tot deze belangrijke onderwerpen.
<SPEAKER ID="023" NAME="De Voorzitter">
Dank u voor uw opmerking. Ik zal u een schriftelijk antwoord sturen.

<CHAPTER ID="004-02">
2. (
<P>
- Vóór de stemming:
<SPEAKER ID="097" NAME="Meglena Kuneva">
lid van de Commissie. - (EN) Mevrouw de Voorzitter, ik wil van de gelegenheid gebruik maken om een punt te verduidelijken dat in het debat van gisteren over het voorstel voor een richtlijn inzake consumentenkrediet naar voren werd gebracht. Dit punt betrof de nieuwe versie van artikel 8 inzake de verplichting de kredietwaardigheid van consumenten te beoordelen. De amendementen 46 en 45 bepalen dat lidstaten waar de wet voorschrijft dat kredietverstrekkers de kredietwaardigheid van consumenten bepalen op basis van raadpleging van een gegevensbestand deze vereiste mogen behouden. Zoals ik het begrijp, betekent dit dat ook de in de nationale wetgeving opgenomen sancties van toepassing mogen blijven voor kredietgevers die niet aan deze verplichting voldoen.
<SPEAKER ID="098" NAME="Kurt Lechner">
rapporteur. - (DE) Mevrouw de Voorzitter, nu wij deze richtlijn zes jaar lang in de instellingen hebben besproken, wil ik toch graag een paar opmerkingen maken. Ten eerste wil ik zeggen dat dit niet als kritiek moet worden beschouwd, maar dat deze lange periode laat zien hoe Europese wetgevers zich heel serieus met deze complexe materie hebben beziggehouden en hoe zeer de bescherming van de consumenten in Europa ons aan het hart ligt. Ik heb er alle vertrouwen in dat de wetgevingsprocedure met de stemming van vandaag kan worden afgesloten, wat ook mijn bedoeling is, ondanks alle verschillen over het onderwerp op diverse punten. Ik wil uitdrukkelijk zeggen dat ik vind dat alle gemeenschappelijke amendementen die nu op tafel liggen, zonder uitzondering de tekst van de Raad, het gemeenschappelijk standpunt, verbeteren. Ze berusten immers voor het grootste deel op mijn eigen voorstellen.
<P>
Voor alle duidelijkheid wil ik zeggen dat wij overeenstemming wilden bereiken en teneinde tot overeenstemming te komen, ook inzake artikel 16 lid 2, dat tot voor kort eigenlijk alleen omstreden was vanwege de formulering, hebben we besloten voor het amendement van de socialisten en liberalen te stemmen, zodat ook dit punt in goed overleg is afgehandeld, net zoals wij ook een paar andere amendementen hebben ingetrokken omwille van de harmonie.
<P>
Ik wil uitdrukkelijk ook de Commissie, de Raad en de leden bedanken (we hebben intensieve, zelfs verhitte debatten gevoerd) voor de coöperatieve en prettige samenwerking. Wat betreft de resterende amendementen, wil ik graag de conclusie benadrukken dat ze volgens mij alleen een aanvullende verbetering zijn op het gemeenschappelijk standpunt en op geen enkele manier een nadelige invloed zouden hebben op de bescherming van de consumenten en het voordeel dat deze door de richtlijn hebben, omdat dit ook voor ons hoge prioriteit heeft.
<P>
Tot slot wil ik mijn hoop uitspreken dat de positieve verwachtingen die aan de richtlijn worden gesteld, ook zullen worden verwezenlijkt.
<P>
(Applaus)
<SPEAKER ID="099" NAME="Marios Matsakis" AFFILIATION="ALDE">
. - (EN) Mevrouw de Voorzitter, gisteren verzocht de IND/DEM-Fractie om uitsluitend hoofdelijke stemmingen. Ik merk bij de stemming van vandaag op dat alle stemmingen hoofdelijk zijn. Gisteren zei de Voorzitter dat hij zou onderzoeken of het voor de IND/DEM-Fractie mogelijk was om hoofdelijke stemmingen te verzoeken. Is het dan mogelijk dat er vanaf nu uitsluitend hoofdelijke stemmingen zullen zijn?
<SPEAKER ID="100" NAME="De Voorzitter">
. - Mijneer Matsakis, die kwestie zal morgen op de conferentie van voorzitters worden besproken. Dit is echter een belangrijke stemming, dus is het waarschijnlijk in ons aller belang dat ze hoofdelijk is.
<P>
De heer Bonde heeft het woord gevraagd.
<SPEAKER ID="101" NAME="Jens-Peter Bonde">
namens de IND/DEM-Fractie. - (EN) Mevrouw de Voorzitter, ik had al eerder het woord gevraagd.
<P>
Gisteren is onze stemming zeer goed verlopen. Het ging sneller dan gewoonlijk, soepel en kalm, en er was geen enkel verzoek om een tijdrovende en ergerlijke controle. Mijn fractie stelt daarom voor verder elektronisch te stemmen.
<P>
Ongeveer zes maanden geleden werd mij beloofd dat het nummer van verslagen en amendementen naast onze stemming zou worden weergegeven. Op de nieuwe, veel grotere schermen kan de volledige stemmingslijst worden getoond. Dat zou ons veel tijd besparen omdat we onmiddellijk kunnen stemmen als we de nummers in verschillende kleuren op het scherm zien. Wij hoeven dan niet meer op de vertaling te wachten. We vermijden dan dat wie wacht op een vertaling via relais over het ene punt, en wie dat niet doet, over het volgende punt stemt. Wij zouden aldus veel tijd besparen.
<P>
(Applaus)
<SPEAKER ID="102" NAME="De Voorzitter">
. - Mijnheer Bonde, ik dank u. Wij hebben dat genoteerd. Daaraan wordt gewerkt, maar ik denk dat het Parlement nu aan de stemming van vanochtend wil beginnen.

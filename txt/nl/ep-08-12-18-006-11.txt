<CHAPTER ID="006-11">
11. Veiligheid van speelgoed (
<P>
Na de stemming over amendement 142
<SPEAKER ID="096" NAME="Herbert Reul" AFFILIATION="PPE-DE">
(DE) Mijnheer de Voorzitter, ik heb een vraag over het Reglement. We staan op het punt om op basis van een in de trialoog bereikt akkoord een besluit, een richtlijn, goed te keuren. Gisteren was er sprake van een soortgelijke situatie met betrekking tot de emissiehandel. Vandaag stemmen we, nadat we het besluit globaal hebben goedgekeurd, één voor één over alle individuele amendementen. Dat lijkt mij de juiste procedure. Gisteren hebben we het niet zo gedaan. Ik begrijp niet waarom we dat gisteren eigenlijk niet zo hebben gedaan. Het was een identieke situatie, alleen hebben we geen aparte stemming gehouden. Ik vind dit niet aanvaardbaar. Ik heb gisteren namelijk met 40 andere leden amendementen ingediend, en ik vind dat ik er recht op heb dat ook over de gisteren ingediende amendementen wordt gestemd.
<SPEAKER ID="097" NAME="De Voorzitter">
Ik doe wat ik moet doen. Ik ben ook maar een uitvoerend orgaan. Ik heb geen macht. Ik heb misschien invloed, maar geen macht.
<SPEAKER ID="098" NAME="Hannes Swoboda" AFFILIATION="PSE">
(DE) Mijnheer de Voorzitter, het zou een goed idee zijn als de Conferentie van voorzitters samen met u zou overwegen een vaste procedure te kiezen. Ik kan me heel goed vinden in de procedure van gisteren, maar in dit soort gevallen moeten we principieel altijd volgens hetzelfde systeem stemmen.
<SPEAKER ID="099" NAME="De Voorzitter">
We zullen deze kwestie aan de Conferentie van voorzitters voorleggen en vervolgens een besluit nemen.
<SPEAKER ID="100" NAME="Evelyne Gebhardt" AFFILIATION="PSE">
(DE) Mijnheer de Voorzitter, tot de onderdelen van de overeenkomst tussen het Europees Parlement en de Raad van Ministers behoorde ook een verklaring van de Europese Commissie, die mijnheer Verheugen ons heeft toegezegd. Hij heeft deze verklaring maandag niet afgegeven. Ik was ervan uitgegaan dat de heer Verheugen, die vandaag immers niet aanwezig is, maar door mijnheer Barrot wordt vertegenwoordigd, deze verklaring over drie punten die wij als Parlement belangrijk vonden, hier voor de stemming zou afgeven. Tot dusver heb ik echter geen desbetreffende verklaring gehoord. Ik zou nu wel graag willen weten hoe de procedure hier feitelijk in zijn werk gaat!
<SPEAKER ID="101" NAME="De Voorzitter">
De Voorzitter is hiervan niet op de hoogte gebracht. Ik neem hier bij dezen nota van. Mevrouw Gebhardt, wanneer kan de Commissie die verklaring volgens u het beste afgeven, als zij dat tenminste van plan is: nu meteen of op een later tijdstip?
<SPEAKER ID="102" NAME="Evelyne Gebhardt" AFFILIATION="PSE">
(DE) Mijnheer de Voorzitter, normaal gesproken krijgen we deze verklaring vóór de stemming te horen, aangezien ze een onderdeel van de tekst vormt. Deze tekst is het Parlement nog niet officieel in schriftelijke vorm voorgelegd. We hebben dus eerst de officiële tekst nodig, dat lijkt me duidelijk.
<SPEAKER ID="103" NAME="De Voorzitter">
Geachte collega, u hebt gezegd dat die verklaring normaal gesproken aan het begin wordt afgegeven. Dit tijdstip is echter al verstreken.
<P>
Vicevoorzitter Barrot wil de verklaring nu afgeven.
<SPEAKER ID="104" NAME="Jacques Barrot">
vicevoorzitter van de Commissie. - (FR) Mijnheer de Voorzitter, in reactie op de opmerkingen van mevrouw Gebhardt zal ik u de drie verklaringen overhandigen, die vervolgens kunnen worden toegevoegd aan het dossier.
<SPEAKER ID="105" NAME="De Voorzitter">
Mijnheer de vicevoorzitter, hoe lang is die verklaring? Als de verklaring niet te lang is, zou ik u willen verzoeken haar voor te lezen. Mevrouw Gebhardt had daar immers om verzocht.
<SPEAKER ID="106" NAME="Jacques Barrot">
vicevoorzitter van de Commissie. - (EN) Mijnheer de Voorzitter, er zijn drie verklaringen: een verklaring van de Europese Commissie over de monitoring van de veiligheidsaspecten; een verklaring van de Europese Commissie over de eisen betreffende speelgoed dat ontworpen is om geluid te produceren; een verklaring van de Europese Commissie over de classificatie van boeken.
<P>
(FR) Ik kan ze u voorlezen.
<SPEAKER ID="108" NAME="De Voorzitter">
Dat was een technische toelichting.
<SPEAKER ID="109" NAME="Hannes Swoboda" AFFILIATION="PSE">
(DE) Mijnheer de Voorzitter, onder deze omstandigheden zou ik willen vragen om de stemming voort te zetten, maar geen eindstemming te houden. Dan kunnen we eerst de tekst bekijken en vervolgens in januari de eindstemming houden als we tevreden zijn.
<P>
(Instemmend geroffel)
<SPEAKER ID="110" NAME="De Voorzitter">
Uit uw reactie maak ik op dat u instemt met het voorstel van collega Swoboda. Dan gaan we door met de stemming, maar we houden nog geen eindstemming.
<P>
Na de stemming over het gewijzigde voorstel.
<P>
De eindstemming stellen we uit totdat we het volledige standpunt van de Commissie hebben vernomen.
<SPEAKER ID="111" NAME="Jacques Toubon" AFFILIATION="PPE-DE">
(FR) Mijnheer de Voorzitter, ik heb al deze debatten van begin tot eind gevolgd, met name die op maandagavond. Wij moeten ons verantwoordelijk opstellen met betrekking tot de veiligheid van onze medeburgers. Zij hebben dringend behoefte aan deze wetgeving, die de veiligheid van kinderen en gezinnen zou moeten vergroten. Wachten is geen optie.
<P>
Maandagavond heeft de heer Verheugen de inhoud van de drie door de heer Barrot verstrekte verklaringen zeer nauwkeurig weergegeven. Dit was slechts een formele depositie van deze verklaringen. Zoals commissaris Verheugen maandagavond heeft gezegd, kunnen en moeten wij stemmen; dit is onze verantwoordelijkheid ten opzichte van de Europese consumenten.
<P>
(Applaus)
<SPEAKER ID="112" NAME="De Voorzitter">
Beste collega's, zojuist was u nog een andere mening toegedaan! Dan gaan we er nu over stemmen of we een stemming houden.
<SPEAKER ID="113" NAME="Bernd Posselt" AFFILIATION="PPE-DE">
(DE) Mijnheer de Voorzitter, ik zou met alle respect willen vragen waarom de commissaris de tekst niet kan voorlezen die hij daar heeft liggen? Is er een principiële reden om dat niet te doen?
<SPEAKER ID="114" NAME="De Voorzitter">
De commissaris kan of wil niet antwoorden op uw vraag, mijnheer Posselt. Van mijn kant wil ik daar niets op zeggen, dat is niet mijn taak.

<CHAPTER ID="006-05">
5. Communautair systeem ter bestrijding van illegale, ongemelde en ongereglementeerde visserij (
<P>
- Vóór de stemming:
<SPEAKER ID="091" NAME="Marie-Hélène Aubert">
rapporteur. - (FR) Mijnheer de Voorzitter, dames en heren, zoals u weet heeft de visserijsector op het ogenblik met een ernstige crisis te maken, niet alleen vanwege de prijsverhogingen voor diesel, - waarvoor duurzame, globale voorstellen op tafel moeten worden gebracht en niet alleen tijdelijke oplossingen - maar ook vanwege het slechte beheer van de visbestanden, de overbevissing door de Europese visserijvloot en de toename van het aantal producten uit illegale visvangst dat zijn weg naar de Europese markt vindt.
<P>
Deze hoogst lucratieve illegale visvangst zorgt voor een snellere achteruitgang van de visbestanden en de mariene ecosystemen en destabiliseert de gehele sector, die door deze oneerlijke concurrentie met de rug tegen de muur staat.
<P>
Het voorstel van de Europese Commissie en dit verslag zijn dus de wezenlijke bestanddelen voor de tenuitvoerlegging van een duurzame, verantwoordelijke visserij die het voor de Europese vissers mogelijk maakt om de kost te verdienen.
<P>
Dit verslag werd in de Commissie visserij unaniem aangenomen. Ons doel van heden moet zijn om een sterk signaal aan de Raad te geven, aan de hier het meest bij betroken lidstaten, die heden hun volledige verantwoordelijkheid op zich moeten nemen en de nodige snelle, doeltreffende maatregelen ten uitvoer moeten leggen. Ik reken op uw vastberadenheid.

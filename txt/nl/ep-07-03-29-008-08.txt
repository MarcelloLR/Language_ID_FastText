<CHAPTER ID="008-08">
8. Biologische productie en etikettering van biologische producten (stemming) 
<P>
- Na de stemming over amendement 111:
<SPEAKER ID="093" NAME="Roberta Angelilli" AFFILIATION="UEN">
- (IT) Mijnheer de Voorzitter, dames en heren, aangezien het door mijn fractie ingediende amendement 167 volledig is verwerkt in amendement 171 van de Sociaal-democratische Fractie in het Europees Parlement, en aangezien het volgens mij belangrijk is om zoveel mogelijk stemmen te vergaren teneinde accidentele besmetting met GGO's voor biologische producten te voorkomen, wil ik namens mijn fractie en in de zin van artikel 155 ons amendement intrekken, indien wij amendement 171 van de Sociaal-democratische Fractie mede mogen ondertekenen.
<P>
(De Sociaal-democratische Fractie in het Europees Parlement stemt in met de opneming van amendement 167 van de Fractie Unie voor een Europa van Nationale Staten in haar amendement 171)
<P>
- Vóór de eindstemming:
<SPEAKER ID="095" NAME="Marie-Hélène Aubert " AFFILIATION="Verts/ALE">
rapporteur. - (FR) Mijnheer de Voorzitter, op grond van artikel 53 van het Reglement verzoek ik om terugverwijzing van het verslag naar de commissie.
<P>
Amendement 1, waarin om een dubbele rechtsgrondslag wordt verzocht - te weten de artikelen 37 en 95 - heeft namelijk zeer brede steun in ons Parlement gekregen, aangezien dit met 585 stemmen vóór is aangenomen. De commissaris heeft gisteren echter geantwoord dat zij dit amendement niet kon aanvaarden. Daarom denk ik dat wij verder moeten gaan in de onderhandelingen met de Commissie, en tegelijkertijd het verslag in zijn huidige vorm moeten handhaven, want - en daar ben ik blij om - het is een prima verslag. Wij moeten echter verder gaan, en daarom verzoek ik om terugverwijzing naar de commissie.
<P>
(Applaus)
<P>
(Parlement besluit om het verslag terug te verwijzen naar de bevoegde commissie)

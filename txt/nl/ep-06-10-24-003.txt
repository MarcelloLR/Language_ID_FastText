<CHAPTER ID="003">
Besluit inzake het verzoek om urgentverklaring
<SPEAKER ID="009" NAME="De Voorzitter">
De Raad verzoekt om toepassing van de urgentieprocedure voor het voorstel voor een verordening van de Raad tot wijziging van Verordening (EG) nr. 639/2004 betreffende het beheer van de in ultraperifere gebieden geregistreerde vissersvloten - C6-0295/2006 -.
<P>
Wie voert het woord namens de Commissie visserij?
<SPEAKER ID="010" NAME="Rosa Miguélez Ramos" AFFILIATION="PSE">
(ES) Mijnheer de Voorzitter, bij afwezigheid van onze voorzitter, de heer Morillon, spreek ik namens de Commissie visserij om dit verzoek om urgentieverklaring van de Raad te steunen. Zoals u heeft gezegd gaat het om de goedkeuring van het voorstel van de Commissie tot wijzing van verordening (EG) nr. 639/2004 betreffende het beheer van de vissersvloten.
<P>
De visserijsector in de ultraperifere regio's bevindt zich structureel in een precaire situatie. De goedkeuring door de Raad van de verordening over het Europees Visserijfonds ging gepaard met een gemeenschappelijke verklaring van de Raad en de Commissie waarin zij hun steun aan deze regio's uitspraken en waarin de derogaties met betrekking tot de mogelijkheid om overheidssteun te geven voor de vernieuwing van de in deze gebieden geregistreerde vissersvloten werden verlengd tot 31 december 2006.
<P>
Hoewel de verlenging over twee maanden afloopt, is de verordening nog niet van kracht geworden, vanwege de trage besluitvorming in het communautaire bestel. Onze commissie is voor de urgentieverklaring en dringt er bij de Commissie en de lidstaten op aan alle noodzakelijke maatregelen te nemen om ervoor te zorgen dat de financiële steun zonder vertraging aan de sector kan worden verleend.
<P>
(Het Parlement willigt het verzoek om urgentverklaring in)
<SPEAKER ID="011" NAME="De Voorzitter">
Dit punt wordt dus ingelast in de stemming van aanstaande donderdag om 11.30 uur. Amendementen kunnen tot uiterlijk morgen, woensdag, 10.00 uur worden ingediend.

<CHAPTER ID="003-03">
3. Versterking van het reactievermogen van de Europese Unie bij rampen (stemming) 
<P>
- Na de stemming over amendement 37:
<SPEAKER ID="044" NAME="Iratxe García Pérez" AFFILIATION="PSE">
. - (ES) Mevrouw de Voorzitter, amendement 37 is ingetrokken en zal derhalve niet in stemming worden gebracht.
<SPEAKER ID="045" NAME="De Voorzitter">
Helaas zijn we niet op de hoogte gesteld dat het amendement werd ingetrokken, en op grond daarvan is het toch in stemming gebracht.
<P>
- Vóór de stemming over amendement 15:
<SPEAKER ID="046" NAME="John Bowis" AFFILIATION="PPE-DE">
(EN) Mevrouw de Voorzitter, namens onze fractie en in het belang van het vinden van een compromis en overeenstemming over deze zaak, zijn we bereid het volgende amendement in te trekken, indien de rapporteur een klein mondeling amendement, zoals beschreven in de lijst, accepteert, zodat het minder specifiek wordt door niet op te roepen tot een wettelijk bindende "richtlijn”, maar het gewoonweg te laten staan als het voorstellen van "maatregelen”. Als de rapporteur het hiermee eens is, kunnen we het volgende amendement intrekken.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Mevrouw de Voorzitter, als schrijver van de ontwerpresolutie, die vrijwel unaniem is aangenomen in de Commissie milieubeheer, volksgezondheid en voedselveiligheid, kan ik helaas het voorstel van de heer Bowis niet aannemen, aangezien het door hem voorgestelde mondeling amendement de doelstelling van de tekst drastisch ondermijnt. Mag ik de leden die het met deze visie eens zijn verzoeken te gaan staan?
<SPEAKER ID="048" NAME="De Voorzitter">
Mijnheer Bowis, het lijkt erop dat er meer dan veertig leden zijn opgestaan, dus we kunnen het mondelinge amendement niet in behandeling nemen.
<P>
(Het mondeling amendement wordt niet in aanmerking genomen)
<P>
- Vóór de stemming over amendement 35:
<SPEAKER ID="049" NAME="John Bowis" AFFILIATION="PPE-DE">
(EN) Mevrouw de Voorzitter, als het niets meer is, laat het dan een kleine oefening zijn. Het mondelinge amendement dat is voorgesteld voor het socialistische amendement is bij wijze van motie van orde, en ik stel het hierbij voor namens onze fractie. We zullen zien of er een kleine vlaag van beweging teweeg kan worden gebracht in de kamer.
<SPEAKER ID="050" NAME="De Voorzitter">
Het is beweging van de ene kant van de Kamer naar de andere!
<P>
(Het mondeling amendement wordt niet in aanmerking genomen)

<CHAPTER ID="006-08">
8. Stabilisatie- en associatieovereenkomst EG-Servië (
<P>
Vóór de stemming over amendement 4
<SPEAKER ID="136" NAME="Ulrike Lunacek" AFFILIATION="Verts/ALE">
(EN) Mevrouw de Voorzitter, ik wil graag een mondeling amendement inbrengen op amendement 4 van mevrouw Brantner en mijzelf, waarbij het laatste gedeelte wordt geschrapt. De tekst moet zijn: "Roept Servië op om de dialoog met Kosovo aan te gaan zonder te verwijzen naar nieuwe onderhandelingen over de status van Kosovo”.
<P>
Ik hoop dat u dit wilt steunen.
<SPEAKER ID="137" NAME="Bernd Posselt" AFFILIATION="PPE">
(DE) Mevrouw de Voorzitter, ik zou slechts willen aanbevelen om hier in de gegeven omstandigheden voor te stemmen.
<SPEAKER ID="139" NAME="Jelko Kacin" AFFILIATION="ALDE">
(EN) Mevrouw de Voorzitter, gezien het belang van de mensenrechten zou ik graag willen dat amendement 8 bij hoofdelijke stemming in stemming wordt gebracht. Het heeft betrekking op de verrassende en ongelukkige beslissing van de Servische regering om de ceremonie voor de Nobelprijs voor de vrede in Oslo niet bij te wonen. Het amendement prijst tegelijkertijd de beslissing van de Servische ombudsman om de ceremonie bij te wonen namens het Servische volk. Het is een boodschap voor Servië en voor alle toekomstige kandidaat-lidstaten dat aan mensenrechten niet getornd kan worden.
<P>
Om bredere steun voor dit amendement te krijgen, wil ik graag een zeer kort mondeling amendement inbrengen, een compromis in feite, dat oorspronkelijk is voorbereid door mevrouw Maria Eleni Koppa. Ik wil het woord 'aanvankelijk' toevoegen tussen 'de regering' en 'besluit', zodat er staat: "Betreurt het aanvankelijke besluit van de regering om de ceremonie voor de Nobelprijs voor de vrede in Oslo op 10 december niet bij te wonen; verwelkomt anderzijds het verantwoordelijke en prijzenswaardige initiatief van de ombudsman om de ceremonie bij te wonen.”
<P>
Ik roep al mijn collega's op om dit amendement te steunen.

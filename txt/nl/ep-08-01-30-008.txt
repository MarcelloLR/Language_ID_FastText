<CHAPTER ID="008">
Verklaring van de Voorzitter
<SPEAKER ID="012" NAME="De Voorzitter">
Beste collega's! Na Hongarije hebben gisteren ook Slovenië en Malta het Verdrag van Lissabon geratificeerd.
<P>
(Applaus)
<P>
Het Sloveens parlement heeft met een zeer grote meerderheid voor het Verdrag gestemd. Het Maltese parlement heeft zich zelfs unaniem voor het Verdrag uitgesproken. Dit is een belangrijk politiek signaal. De lidstaten maken daarmee duidelijk dat ze met de ratificering van het Verdrag snel vorderingen willen maken, zodat het Verdrag, als gepland, op 1 januari 2009 van kracht kan worden.
<P>
Ik feliciteer Slovenië en Malta met dit toekomstgerichte besluit.
<P>
(Applaus)
<P>
Het Slowaakse parlement heeft, zoals u weet, uit overwegingen van binnenlandspolitieke aard de stemming gisteren verschoven naar een later tijdstip. Ik doe een beroep op alle politiek verantwoordelijken in Slowakije recht te doen aan de grote politieke verantwoordelijkheid die zij dragen.

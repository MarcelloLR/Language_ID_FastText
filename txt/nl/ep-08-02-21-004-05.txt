<CHAPTER ID="004-05">
5. Situatie in Gaza (stemming) 
<P>
- Vóór de stemming
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) - Mijnheer de Voorzitter, na overleg met de politieke fracties die deze gemeenschappelijke resolutie ondertekenen willen we graag een wijziging aanbrengen in de structuur van de derde paragraaf.
<P>
Dit is geen mondeling amendement - we willen immers geen woorden toevoegen of weglaten. We willen de tekst zo laten als deze is, maar dan wel over drie aparte paragrafen verdelen.
<P>
Ik zal duidelijk maken wat ik precies bedoel, mijnheer de Voorzitter. De tekst zou er als volgt gaan uitzien:
<P>
'3. herhaalt zijn oproep tot onmiddellijke beëindiging van elk gewelddadig optreden;'
<P>
'4. dringt er bij Israël op aan een einde te maken aan militaire acties waarbij burgers worden gedood of in gevaar gebracht, en aan de buitenrechtelijke executies;'
<P>
'5. roept Hamas op zijn verantwoordelijkheid na de overname van de Gazastrook te nemen, en een einde te maken aan de raketbeschietingen van Israëlisch grondgebied door Palestijnse milities vanuit de Gazastrook;'.
<P>
De redactie blijft dus ongewijzigd, mijnheer de Voorzitter. We vragen niet of er woorden kunnen worden toegevoegd of weggelaten; we willen allen maar dat de tekst over drie paragrafen wordt verspreid.
<P>
(Het Parlement stemt in met het voorstel)

<CHAPTER ID="004">
Verklaring van de Voorzitter
<SPEAKER ID="089" NAME="De Voorzitter">
De Conferentie van voorzitters heeft mij gevraagd om voor de stemmingen een verklaring af te leggen over de situatie van de gegijzelden in Colombia. Ik hoop dat dit de vrede en rust in onze vergadering terug zal brengen.
<P>
Op 23 februari was het zes jaar geleden dat √çngrid Betancourt werd gegijzeld. Daarom zijn de ogen van de internationale gemeenschap en het Europees Parlement opnieuw gericht op de menselijke tragedie die vele van de zevenhonderd gijzelaars van de FARC in Colombia gedurende meerdere jaren hebben moeten ondergaan onder wrede omstandigheden. We eisen bij deze nogmaals hun onmiddellijke vrijlating op humanitaire gronden.
<P>
(Applaus)
<P>
Omdat de gezondheidstoestand van vele van de gijzelaars, waaronder mevrouw Betancourt zelf, reden tot grote zorg geeft eisen we hun onmiddellijke vrijlating op humanitaire gronden en ook het uitsturen van een internationaal medisch team om de gijzelaars van snelle medische bijstand te voorzien. We verwelkomen de pogingen van president Uribe om een dialoog te zoeken die gericht is op een humanitaire regeling. We verklaren ons solidair met de slachtoffers, met de gijzelaars en hun families.
<P>
(De leden van het Parlement gaan staan en applaudisseren.)

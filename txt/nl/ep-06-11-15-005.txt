<CHAPTER ID="005">
Welkomstwoord
<SPEAKER ID="089" NAME="De Voorzitter">
Ik wil graag Olexander Moroz - voorzitter van de Verjovna Rada, het Oekraïnse parlement - die op de officiële tribune heeft plaatsgenomen, welkom heten, evenals de door hem geleide delegatie.
<P>
(Applaus)
<P>
We wensen de heer Moroz een prettig verblijf bij ons en we hopen dat hij leiding zal kunnen geven aan de parlementaire werkzaamheden van zijn land in de moeilijke situatie waarvoor het zich op dit moment gesteld ziet en dat hij zal kunnen werken aan een democratische, welvarende en stabiele toekomst waarbij hij altijd zal kunnen rekenen op onze vriendschap en onze steun.
<P>
Tevens wil ik op de officiële tribune een delegatie van het Algerijnse parlement verwelkomen - onder leiding van de heer Abderrezak Bouhara, ondervoorzitter van de Raad van de Natie - die momenteel een bezoek brengt aan ons Parlement.
<P>
We hopen dat de bijeenkomsten van de heer Bouhara met leden van de Delegatie voor de betrekkingen met de Maghreblanden, evenals met andere leden van dit Parlement, ertoe zullen bijdragen dat de vele banden die wij hebben met de Republiek Algerije worden versterkt en dat we vorderingen kunnen boeken met betrekking tot ons gemeenschappelijk streven naar vrede, welvaart en democratie in de landen aan beide zijden van de Middellandse Zee.
<P>
(De plechtige vergadering wordt om 12.05 uur geopend)

<CHAPTER ID="007-08">
8. Oekraïne (
<SPEAKER ID="127" NAME="Hannes Swoboda" AFFILIATION="S&amp;D">
(EN) Mevrouw de Voorzitter, als er geen meerderheid is, wil ik het Huis vragen de stemming over de ontwerpresolutie te verplaatsen naar de volgende vergadering te Straatsburg.
<P>
We hadden gisteren een buitengewoon openhartige discussie en velen van ons hebben hun bezorgdheid over enkele ontwikkelingen in Oekraïne geuit.
<P>
Volgende week voeren we een debat met de minister van Buitenlandse Zaken. We zullen een waarnemingsmissie verkiezingen hebben. Begin volgende maand vindt onze bijeenkomst van de parlementaire samenwerkingscommissie plaats in Kiev en Odessa. Daarom zou het redelijk zijn als we onmiddellijk na dat bezoek, tijdens de Brusselse vergaderperiode, zouden stemmen.
<P>
Ik hoop dat de leden daarmee instemmen en dat steunen.
<SPEAKER ID="128" NAME="De Voorzitter">
Dank u, mijnheer Swoboda. Ik geef de ruimte aan een spreker die vóór is, als die er is.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Mevrouw de Voorzitter, ik wil het voorstel van de heer Swoboda steunen. Het lijkt mij van de kant van het Europees Parlement verstandig om ons oordeel over de situatie in Oekraïne, waar we gisteren over gediscussieerd hebben, op te schorten naar de volgende vergaderperiode van het Parlement. Dan liggen er belangrijke gebeurtenissen in Oekraïne achter ons en kunnen wij de zaak vanuit een aanzienlijk breder perspectief beoordelen. We beschikken dan over het verslag van onze collega's die de verkiezingen in Oekraïne bijwonen. Het lijkt mij een verstandige beslissing van het Parlement om deze stemming te verplaatsen.
<SPEAKER ID="130" NAME="De Voorzitter">
Dank u, mijnheer Kamiński. Volgens mij is er ook een spreker tegen, in de persoon van mijnheer Gahler. Klopt dat?
<SPEAKER ID="131" NAME="Michael Gahler" AFFILIATION="PPE">
(EN) Mevrouw de Voorzitter, ik vraag mijn collega's om tegen het uitstel te stemmen. We moeten ons uitspreken vóór de verkiezingen, dus dat moet nu zijn.
<P>
Het gaat hier om eerlijke verkiezingen in een Europees land. Dat mag geen partijkwestie zijn. De vorige keer in 2004 konden we ons pas na de frauduleuze verkiezingen uitspreken en toen stelden we ons eendrachtig op.
<P>
Deze keer is er van tevoren volop bewijs van inmenging van de veiligheidsdienst en van een massale praktijk van geweigerde toelatingen of vervalste plaatselijke partijlijsten om de stemgerechtigden in verwarring te brengen.
<P>
Laten we dus in het belang van de democratie ons opnieuw eendrachtig opstellen. Ik denk dat het massale gelobby van de Oekraïense ambassades in heel Europa naar ons toe om deze resolutie te voorkomen, het bewijs vormt hoe terecht het is dat we ons nu uitspreken.
<SPEAKER ID="132" NAME="De Voorzitter">
Ik breng het voorstel van mijnheer Swoboda om de stemming uit te stellen, nu in stemming.
<SPEAKER ID="133" NAME="Francesco Enrico Speroni" AFFILIATION="EFD">
(IT) Mevrouw de Voorzitter, zou u enkel kunnen ophelderen of het verzoek is om de stemming te verwijzen naar Brussel of naar Straatsburg, omdat ik beide versies heb gehoord?
<SPEAKER ID="134" NAME="De Voorzitter">
Het lijkt Brussel te worden: is het voor iedereen duidelijk dat het bij dit voorstel om Brussel gaat? Als dat zo is, breng ik het voorstel nu in stemming.
<P>
(Het Parlement willigt het verzoek om uitstel van de stemming in)

<CHAPTER ID="005-20">
20. Jaarverslag van de Raad aan het Europees Parlement over de voornaamste aspecten en fundamentele keuzen van het gemeenschappelijk buitenlands en veiligheidsbeleid (GBVB) in 2009 (
<SPEAKER ID="151" NAME="Giles Chichester" AFFILIATION="ECR">
(EN) Mijnheer de Voorzitter, terwijl u zit te genieten van uw schertsende en onorthodoxe behandeling van verzoeken van afgevaardigden voor stemcontroles, zou ik u vriendelijk willen voorstellen dat u het tempo iets laat zakken zodat de tolken uw aankondigingen beter bij kunnen houden. Dan zouden wij ook wat beter op tijd kunnen stemmen. U gaat een beetje te snel en dat leidt tot enige vertraging.
<SPEAKER ID="152" NAME="De Voorzitter">
Mijnheer Chichester, ik begrijp uit deze interventie dat u mijn onorthodoxe handelwijze goedkeurt.
<P>
Vóór de stemming over paragraaf 33, begin van de tekst:
<SPEAKER ID="154" NAME="Gabriele Albertini">
rapporteur. - (IT) Mijnheer de Voorzitter, het is onnodig het te citeren. Het is opgenomen in de stemverklaring; deze begint met "is verheugd over" en eindigt met "bevorderen". U kunt het lezen in de tekst.
<SPEAKER ID="156" NAME="Gabriele Albertini">
rapporteur. - (IT) Ook in dit geval is de tekst opgenomen in de stemlijst. Ik zou slechts één opmerking willen maken: het onderwerp heeft betrekking op het protest tegen de veroordeling van demonstranten in Bahrein en de kritiek op dat gedrag.
<SPEAKER ID="157" NAME="De Voorzitter">
Nee, mijnheer Albertini, het gaat om het mondeling amendement op amendement 7 na paragraaf 45.
<SPEAKER ID="158" NAME="Gabriele Albertini">
rapporteur. - (IT) Mijnheer de Voorzitter, ik heb de tekst verkeerd gelezen. We hebben de naam "Macedonië" geschrapt, om geen gevoeligheden aan te boren, waaronder ook die van de Voorzitter, meen ik.
<P>
We hebben dus alleen de term "voormalige Joegoslavische Republiek van Macedonië" gebruikt en de naam "Macedonië" geschrapt.
<SPEAKER ID="160" NAME="Nick Griffin" AFFILIATION="NI">
(EN) Mijnheer de Voorzitter, ik sluit mij aan bij de eerdere opmerking van de heer Chichester. Wij krijgen van onze tolken de keuze om 'nee' te stemmen nadat u "Εγκρίνεται" ["Aangenomen"] heeft gezegd. Ik ben mij er niet van bewust dat van afgevaardigden in dit Parlement verwacht wordt dat zij de Griekse taal beheersen. Als dat wel het geval is, horen wij dat graag van u. Zo niet, zou u dan het tempo iets kunnen laten zakken?
<SPEAKER ID="161" NAME="De Voorzitter">
Het antwoord op deze vraag is dat de leden van het Europees Parlement inderdaad geacht worden Grieks te spreken.
<P>
(Applaus en gelach)
<P>
Luister. Ik kan dit heel erg langzaam doen, maar dit is hoe het gaat, geachte collega's; ik heb de manier waarop ik de stemmingen doe niet steeds veranderd. Zoals u weet hebben alle tolken een overzicht van de stemmingen voor zich. Als dat niet zo is, moeten ze ervoor zorgen dat dat wel het geval is. Het maakt niet uit hoe snel of hoe langzaam een voorzitter de nummers opnoemt; de tolken hebben de lijst voor zich. Maar als dat helpt zal ik proberen iets langzamer te gaan. Is dat goed?
<SPEAKER ID="162" NAME="William" AFFILIATION="The Earl of) Dartmouth  (EFD">
(EN) Mijnheer de Voorzitter, u spreekt heel goed Engels zoals u vaak genoeg heeft aangetoond. Waarom blijft u dan vasthouden aan deze charade - dit pantomime - en praat u nog steeds onnodig in het Grieks?
<P>
(Langdurig rumoer)
<SPEAKER ID="164" NAME="Gabriele Albertini">
rapporteur. - (IT) Mijnheer de Voorzitter, mijn excuses. Misschien vergis ik me, maar ik geloof dat we nog niet over het mondelinge amendement op paragraaf 68 hebben gestemd.
<P>
Als ik me niet vergis, hebben we eerdergenoemd mondeling amendement, over het veroordelen van de houding van de regering van Bahrein, overgeslagen. We moeten daar dus nog over stemmen.
<SPEAKER ID="165" NAME="De Voorzitter">
Mijnheer Albertini, het antwoord daarop is dat we amendementen 13 en 18 hebben goedgekeurd, waardoor de paragraaf waarop u een mondeling amendement hebt ingebracht is vervallen.
<P>
Vóór de eindstemming
<SPEAKER ID="166" NAME="Robert Goebbels" AFFILIATION="S&amp;D">
(EN) Mijnheer de Voorzitter, ik sluit mij bij de heer Albertini aan. Naar mijn idee kunnen wij over dit mondelinge amendement stemmen als toevoeging op de paragraaf waarover wij al gestemd hebben. Het zou namelijk een goede zaak zijn als dit Parlement de gebeurtenissen in Bahrein veroordeelt, met name de doodvonnissen.
<P>
(Applaus)
<SPEAKER ID="167" NAME="Hannes Swoboda" AFFILIATION="S&amp;D">
(EN) Mijnheer de Voorzitter, ik steun dat voorstel, omdat er naar mijn idee een fout moet zijn gemaakt, ofwel in onze stemlijsten ofwel in onze stemprocedure. Er is echter sprake van een dermate brede steun op dit punt, dat het vreemd zou zijn als het niet in stemming zou worden gebracht.
<P>
Ik denk dat dit Parlement zich kan vinden in het voorstel van de heer Goebbels en de heer Albertini om dit punt ofwel als een toevoeging ofwel als een afzonderlijke paragraaf in stemming te brengen.

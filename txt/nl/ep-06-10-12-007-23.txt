<CHAPTER ID="007-23">
23. Activiteiten van het Bureau van de Europese Unie voor de grondrechten onder titel VI van het EU-Verdrag (stemming) 
<P>
Vóór de stemming
<SPEAKER ID="084" NAME="Magda Kósáné Kovács " AFFILIATION="PSE">
rapporteur. - (HU) Voorafgaand aan de stemming, die geen moeilijkheden zou moeten opleveren, moet ik nog een betreurenswaardige vergissing herstellen. Ik wil mijn collega's er graag op wijzen dat de nieuwe formulering van overweging 2 bis per abuis op de stemlijst staat. Ik heb mijn voorstellen tot uitbreiding van de opdracht van het Bureau tot de tweede pijler ingetrokken. Anderzijds heeft een voorstel dat ik wel heb gehandhaafd en dat op de stemlijst staat, tot vervanging van de voorgestelde tekst van overweging 3 bis, een nieuw nummer gekregen: overweging 3.
<P>
Ik wil mijn collega-afgevaardigden vragen hun stemmen dienovereenkomstig uit te brengen. Tenzij u het overbodig acht, mijnheer de Voorzitter, zal ik de korte formulering van het voorstel dat in stemming wordt gebracht voorlezen. Als u het goed vindt zal ik het voor het gemak in het Frans voorlezen.
<P>
(FR) Het Bureau heeft tot taak de mensenrechten te waarborgen, niet alleen als het gaat om terrorisme en georganiseerde misdaad, maar ook op andere gebieden, zoals mensenhandel, vergrijpen tegen kinderen, drugs- en wapenhandel, en corruptie en fraude, waarbij maatregelen de doeltreffende bescherming van de mensenrechten tevens kunnen ondermijnen.
<P>
Dank u, mijnheer de Voorzitter, en uiteraard verontschuldig ik me aan het Parlement.
<P>
Vóór de eindstemming
<SPEAKER ID="087" NAME="Magda Kósáné Kovács " LANGUAGE="FR">
Mijnheer de Voorzitter, ik zal een vraag aan vicevoorzitter Frattini herhalen die mijn collega reeds heeft gesteld: denkt u alle amendementen die de plenaire vergadering zojuist heeft goedgekeurd over te nemen of heeft u meer tijd nodig om een aantal definitieve compromisvoorstellen in te dienen?
<SPEAKER ID="088" NAME="Franco Frattini">
vicevoorzitter van de Commissie. - (FR) Ik denk dat iets meer tijd nodig is om overleg te voeren met de Raad, zoals de rapporteur heeft gezegd.
<SPEAKER ID="089" NAME="Magda Kósáné Kovács " LANGUAGE="FR">
Mijnheer de Voorzitter, uiteraard accepteer ik het antwoord van de heer Frattini, en het proces blijft hetzelfde.
<P>
(Het Parlement besluit de stemming uit te stellen en de zaak wordt derhalve geacht te zijn terugverwezen naar de bevoegde commissie voor nader onderzoek)

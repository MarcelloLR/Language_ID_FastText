<CHAPTER ID="005">
Verklaring van de Voorzitter
<P>

<SPEAKER ID="078" NAME="Elizabeth Lynne" AFFILIATION="ALDE">
(EN) Mijnheer de Voorzitter, ik wil alleen meedelen dat de schriftelijke verklaring 0054/2009 over het vervoer van slachtpaarden in de Europese Unie het vereiste aantal handtekeningen heeft gekregen. Mag ik iedereen die getekend heeft bedanken? Dit is geweldig nieuws voor ons.
<SPEAKER ID="079" NAME="De Voorzitter">
Geachte collega's, het is vandaag twintig jaar geleden dat Nelson Mandela werd vrijgelaten uit zijn gevangenis in Zuid-Afrika, na 27 jaar van de levenslange gevangenisstraf die het regime hem in 1984 had opgelegd, te hebben uitgediend.
<P>
(Applaus)
<P>
Zoals u misschien weet, was de heer Mandela de eerste winnaar van de Sacharov-prijs toen het Parlement deze prijs in 1988 instelde.
<P>
Ter gelegenheid van deze twintigste verjaardag van de vrijlating van Nelson Mandela, zei Jerzy Buzek, de Voorzitter van het Europees Parlement: 'Nelson Mandela is een bron van inspiratie en heeft een plek in het hart en in de gedachten van vele mensen in heel Europa, Afrika en de hele wereld. De naam van Nelson Mandela zal voor altijd verbonden blijven aan de strijd voor vrijheid, rechtvaardigheid en democratie. De vastberaden wijze waarop hij zich sterk heeft gemaakt voor integriteit in het democratische proces, voor de mensenrechten en voor verzoening ten aanzien van tegenstanders uit het verleden is voor ons de hoogste norm om te volgen en na te streven.'
<P>
(Applaus)
<P>
Doordat Nelson Mandela nog altijd betrokken is in de strijd en het liefdadigheidswerk om hiv/aids te overwinnen, blijft hij voor miljoenen mensen in de hele wereld een bron van hoop.
<P>
Twintig jaar na dato steunen wij de boodschap van Nelson Mandela: "It's in our hands".'
<SPEAKER ID="080" NAME="Michael Cashman (S&amp;D">
), voorzitter van de delegatie voor de betrekkingen met Zuid-Afrika. - (EN) Mijnheer de Voorzitter, ik zal het inderdaad heel kort houden omdat het Parlement niet wil worden opgehouden.
<P>
Zoals u correct heeft opgemerkt, werd Nelson Mandela twintig jaar geleden vrijgelaten na 27 jaar als politiek gevangene te hebben vastgezeten. De wereld keek toe toen hij de laatste meters op zijn weg naar de vrijheid aflegde. Het was een dag die Zuid-Afrika heeft veranderd en misschien ook wel de hele wereld heeft veranderd. Hij heeft een modern, nieuw Zuid-Afrika in het leven geroepen. Dat hij dat deed zonder woede, wrok of bitterheid laat zien dat hij een staatsman is die met kop en schouders boven zo vele anderen uitsteekt. Hij is, denk ik, een levend voorbeeld, in de zin dat we of gevangenen zijn van onze geschiedenis of er juist door worden bevrijd. Met zijn vrijlating bevrijdde hij een land, verwees hij apartheid naar de vuilnisbelt van de geschiedenis en leidde hij Zuid-Afrika naar een multiraciale democratie. Hulde aan deze man!
<P>
(Applaus)

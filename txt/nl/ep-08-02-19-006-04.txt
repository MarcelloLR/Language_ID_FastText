<CHAPTER ID="006-04">
4. (
<P>
- Vóór de stemming:
<SPEAKER ID="070" NAME="Hans-Peter Mayer">
rapporteur. - (DE) Mijnheer de Voorzitter, dames en heren, de volgende drie codificaties omvatten een innovatie, namelijk dat we ook zullen stemmen over de gezamenlijke voorstellen van de juridische diensten van het Parlement, de Commissie en de Raad. Het is voor het eerst dat het Parlement over dezelfde tekst zal hebben gestemd als de Raad.
<P>
Los van deze door mij gesteunde stemmingen wijs ik erop dat wij hier zaken reguleren die niet door het Europees Parlement gereguleerd zouden moeten worden. Dit is niet besluitvorming dichtbij de burgers brengen; we maken ons slechts belachelijk in de ogen van het grote publiek wanneer we wetgeving opstellen voor zaken als de installatie van verlichtings- en lichtsignaalinrichtingen van landbouw- of bosbouwtrekkers op wielen.
<P>
(Levendig applaus)
<P>
Het zou veel logischer zijn om een richtlijn aan te nemen betreffende trekkers die algemene eisen en waarborgen omvat. De nadere bijzonderheden kunnen dan worden gespecificeerd in normen. In Europa is er het Europees Comité voor normalisatie (CEN) en het Europees Comité voor elektrotechnische normalisatie (Cenelec), beide gevestigd in Brussel. De normalisatieorganisaties van dertig landen, waaronder alle EU- en EVA-landen, zijn lid van het CEN en het Cenelec.
<P>
Dit beginsel van de aanneming van algemene richtlijnen waarin wordt verwezen naar Europese normen wordt al in meer dan 25 andere sectoren gehanteerd. Waarom dan niet ook voor trekkers? Ik veronderstel dat de aanwezige commissaris, de heer Verheugen, hier hetzelfde over denkt. We willen betere regelgeving en wij Parlementsleden zouden het goede voorbeeld moeten geven.
<P>
(Applaus)

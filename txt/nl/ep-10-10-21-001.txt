<CHAPTER ID="001">
Opening van de vergadering
<P>
(De vergadering wordt om 9.00 uur geopend)
<SPEAKER ID="005" NAME="Mario Pirillo" AFFILIATION="S&amp;D">
(IT) Mijnheer de Voorzitter, dames en heren, in de nacht van 18 oktober is de stad Paola, de geboorteplaats van Sint Franciscus, getroffen door een hevige wolkbreuk die heel Calabrië trof. Er is ontzaglijke schade aangericht aan openbare gebouwen, huizen, de riolering, waterleiding-, elektriciteits- en telefoonnetten, nog afgezien van de aardverschuivingen en modderstromen. Veel gezinnen moesten hun huizen verlaten en scholen zijn dicht gebleven.
<P>
Episoden als deze komen in Calabrië al langer voor en zijn mogelijk te wijten aan de effecten van de klimaatverandering. De regio zal spoedig tot natuurrampgebied worden verklaard, en we hopen dat er middelen uit het Europees Solidariteitsfonds beschikbaar kunnen worden gesteld. Ik wil graag uitdrukking geven aan mijn solidariteit met de gehele bevolking, ook met die van naburige steden die schade hebben geleden, en ik hoop dat die door dit Parlement wordt gedeeld.
<SPEAKER ID="006" NAME="De Voorzitter">
Uiteraard nemen wij goede nota van de informatie die u ons gegeven hebt. We willen uiting geven aan onze solidariteit en aan onze bezorgdheid over de ramp die Calabrië heeft getroffen, en het spreekt voor zich dat alle leden van dit Parlement hun steun betuigen aan de getroffenen in die mooie regio van Italië en Europa.

<CHAPTER ID="007-14">
14. Terbeschikkingstelling van werknemers (stemming) 
<P>
- Ontwerpresolutie
<P>
Vóór de stemming over amendement 10
<SPEAKER ID="149" NAME="Philip Bushill-Matthews" AFFILIATION="PPE-DE">
(EN) Mijnheer de Voorzitter, ik heb een korte opmerking over amendement 10. Het oorspronkelijke amendement is verkeerd naar het Duits vertaald. In de Duitse versie wordt precies het tegenovergestelde gezegd van wat er in het Engels staat. Dit komt omdat de Engelse tekst dubbelzinnig is. Ik wil graag deze dubbelzinnigheid wegnemen. Het spijt mij dat er geen tijd was om dit met alle fracties af te stemmen, maar ik hoop dat zij mijn voorstel steunen, omdat de tekst daardoor inhoudelijk niet verandert. Het gaat er alleen om de tekst te verduidelijken en de dubbelzinnigheid weg te nemen.
<SPEAKER ID="151" NAME="Pervenche Berès" AFFILIATION="PSE">
(FR) Mijnheer de Voorzitter, het lijkt mij, menselijk gesproken, niet meer dan redelijk om nu te stoppen met de stemming en daar morgen om 11.30 uur mee door te gaan.
<P>
(Applaus)
<SPEAKER ID="152" NAME="Hannes Swoboda" AFFILIATION="PSE">
(DE) Mijnheer de Voorzitter, ik ben het daar geheel mee eens. We moeten de stemming nu afbreken. Het zou niet verstandig zijn om de stemming nu nog voort te zetten, zeker gezien de onderhavige lange verslagen. Desnoods moeten we morgen de spreektijden wat inkorten of stipt aanhouden, zodat we om 11.30 uur met de stemming kunnen beginnen.
<SPEAKER ID="153" NAME="De Voorzitter">
In reactie op uw verzoek zullen we de stemming nu onderbreken.

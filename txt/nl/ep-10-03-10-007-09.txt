<CHAPTER ID="007-09">
9. Jaarverslag 2008 over het GBVB (
<SPEAKER ID="110" NAME="Heidi Hautala" AFFILIATION="Verts/ALE">
(EN) Mijnheer de Voorzitter, dit verslag behandelt het gemeenschappelijk buitenlands en veiligheidsbeleid in 2008. Het vermeldt echter niet wat er op 10 maart 2008 is gebeurd toen Tibetanen een vreedzaam protest voerden tegen de onderdrukking van hun cultuur en religie. We hebben hier vandaag een gast uit Tibet, mevrouw Namdrol Lhamo, een non die twaalf jaar gevangen is gezet in de gevangenis van Drapchi omdat ze had deelgenomen aan een vreedzame demonstratie en die vervolgens liedjes heeft opgenomen in de gevangenis. We moeten haar en de andere moedige Tibetanen die onder de bezetting leven onze eer betonen.
<P>
Ik had nog niet zo lang geleden een ontmoeting met de Dalai Lama en wij kwamen tot de conclusie dat er dringend een onafhankelijk internationaal onderzoek moet komen naar wat er tijdens die opstand in Lhasa op en rond 10 maart 2008 is gebeurd, want zolang zo'n onderzoek niet is uitgevoerd, zal China de Tibetaanse regering in ballingschap en de Dalai Lama blijven beschuldigen van het aanstichten van die opstand en de gewelddadigheden die erop volgden.
<P>
Volgens de Tibetaanse regering in ballingschap zijn er ten minste 220 Tibetanen omgekomen, van wie velen als gevolg van willekeurig schieten door de politie of slechte behandeling of foltering in gevangenissen. Nog veel meer mensen zijn vermist.
<P>
(Langdurig applaus)
<SPEAKER ID="112" NAME="Adrian Severin">
namens de S&D-Fractie. - (EN) Mijnheer de Voorzitter, wij hebben een amendement.
<P>
Normaal gesproken zou onze fractie tegenstemmen, maar om ervoor te zorgen dat wij voor kunnen stemmen, willen wij graag de woorden: 'dat een einde aan de Israëlische blokkade met zich meebrengt' schrappen.
<P>
De reden daarvoor is dat de Israëlische blokkade een te ingewikkelde kwestie is, die naar mijn mening niet duidelijk in verband staat met de regels ervoor. Als we deze woorden kunnen schrappen, denk ik dat we ons kunnen vinden in de rest van het amendement en voor kunnen stemmen. Het is maar een kleine verandering, maar zij zou ons in staat stellen om voor te stemmen.

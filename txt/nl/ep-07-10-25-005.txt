<CHAPTER ID="005">
Sacharov-prijs 2007 (bekendmaking van de winnaar)
<SPEAKER ID="045" NAME="De Voorzitter">
Dames en heren,voordat we overgaan tot de begroting, heb ik een mededeling voor u. Tijdens haar vergadering vanmorgen - donderdag 25 oktober - heeft de Conferentie van voorzitters unaniem de winnaar van de Sacharov-prijs gekozen.Voor zijn inzet voor de al te lang vergeten slachtoffers in Darfur heeft de Conferentie besloten de prijs toe te kennen aan Salih Mahmoud Osman.
<P>
(Applaus)
<P>
Meer dan twintig jaar lang heeft de heer Osman, mensenrechtenadvocaat en lid van de Sudanese Organisatie tegen Marteling, talloze slachtoffers van het conflict in Darfur verdedigd die willekeurig zijn gevangen gezet, verdreven zijn uit hun huizen en gemarteld of die de doodstraf te wachten staat. Door zijn zetel in het Sudanese Parlement kan hij nu hun zaak onder de aandacht van de internationale gemeenschap brengen, ofschoon soms ten koste van grote persoonlijke offers.
<P>
De heer Osman vecht voor de zaak van dialoog en gerechtigheid tegen geweld en tirannie. Zonder democratie kan er geen gerechtigheid bestaan. Door de Sacharov-prijs aan Salih Mahmoud Osman toe te kennen, wil het Europees Parlement graag het werk steunen van deze moedige man die de stem van Dafur geworden is en, via hem, de vestiging van de rechtsstaat in Sudan steunen.
<P>
De formele prijsuitreiking zal plaatsvinden op dinsdag 11 december in Straatsburg.
<P>
Daarnaast wil ik u graag mededelen dat de Conferentie van voorzitters ook unaniem was in haar mening dat wij moeten nadenken over een gepaste wijze om de vermoorde Russische journaliste Anna Politkovskaya te eren, en ...
<P>
(Applaus)
<P>
... de Conferentie van voorzitters zal tijdens haar volgende vergadering besluiten welkevorm dat eerbetoon zal aannemen.

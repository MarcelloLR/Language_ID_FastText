<CHAPTER ID="007-32">
32. Kwijting 2005: Afdeling II, Raad (stemming) 
<P>
- Verslag-Caspary
<P>
- Vóór de stemming:
<SPEAKER ID="170" NAME="Herbert Bösch" AFFILIATION="PSE">
(DE) Mijnheer de Voorzitter, voordat wij overgaan tot het verlenen van kwijting voor de uitvoering van de begroting van de Raad wil ik erop wijzen dat de Raad niet aanwezig was bij het debat over het verlenen van kwijting voor de uitvoering van de begroting van de Commissie en de overige instellingen en dat de Raad, zoals we kunnen zien, nu wederom afwezig is.
<P>
Gezien het feit dat 80 procent van de middelen van de algemene begroting van de Europese Unie door de lidstaten wordt beheerd en de lidstaten ook voor dit geld verantwoordelijk zijn, beschouwen wij dit als een onhoudbare toestand. We verwachten van de Raad de komende maanden met een concreet actieplan komt voor het uitwerken van nationale betrouwbaarheidsverklaringen.
<P>
(Levendig applaus)
<SPEAKER ID="171" NAME="De Voorzitter">
Ik neem kennis van de opmerking van de heer Bösch, die ons er uiteraard niet van weerhoudt om verder te gaan met de stemming. De hoofdelijke stemming over de kwijting is geopend.

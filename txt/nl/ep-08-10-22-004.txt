<CHAPTER ID="004">
Stemmingen
<SPEAKER ID="072" NAME="De Voorzitter">
We gaan nu over tot de stemming.
<P>
(Uitslagen en nadere bijzonderheden betreffende de stemmingen: zie notulen)
<P>

<SPEAKER ID="073" NAME="Gay Mitchell" AFFILIATION="PPE-DE">
(EN) Mijnheer de Voorzitter, ik doe een beroep op artikel 166 van het Reglement voor een motie van orde. Ik wilde de aandacht van de Voorzitter vestigen op het feit dat gisteren bij het Vragenuur het Reglement niet is nageleefd. Naar mijn mening is het Vragenuur een onvoorspelbare aangelegenheid geworden, wat ook geldt voor het moment van stemming in dit Parlement. Vragen worden gesteld in een volgorde die de Commissie en de Raad goed uitkomt, niet de leden van dit Parlement. Bovendien worden vragen gecombineerd en aanvullende vragen samengevoegd. Gisteren zijn er bijvoorbeeld maar twaalf vragen behandeld. Hierdoor wordt het voor degenen onder ons die maar zelden in de gelegenheid zijn om het woord te voeren, vrijwel onmogelijk om deel te neem aan de plenaire vergadering. We kiezen een Voorzitter, ondervoorzitters en fractieleiders om de belangen van het Parlement en de leden van het Parlement te behartigen, maar dat gebeurt niet. Mijn verzoek is dat dit opnieuw bekeken wordt en dat de rol van de leden in de plenaire vergadering - die voor het publiek staan - beschermd wordt en niet opgeofferd wordt aan de grillen van jan en alleman die dit Parlement wil binnenkomen. De rechten van de Parlementsleden moeten door het Voorzitterschap beschermd worden en niet bij het minste geringste worden ingetrokken. Ik protesteer er ten zeerste tegen dat dit in de plenaire vergadering gebeurt.
<P>
(Applaus)
<SPEAKER ID="074" NAME="De Voorzitter">
Hartelijk dank, mijneer Mitchell. Uw opmerkingen en klacht zullen aandachtig worden bekeken tijdens de volgende vergadering van het Bureau.
<SPEAKER ID="075" NAME="Bernd Posselt" AFFILIATION="PPE-DE">
(DE) Mijnheer de Voorzitter, ik wil collega Mitchell graag even waarschuwen. Mij wordt al jaren steeds verteld dat dit in de volgende vergadering van het Bureau zal worden besproken, maar er verandert nooit iets.
<P>
(Applaus)
<SPEAKER ID="076" NAME="De Voorzitter">
Mijnheer Posselt, ook uw opmerking zal worden doorgegeven aan het Bureau.
<P>
(Gelach)
<P>


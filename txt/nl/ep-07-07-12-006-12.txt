<CHAPTER ID="006-12">
12. Voortgangsrapport 2006 over de voormalige Joegoslavische Republiek Macedonië (stemming) 
<P>
- Verslag-Meijer
<P>
Vóór de stemming
<SPEAKER ID="117" NAME="Erik Meijer " AFFILIATION="GUE/NGL">
rapporteur. - (EN) Mijnheer de Voorzitter, aan het begin van de stemming over mijn verslag heb ik twee mededelingen voor het Parlement. Ten eerste hebben bij de voorbereiding van de stemming in de Commissie buitenlandse zaken alle fracties ermee ingestemd om in dit verslag een en dezelfde term te gebruiken voor de staat die zichzelf aanduidt als Republiek Macedonië, namelijk de lange naam "voormalige Joegoslavische Republiek Macedonië" en dus zonder afkortingen als het Engelse "FYROM" of het Franse "ARYM". Mijn voorstel is daarom dat als in delen van de uiteindelijk aangenomen tekst andere termen voorkomen, deze op basis van deze brede consensus moeten worden vervangen.
<P>
Ten tweede stelde de Fractie van de Europese Volkspartij (Christen-democraten) en Europese Democraten voor om twee amendementen op paragraaf 13 ineen te schuiven, te weten mijn eigen amendement 22 en amendement 6 van de Sociaal-democratische Fractie in het Europees Parlement. In dat verband wil ik graag een mondeling amendement indienen op mijn amendement 22. Als amendement 22 in stemming wordt gebracht nadat al over amendement 6 is gestemd, dan is deze oplossing enkel mogelijk als amendement 6 verworpen is.
<P>
Ik wil dan ook vragen om een wijziging van de volgorde van stemming over de amendementen. De heer Pinior van de PSE-Fractie verklaarde zich gisteravond voorstander van deze wijziging.
<SPEAKER ID="118" NAME="De Voorzitter">
Ik hoop dat iedereen dit goed heeft begrepen. In dat geval zullen wij aan uw verzoek voldoen.

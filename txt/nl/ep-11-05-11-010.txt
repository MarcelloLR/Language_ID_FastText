<CHAPTER ID="010">
Welkomstwoord
<SPEAKER ID="485" NAME="De Voorzitter">
Alvorens ik u het woord geef, commissaris, wil ik eerst namens het Parlement de leden welkom heten van een delegatie van de Raadgevende Vergadering van het Parlement van de Republiek Indonesië, die op de officiële tribune heeft plaatsgenomen.
<P>
Ik heet iedereen van de door de heer Lukman Hakim Saifuddin, vicevoorzitter van de Raadgevende Vergadering van het Parlement, geleide delegatie van harte welkom.
<P>
Indonesië is voor de Europese Unie een zeer belangrijke partner in Zuidoost-Azië. Het is het eerste land in de Associatie van Zuidoost-Aziatische staten (ASEAN) waarmee de Europese Unie een partnerschaps- en samenwerkingsovereenkomst heeft gesloten, in november 2009. Indonesië bekleedt momenteel het voorzitterschap van de ASEAN.
<P>
Onze twee parlementen houden er uitstekende betrekkingen op na. Enkele maanden geleden heeft een delegatie van het Parlement een bezoek gebracht aan Indonesië. Het is voor mij derhalve een groot genoegen om onze vrienden en collega's van het Indonesische parlement vandaag welkom te heten. Wij hopen dat uw bezoek vruchten zal afwerpen.
<P>
(Applaus)

<CHAPTER ID="005-03">
3. Illegale vogeljacht op Malta (stemming) 
<P>
Vóór de stemming over amendement 7
<SPEAKER ID="071" NAME="Louis Grech" AFFILIATION="PSE">
(EN) Mijnheer de Voorzitter, ik zou graag ter verduidelijking het woordje "destijds” willen toevoegen tussen "er” en "voor”, zodat amendement 7 als volgt komt te luiden: "wijst erop dat de Maltese regering voorafgaand aan de toetreding tot de Europese Unie heeft verklaard dat zij met de Commissie een uitzondering op de voorjaarsjacht heeft onderhandeld; betreurt dat ondanks het feit dat andere politieke krachten en segmenten van de civil society op Malta de uitspraken van de Maltese regering hebben betwist, de Commissie er destijds voor heeft gekozen zich niet uit te spreken over het onderwerp, en zo een mogelijk ambivalente situatie heeft gecreëerd”.
<P>
(Het Parlement neemt het mondeling amendement niet in aanmerking)
<P>
Vóór de stemming over amendement 12
<SPEAKER ID="073" NAME="Simon Busuttil" AFFILIATION="PPE-DE">
(EN) Mijnheer de Voorzitter, onze fractie wilde verzoeken om een hoofdelijke stemming over amendement 12, maar heeft dat helaas niet tijdig gedaan. Daarom zou ik het Parlement willen vragen om toe te stemmen in een hoofdelijke stemming over amendement 12, ook al hebben we er niet tijdig om verzocht. Mijn collega Monica Frassoni heeft daar vast geen bezwaar tegen.
<P>
(Het Parlement willigt het verzoek in)

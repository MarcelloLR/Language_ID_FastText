<CHAPTER ID="007-05">
5. Situatie in Georgië (stemming) 
<P>
- Vóór de stemming over paragraaf 19:
<SPEAKER ID="072" NAME="Elmar Brok">
namens de PPE-DE-Fractie. - (DE) Meneer de Voorzitter, bij het opstellen van de resolutie hebben we een oude tekst genomen die bij de formulering geen rekening ermee heeft gehouden dat de Europese Raad ondertussen heeft vergaderd. Daarom zou ik willen voorstellen dat het nu in het tweede deel van de tekst moet luiden: "en verwelkomt daarom het besluit van de Europese Raad tot uitzending”. Tot nu toe staat in onze tekst dat we de Raad verzoeken om dit te doen. Hij heeft het ondertussen al gedaan. Daarom dienen we de formulering dienovereenkomstig aan te passen.
<P>
(Het Parlement neemt het mondeling amendement in aanmerking)
<P>
- Vóór de stemming over de resolutie:
<SPEAKER ID="074" NAME="Martin Schulz">
namens de PSE-Fractie. - (DE) Mijnheer de Voorzitter, mijn fractie heeft gisteren een zeer intensief debat over deze compromisresolutie gevoerd. Zij wijkt in wezenlijke punten af van de tekst die wij als sociaaldemocratische fractie hier oorspronkelijk hebben ingediend. Hiermee wil ik in geen geval de onderhandelingen in twijfel trekken en afbreuk doen aan het onderhandelingssucces van onze onderhandelaars bij de compromisresolutie met de andere fracties, maar er is een onderdeel dat we hier niet hebben kunnen doorzetten, dat echter in onze resolutie een bijzondere rol speelt.
<P>
Ook wanneer dit onderdeel, dat ik zo meteen zal noemen, niet meer in de tekst aanwezig is, heeft onze fractie besloten om voor de compromisresolutie te stemmen, omdat we geloven dat het belangrijk is dat het Europees Parlement een eendrachtig signaal zendt. Ik wil hier echter duidelijk stellen dat we het zeer graag zouden hebben gezien dat de agressieve houding van president Saakaschwili zou zijn geregistreerd, en dat ook zou zijn geregistreerd, dat aan het begin van het conflict een volledig ongepaste ...
<P>
(Protesten van rechts en applaus van links)
<P>
We zouden graag hebben gezien dat hetgeen er in het begin is gebeurt in deze resolutie zou zijn opgenomen, alleen al om het duidelijk te maken dat degenen die hier nu zo hard protesteren de mensen zijn die de conflicten eerder willen vergroten dan ze te verminderen.
<P>
(Applaus van links en protesten van rechts)
<SPEAKER ID="075" NAME="De Voorzitter">
U begrijpt zeker dat ik op dit punt van de stemming niet van plan ben om een debat te heropenen. De socialistische fractie in het Europees Parlement vond het de moeite waard om met deze opmerking zijn uiteindelijk stemgedrag te verklaren, en ik geloof dat iedereen heeft begrepen waar het om ging. Er bestaat geen behoefte om een debat te heropenen. We zullen daarom verder gaan met de stemming over de gezamenlijke ontwerpresolutie.

<CHAPTER ID="009-04">
4. Zestiende zitting van de Mensenrechtenraad (Genève, 28 februari - 25 maart 2011) (
<SPEAKER ID="139" NAME="Heidi Hautala">
voorzitter van de Subcommissie mensenrechten. - (EN) Mijnheer de Voorzitter, ik heb zeer goed nieuws op het gebied van de mensenrechten. Haitham al-Maleh, een 80-jarige Syrische mensenrechtenadvocaat die kandidaat is voor de Sacharovprijs, heeft gratie gekregen en is twee dagen geleden vrijgelaten. Dit is een prachtig voorbeeld van hoe het Europees Parlement de mensenrechten kan versterken.
<P>
Nu hij weer vrij is, werkt Haitham al-Maleh daadkrachtig verder aan zijn doel om te helpen duizenden politieke gevangenen in Syrië vrij te krijgen.
<P>
(Luid applaus)
<SPEAKER ID="140" NAME="De Voorzitter">
Dank u voor dit nieuws. Dit zal ons zeker stimuleren in onze werkzaamheden.
<P>
Vóór de stemming over paragraaf 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Mijnheer de Voorzitter, ik wil u er alleen maar op wijzen dat toen u paragraaf 8 van de originele tekst in stemming bracht, er in de Franse vertaling werd aangegeven dat dit paragraaf 19 was. Er is dus een misverstand geweest over de steminstructies.
<SPEAKER ID="142" NAME="De Voorzitter">
We zullen ernaar kijken. Bedankt voor uw opmerking.
<SPEAKER ID="144" NAME="Fiona Hall" AFFILIATION="ALDE">
(EN) Mevrouw de Voorzitter, ik wil deze gelegenheid te baat nemen om de vierhonderd collega's te bedanken die schriftelijke verklaring 81/2011 hebben ondertekend. Ook wil ik mijn medewerkers bedanken voor hun harde werk en de diensten met verantwoordelijkheid voor schriftelijke verklaringen voor hun ondersteuning, maar in eerste instantie wil ik degenen die campagne hebben gevoerd bedanken, omdat zij dit door hun toewijding mogelijk hebben gemaakt.
<P>
Ik ben er trots op lid te zijn van een Parlement waar gewone burgers naartoe kunnen gaan om hun zaak uit te leggen en waar leden van het Parlement luisteren en overtuigd worden. Dit is democratie op haar best en toont aan dat het Europees Parlement zich niet op grote afstand van de bevolking bevindt.

<CHAPTER ID="006">
Welkomstwoord
<SPEAKER ID="039" NAME="De Voorzitter">
Dames en heren, ik deel u met genoegen mede dat er een delegatie van de Nationale Vergadering van de Republiek Korea op de officiÃ«le tribune heeft plaatsgenomen.
<P>
Ik heet de Koreaanse delegatie, die hier aanwezig is om deel te nemen aan de tiende interparlementaire vergadering Europa-Korea, van harte welkom. De heer Lee Sang-Deuk staat aan het hoofd van deze Koreaanse delegatie, die bestaat uit zes leden van de Nationale Vergadering van de Republiek Korea.
<P>
In de afgelopen jaren heeft onze dialoog veel aan diepgang en regelmatigheid gewonnen. Hij is nu volledig politiek geworden, waarbij een groot scala aan onderwerpen aan bod komt, uiteenlopend van regionale en internationale veiligheid tot zaken waar burgers in het dagelijks leven mee te maken krijgen, alsmede de steeds actievere rol die de Europese Unie en Zuid-Korea binnen de internationale gemeenschap spelen.
<P>
We zijn bijzonder blij met deze vruchtbare, stabiele en steeds nauwere samenwerking met de Republiek Korea.

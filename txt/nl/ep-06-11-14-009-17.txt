<CHAPTER ID="009-17">
17. Vrijwillige modulatie van de rechtstreekse betalingen in het kader van het GLB (stemming) 
<P>
Vóór de stemming
<SPEAKER ID="102" NAME="De Voorzitter">
De Commissie landbouw en plattelandsontwikkeling adviseert het Parlement om het voorstel voor een verordening te verwerpen.
<P>
(Het Parlement verwerpt het voorstel voor een verordening)
<P>
Nu het voorstel verworpen is, geef ik het woord aan de commissaris.
<SPEAKER ID="103" NAME="Charlie McCreevy">
lid van de Commissie. - (EN) Mijnheer de Voorzitter, hoewel de Commissie de uitslag van de stemming betreurt, heeft zij terdege kennis genomen van het standpunt zoals dat door de meerderheid van de afgevaardigden hier naar voren is gebracht.
<P>
In overeenstemming met het kaderakkoord tussen het Parlement en de Commissie zal dit onderwerp in het college van commissarissen aan de orde worden gesteld, zodat de Commissie op basis van de gewijzigde omstandigheden een weloverwogen standpunt hieromtrent kan innemen. De Commissie zal het Parlement te zijner tijd en via de geëigende kanalen over het resultaat van de betreffende beraadslagingen informeren.
<SPEAKER ID="104" NAME="De Voorzitter">
Uitstekend, commissaris. Het verslag wordt aldus terugverwezen naar de bevoegde commissie, in afwachting van nadere voorstellen van de Commissie.

<CHAPTER ID="006">
Stemmingen
<SPEAKER ID="095" NAME="De Voorzitter">
Wij gaan nu over tot de stemmingen.
<P>
(Uitslagen en nadere bijzonderheden betreffende de stemmingen: zie notulen)
<P>
*
<SPEAKER ID="096" NAME="Nigel Farage" AFFILIATION="EFD">
(EN) Mevrouw de Voorzitter, overeenkomstig artikel 110 van het Reglement mag de Commissie op elk willekeurig moment toestemming vragen voor het afleggen van een verklaring over een urgente kwestie. Gisteravond hebben we het uit economisch oogpunt rampzalige, maar niet verrassende nieuws gehoord dat opnieuw een land in het zand heeft moeten bijten: Portugal moet met financiële steun voor faillissement behoed worden. Ik wil u vragen of de Commissie u heeft verzocht om vandaag een verklaring te mogen afleggen over Portugal. Als dit niet het geval is, kan de commissaris dan zeggen waarom niet? Is de financiële steun aan Portugal niet belangrijk genoeg om in dit Parlement besproken te worden, of steekt hij eenvoudig zijn kop in het zand?
<SPEAKER ID="097" NAME="De Voorzitter">
Mijnheer Farage, u heeft uw punt gemaakt en ik twijfel er niet aan dat commissaris Šefčovič u gehoord heeft. Elke instelling heeft het recht te reageren. Uw boodschap is overgekomen en we zullen zien wat er gebeurt.
<SPEAKER ID="098" NAME="Nigel Farage" AFFILIATION="EFD">
(EN) Mevrouw de Voorzitter, ik wil graag ja of nee horen. Heeft u een verzoek ontvangen van de Commissie voor een spoedverklaring over de Portugese situatie, ja of nee?
<SPEAKER ID="099" NAME="De Voorzitter">
Mijnheer Farage, het is het recht van de Commissie om al dan niet te reageren en u hebt de kans gekregen uw standpunt te laten horen. Wij gaan nu over tot de stemmingen.

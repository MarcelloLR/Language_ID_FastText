<CHAPTER ID="004">
Welkomstwoord
<SPEAKER ID="009" NAME="De Voorzitter">
Ik deel u mede dat de leden van een delegatie van het Indonesisch parlement plaats hebben genomen op de officiële tribune. Ik wil hen allen graag heel hartelijk welkom heten, en in het bijzonder Zijne Excellentie Kemal Aziz Stamboel. De delegatie van het Indonesisch parlement brengt vandaag een bezoek aan het Europees Parlement in verband met de zevende interparlementaire bijeenkomst tussen het Europees Parlement en het Indonesisch parlement. Zoals u weet is Indonesië zich aan het ontwikkelen als maatschappij en als economie. Het land speelt een belangrijke rol in de wereld, in het bijzonder in de Associatie van Zuidoost-Aziatische Staten (ASEAN). In november 2009 werd het het eerste land waarmee de Europese Unie een partnerschaps- en samenwerkingsovereenkomst tekende. Het is mij een groot genoegen hen hier vandaag welkom te heten.

<CHAPTER ID="009">
Verkiezing van de ondervoorzitters (eerste, tweede en derde stemronde) 
<SPEAKER ID="033" NAME="József Szájer" AFFILIATION="PPE">
(EN) Mijnheer de Voorzitter, ik zou graag willen vragen of er voor de stemming een minimumvereiste is.
<SPEAKER ID="034" NAME="De Voorzitter">
Mijnheer Szájer, er bestaat geen minimumaantal: u kunt op één of twee personen stemmen; dat maakt niet uit.
<SPEAKER ID="036" NAME="De Voorzitter">
Geachte collega's, ik zou graag kort iets willen zeggen aan het begin. Tijdens de onderbreking van de vergadering heb ik vernomen dat een Italiaanse soldaat vandaag in Afghanistan is omgekomen tijdens de door de NAVO geleide missie daar. Zijn dood komt nadat er afgelopen maand vijftien Britse soldaten waren omgekomen. Ik denk dat we altijd aan onze mannen en vrouwen in de strijdkrachten op internationale missies, vaak in gevaarlijke gebieden, zouden moeten denken, zodat ze weten dat we ze niet zijn vergeten.
<P>
(Applaus)
<SPEAKER ID="039" NAME="Véronique De Keyser" AFFILIATION="S&amp;D">
(FR) Mijnheer de Voorzitter, neemt u me niet kwalijk maar wij hebben geen scherm en we hebben vergeefs geprobeerd u in de gauwigheid te volgen. Zou u voor de duidelijkheid van de stemming de namen en de stemmen opnieuw kunnen voorlezen, maar nu iets langzamer?
<SPEAKER ID="040" NAME="Daniel Cohn-Bendit" AFFILIATION="Verts/ALE">
(EN) Mijnheer de Voorzitter, laat u de aantallen op de display verschijnen zodat we ze allemaal kunnen zien. Zo ingewikkeld is het niet.
<P>
(Applaus)
<SPEAKER ID="041" NAME="Bernd Posselt" AFFILIATION="PPE">
(DE) Mijnheer de Voorzitter, ik vraag u met klem de bel te gebruiken, want ik stel vast dat er zeer veel collega's van alle fracties ontbreken. Velen denken dat de stemming pas om 19.30 uur is. Ik vraag u dus het belsignaal nogmaals te gebruiken.

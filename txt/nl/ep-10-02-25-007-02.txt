<CHAPTER ID="007-02">
2. Situatie in Oekraïne (
<SPEAKER ID="104" NAME="Cristian Dan Preda">
namens de PPE-Fractie. - (FR) Mijnheer de Voorzitter, ik wilde graag het volgende amendement indienen: "roept de Oekraïense autoriteiten op, in de wetenschap dat Oekraïne het Kaderverdrag inzake de bescherming van nationale minderheden van de Raad van Europa en het Europees Handvest voor regionale of minderheidstalen heeft geratificeerd, zich nadrukkelijker in te spannen ten behoeve van minderheidsgemeenschappen in Oekraïne door deze gemeenschappen nauwer te betrekken bij de politieke ontwikkeling van het land en het recht op onderwijs in minderheidstalen op passende wijze te bevorderen;”.
<P>
De reden is heel eenvoudig: we moeten de postelectorale context aangrijpen om duidelijk te maken dat het buitenlandbeleid van de Unie gebaseerd is op eerbiediging van de mensenrechten, waartoe ook de rechten van minderheden behoren.
<SPEAKER ID="106" NAME="Michael Gahler">
namens de PPE-Fractie. - (DE) Mijnheer de Voorzitter, als mijn mondelinge amendement wordt aangenomen, hoeven we de stemming niet op te splitsen. Het luidt als volgt:
<P>
(EN) "roept de Commissie op het nationaal indicatief programma 2011-2013 zo veel mogelijk op één lijn te brengen met de associatieagenda”.
<P>
(DE) In de oorspronkelijke tekst zoals die nu voor ons ligt, staat exact het omgekeerde en dat is niet juist.
<SPEAKER ID="110" NAME="Michael Gahler">
namens de PPE-Fractie. - (DE) Mijnheer de Voorzitter, dit is alleen een feitelijke correctie. De nieuwe formulering is juist. In de originele tekst klopt de verwijzing niet. Ik hoef het niet voor te lezen, u hebt het amendement immers schriftelijk voor u liggen.

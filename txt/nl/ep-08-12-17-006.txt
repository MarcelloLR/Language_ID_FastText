<CHAPTER ID="006">
Welkomstwoord
<SPEAKER ID="093" NAME="De Voorzitter">
Beste collega's, ik verzoek u om straks ook aan de plechtigheid deel te nemen. Dat zijn we onze gasten, de winnaars van de Sacharov-prijs, schuldig. Voordat ik de vergadering voor twee minuten onderbreek, in afwachting van de aankomst van onze gasten, wil ik in het kader van onze tiende interparlementaire bijeenkomst een delegatie van het Syrische parlement onder leiding van mijnheer Suleiman Haddad, voorzitter van de commissie buitenlandse zaken van de volksvertegenwoordiging begroeten. Een hartelijk welkom aan het adres van onze gasten uit Syrië!
<P>
Er zij op gewezen dat dit bezoek onder een goed gesternte plaatsvindt. De associatieovereenkomst tussen Syrië en de Europese Unie werd onlangs ondertekend en zal zo snel mogelijk voor instemming aan het Europees Parlement worden voorgelegd.
<P>
Het Europees Parlement is ervan overtuigd dat Syrië in het Midden-Oosten en met name in de Unie voor de Middellandse Zee een positieve rol kan spelen. Ik wens de delegatie een prettig verblijf in Straatsburg en vruchtbare besprekingen, die onze betrekkingen ten goede zullen komen. Nogmaals hartelijk welkom.
<P>
Hiermee onderbreek ik de vergadering voor enkele minuten. Ik zie u zo meteen terug in de plechtige vergadering.
<P>
(De vergadering wordt om 12.05 uur onderbroken en om 12.15 uur hervat)

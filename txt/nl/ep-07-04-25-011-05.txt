<CHAPTER ID="011-05">
5. Aansprakelijkheid van vervoerders van passagiers over zee en de binnenwateren bij ongevallen (stemming) 
<P>
- Verslag-Costa
<P>
- Vóór de stemming
<SPEAKER ID="138" NAME="Paolo Costo " AFFILIATION="ALDE">
voorzitter. - (IT) Mijnheer de Voorzitter, dames en heren, ik vraag enkel het woord om voor alle duidelijkheid te zeggen dat ik als rapporteur eenieder vraag om in alle hoofdelijke stemmingen te stemmen tegen alles wat niet door de commissie is voorgesteld.
<P>
Ik doe dat om te voorkomen dat de Europese Unie de volgende keer in het geweer moet komen als er op een grote Europese rivier een ongeluk gebeurt. Dat is namelijk mogelijk, als wij de bescherming van de consumenten niet ook tot deze sector uitbreiden.
<SPEAKER ID="139" NAME="Georg Jarzembowski" AFFILIATION="PPE-DE">
(DE) Mijnheer de Voorzitter, dat was een heel korte beschrijving van het probleem. Zowel mijn fractie als de andere fractie zijn van mening dat we passagiers op binnenschepen beter kunnen beschermen met een specifieke regeling. De onderhavige bepalingen zijn namelijk van toepassing op het zeevervoer. Daarom wijs ik er op dat we de veiligheid van passagiers niet tekort doen door onze amendementen in te dienen, waarvoor wij hopelijk een meerderheid krijgen.

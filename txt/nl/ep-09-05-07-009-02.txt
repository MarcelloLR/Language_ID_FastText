<CHAPTER ID="009-02">
2. Nieuwe rol en verantwoordelijkheden van het Parlement bij de tenuitvoerlegging van het Verdrag van Lissabon (
<P>
Vóór de stemming
<SPEAKER ID="091" NAME="Jo Leinen">
rapporteur. - (DE) Mijnheer de Voorzitter, geachte collega's, ik wil enkele woorden in het Duits tot u richten. Het feit dat dit Parlement als afsluiting van zijn werk in deze zittingsperiode maar liefst vijf verslagen heeft opgesteld in verband met het Verdrag van Lissabon, is een belangrijk signaal voor de Europese verkiezingen en de periode daarna.
<P>
Dit Parlement heeft zich continu en consequent voor het hervormingsverdrag ingezet, ook in tijden waarin dat moeilijk was en velen twijfels hadden en het project wilden opgeven. Gisteren hebben we met de goedkeuring door de Tsjechische senaat een grote stap voorwaarts gezet. Ik wil Tsjechië, het land dat het voorzitterschap vervult, van harte feliciteren!
<P>
(Applaus)
<P>
We kunnen nu terecht optimistisch zijn dat dit hervormingsproject met een positief referendum in Ierland eind 2009, in werking kan treden.
<P>
Het nieuw gekozen Europees Parlement zal dan beschikken over tal van nieuwe mogelijkheden en bevoegdheden. En deze nieuw gekozen volksvertegenwoordiging kan de belofte waarmaken van een betere EU met meer democratische controle en meer transparantie. Ik wil iedereen bedanken die in de Commissie constitutionele zaken heeft meegewerkt, met name de huidige rapporteur, maar ook de overgrote meerderheid in dit Parlement die ons bij al deze verslagen steunde zodat wij vooruitgang konden boeken. Hartelijk bedankt!
<P>
(Applaus)
<SPEAKER ID="092" NAME="De Voorzitter">
Onze collega-afgevaardigde Hans-Peter Martin heeft om het woord gevraagd; vast en zeker vanwege een beroep op het Reglement.
<SPEAKER ID="093" NAME="Hans-Peter Martin" AFFILIATION="NI">
(DE) Mijnheer de Voorzitter, ik wil één vraag stellen: Als de Ieren telkens opnieuw 'nee' zeggen, hoe vaak moeten we het referendum dan herhalen? Een derde, een vierde, een vijfde keer? Dat is geen democratie, dat is een karaoke-parlement!
<SPEAKER ID="094" NAME="De Voorzitter">
Dit was geen beroep op het Reglement, maar ik was zo goed geen martelaar van u te maken.
<SPEAKER ID="095" NAME="Proinsias De Rossa" AFFILIATION="PSE">
(EN) Mijnheer de Voorzitter, ik wil een persoonlijke verklaring afleggen over wat de heer Martin zojuist zei. Het Ierse parlement is geen 'karaoke-parlement' en ik maak er bezwaar tegen dat het door die man als zodanig omschreven wordt.
<P>
(Applaus)

<CHAPTER ID="004">
Verklaring van het voorzitterschap
<SPEAKER ID="009" NAME="De Voorzitter">
Alvorens met de agenda te beginnen, moet ik u er met een zwaar gemoed aan herinneren dat de terroristische organisatie ETA het staakt-het-vuren dat zij afgelopen maart had afgekondigd, heeft geschonden. Haar barbaarse aanslag op het vliegveld van Madrid heeft het leven gekost aan twee Ecuadoranen, Carlos Alonso Palate en Diego Armando Estacio, die als immigranten hun plaats in de Spaanse maatschappij hadden gevonden en zo hun familie in Ecuador konden onderhouden.
<P>
Met deze aanslag heeft de ETA een einde gemaakt aan het proces dat door de Spaanse regering in gang was gezet en waarover in oktober 2006 werd gedebatteerd.
<P>
Ik wil namens het Europees Parlement ons oprechte medeleven uitspreken en onze condoleances doen uitgaan aan de nabestaanden en vrienden van de twee vermoorde mannen, alsmede aan alle Spanjaarden en Ecuadoranen.
<P>
Verder wil ik in dit Parlement deze wrede terroristische daad nogmaals veroordelen en het volstrekt helder maken dat geweld in een democratie totaal onverenigbaar is met dialoog en dat er niet kan worden overhandeld over vrede,
<P>
(Applaus)
<P>
over samenleven in vrijheid en over de eerbiediging van de mensenrechten .
<P>
Ook wil ik nogmaals onze steun toezeggen aan alle democratische instellingen van Spanje in de strijd die dat land voert tegen het ETA-terrorisme, en de hoop uitspreken van alle Europese democratieÃ«n dat de Spanjaarden, liever eerder dan later, een einde maken aan het geweld in heel Spanje.
<P>
Ik vraag u nu een minuut stilte in acht te nemen voor Carlos Alonso Palate en Diego Armando Estacio.
<P>
(Het Parlement neemt staande een minuut stilte in acht)

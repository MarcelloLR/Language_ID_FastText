<CHAPTER ID="011">
Samenstelling Parlement
<SPEAKER ID="242" NAME="De Voorzitter">
Dames en heren, de bevoegde Ierse autoriteiten hebben mij laten weten dat, met ingang van vandaag, 19 juni 2007, Colm Burke is benoemd tot lid van het Europees Parlement in de plaats van Simon Coveney. Ik heet de heer Burke hartelijk welkom in het Europees Parlement. Ik hoop dat u veel plezier zult beleven aan uw werk.
<SPEAKER ID="243" NAME="Avril Doyle" AFFILIATION="PPE-DE">
(EN) Mijnheer de Voorzitter, ik sluit mij aan bij uw woord van welkom aan Colm, de vervanger van onze collega Simon Coveney, die zitting heeft genomen in het Ierse parlement. Ik grijp deze gelegenheid aan om Simon veel succes te wensen in de nationale politiek. Wij hebben een uitstekende vervanger in de persoon van Colm Burke, die afkomstig is uit Simons kiesdistrict Cork South.
<SPEAKER ID="244" NAME="De Voorzitter">
Hartelijk dank, mevrouw Doyle. Met uw goede wensen moet het wel een succes worden!
<SPEAKER ID="245" NAME="De Voorzitter">
Overeenkomstig artikel 3, lid 2, van het Reglement, kan de heer Burke, zolang zijn geloofsbrieven nog niet zijn onderzocht of over ingebrachte bezwaren nog niet is beslist, met volledige rechten zitting nemen in het Parlement en zijn organen, mits hij tevoren een schriftelijke verklaring heeft ondertekend dat hij geen functie bekleedt die onverenigbaar is met de hoedanigheid van lid van het Europees Parlement.

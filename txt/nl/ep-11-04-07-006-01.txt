<CHAPTER ID="006-01">
1. Vaccinatie tegen bluetongue (
<P>
Vóór de stemming
<SPEAKER ID="102" NAME="Paolo De Castro" LANGUAGE="IT">
Mevrouw de Voorzitter, dames en heren, ik wil graag kort onderstrepen hoe belangrijk het verslag Wojciechowski over bluetongue is voor een institutionele kwestie die ons allen aangaat.
<P>
Voor wat betreft de inhoud is er geen enkele reden voor ruzie tussen de Commissie, het Parlement en de Raad. Het al dan niet opnemen van de concordantietabellen in de tekst ligt echter nog steeds gevoelig. Hoewel de Raad absoluut tegen was, heeft de Commissie landbouw en plattelandsontwikkeling een tekst goedgekeurd waarin de concordantietabellen zijn opgenomen, waardoor de lidstaten verplicht worden om rekenschap af te leggen van de omzetting van de richtlijn.
<P>
Het is nu aan de Raad om te beslissen of hij deze concordantietabellen accepteert en aldus een akkoord in eerste lezing mogelijk maakt, ofwel het been stijf wil houden en jegens de Europese veehouders de verantwoordelijkheid neemt voor het dit jaar niet door laten gaan van de vaccinatiecampagne tegen bluetongue.
<P>
Ik denk dat dit dossier als voorbeeld kan dienen voor toekomstige onderhandelingen met de Raad. We moeten eensgezind en vastberaden van de lidstaten eisen dat zij de grootste transparantie betrachten en aandringen op volledige naleving van het gemeenschapsrecht.
<SPEAKER ID="103" NAME="De Voorzitter">
Zo te zien wil de rapporteur ook graag het woord.
<SPEAKER ID="104" NAME="Janusz Wojciechowski">
rapporteur. - (PL) Mevrouw de Voorzitter, de heer De Castro heeft mij de woorden uit de mond genomen. Ik sluit mij aan bij de oproep aan de Raad om de snelle tenuitvoerlegging van de nieuwe richtlijn niet in de weg te staan. De concordantietabellen zijn een begin en een precedent, waardoor goede praktijken voor de toekomst worden gecreëerd en de overeenstemming van het nationale recht met het Europese recht eenvoudiger kan worden gevolgd.

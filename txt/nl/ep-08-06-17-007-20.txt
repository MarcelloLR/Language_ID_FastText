<CHAPTER ID="007-20">
20. Herziening van de kaderrichtlijn afvalstoffen (
<P>
- Vóór de stemming:
<SPEAKER ID="124" NAME="Godfrey Bloom" AFFILIATION="IND/DEM">
(EN) Mijnheer de Voorzitter, ik wil graag een beroep doen op artikel 9, met een verwijzing naar Bijlage I, punt 1. Ik heb gisteren bij het debat uw aandacht proberen te trekken, maar ben daar toen niet in geslaagd - en er waren maar drie of vier mensen in de zaal. De rapporteur, mevrouw Jackson, heeft geld ontvangen van een recycling- of afvalverwerkingsbedrijf, en ze heeft dat niet aangegeven, terwijl ze op dat moment rapporteur voor deze commissie was. Ik vind dat niet helemaal in orde - zelfs niet volgens de normen van dit Parlement. Ik meen dus dat mevrouw Jackson niet de meest geëigende rapporteur is voor dit verslag.
<SPEAKER ID="125" NAME="De Voorzitter">
Mijnheer Bloom, ik kan hier niets zeggen over de omstandigheden waar u naar verwijst. Als u hier zoiets beweert, is dat een heel serieuze zaak. U dient zich dus bewust te zijn van de ernst van uw opmerkingen.
<SPEAKER ID="126" NAME="Caroline Jackson">
rapporteur. - (EN) Mijnheer de Voorzitter, ik heb over dit punt gisteravond een volledige verklaring afgelegd. Het is mogelijk dat de heer Bloom die verklaring niet heeft kunnen horen, omdat zijn collega, de heer Batten, de aandacht van het Parlement probeerde te vestigen op de referendumkwestie en door te spreken het eerste deel van mijn interventie onhoorbaar heeft gemaakt.
<P>
Ik heb met betrekking tot dit punt dus een volledige verklaring afgelegd. In het register voor de belangen van de leden is een verklaring opgenomen. Ik heb daar tijdens de discussies in de milieucommissie naar verwezen. Ik ben nu reeds drie jaar lid van de Milieuadviesraad van de onderneming Shanks plc. Onder de leden van deze Milieuadviesraad bevinden zich ook een gedeputeerde van de Groene Alliantie en de voorzitter van één van de Raadgevende Wetenschappelijke Comités van de EU. De Milieuadviesraad waar ik lid van ben onderzoekt uitsluitend of de resultaten die de vestigingen van deze onderneming bij de milieucontrole laten zien voldoen aan de EU-wetgeving. Ik heb op dit punt altijd volledige openheid betracht.
<P>
Ik geloof dat mijn ervaringen als lid van die Raad me hebben geholpen om een goed geïnformeerd en rationeel verslag op te stellen, waarin geen voorkeur wordt aangegeven voor deze of gene wijze van afvalverwerking. Ik hoop dat mijn collega's mij zullen steunen als ik beweer dat ik steeds openheid heb betracht en geprobeerd heb een evenwichtig verslag op te stellen, dat rekening houdt met de uiteenlopende standpunten binnen dit Parlement.
<P>
(Luid applaus)
<SPEAKER ID="127" NAME="De Voorzitter">
Mevrouw Jackson, ik ken u al jaren en koester geen enkele twijfel met betrekking tot uw persoonlijke integriteit. Iedereen kan uw verklaring nalezen; die verklaring is naar behoren opgenomen in het register voor de financiële belangen van de leden.
<SPEAKER ID="128" NAME="Monica Frassoni" AFFILIATION="Verts/ALE">
(IT) Mijnheer de Voorzitter, dames en heren, ik wil liever geen commentaar leveren op hetgeen mevrouw Jackson zojuist gezegd heeft. Ik geloof echter wel - en de Verts/ALE-fractie heeft daar altijd al op aangedrongen - dat er een betere regeling moet komen ten aanzien van belangenverstrengeling. Dit Parlement is immers medewetgever en moet nu en in de toekomst steeds transparant én correct handelen als blijkt dat er met betrekking tot één van de leden sprake is van belangenverstrengeling. Transparantie is niet genoeg - we moeten ook correct handelen.
<P>
- Na de stemming:
<SPEAKER ID="130" NAME="Daniel Hannan" AFFILIATION="NI">
(EN) Mijnheer de Voorzitter, ik ben niet erg ingenomen met de wijze waarop deze stemmingen verlopen. Zou ik met een verwijzing naar de onze reactie op de resultaten van de referenda in Frankrijk, Nederland en Ierland mogen voorstellen dat we de stemresultaten gewoon naast ons neerleggen en verder gaan zoals we zelf willen?
<SPEAKER ID="131" NAME="De Voorzitter">
Mijnheer Hannan, als u wenst te spreken, dient u zich te houden aan het Reglement. Ik verklaar daarom dat het geamendeerde standpunt is aanvaard.
<SPEAKER ID="132" NAME="John Bowis" AFFILIATION="PPE-DE">
(EN) Mijnheer de Voorzitter, neem me niet kwalijk dat het afsluiten van de stemming moet onderbreken, maar ik geloof dat er een fout is begaan. We hebben de stemmingen gevolgd, en ik geloof dat alle fracties het erover eens zijn dat u - abusievelijk - hebt beweerd dat amendement 27 is goedgekeurd. Dat is niet goed mogelijk. Ik zou het op prijs stellen als u dit even controleert om te verifiëren dat dit amendement inderdaad is afgewezen. Het komt omdat u op dat moment niet bent doorgegaan met de behandeling van het volgende amendement.
<SPEAKER ID="133" NAME="De Voorzitter">
Amendement nr. 27 ís goedgekeurd, en daarmee is amendement nr. 92 overbodig geworden. We zullen het opnieuw nagaan, maar dit is wat we hier hebben beslist. We kunnen echter opnieuw gaan stemmen over amendement nr. 27 - dat is mogelijk.
<SPEAKER ID="134" NAME="Daniel Cohn-Bendit" AFFILIATION="Verts/ALE">
(DE) Mijnheer de Voorzitter, ik wil hier graag zeggen dat we kunnen nagaan of u een stemming die reeds heeft plaatsgevonden mag laten overdoen nadat u het resultaat van die stemming bekend heeft gemaakt. Wij menen dat het Reglement zulks niet toelaat.
<SPEAKER ID="135" NAME="De Voorzitter">
Mijnheer Cohn-Bendit, iedereen kan een vergissing begaan. Als ik te haastig ben geweest en een onjuiste bewering heb gedaan, dan aanvaard ik daarvoor de verantwoordelijkheid. Uiteraard spijt mij zoiets, maar laten we de zaak niet buiten proporties opblazen. We gaan dit onderzoeken.
<SPEAKER ID="136" NAME="Hannes Swoboda" AFFILIATION="PSE">
(DE) Mijnheer de Voorzitter, as we het goed begrijpen gaat het hier om een elektronische verificatie van een stemming die reeds heeft plaatsgevonden. De stemintentie is in die zin duidelijk.
<SPEAKER ID="137" NAME="Paul Marie Coûteaux" AFFILIATION="IND/DEM">
(FR) Mijnheer de Voorzitter, ik geloof dat u deze kwestie wat al te vlug afhandelt, net als de afgelopen dagen en bij de behandeling van het amendement op het verslag Jackson. U hebt de volgende woorden gebruikt: "vóór”, "onthoudingen”, en "goedgekeurd”. U sluit dus uit dat er "tegen” wordt gestemd. Mijnheer de Voorzitter, ik weet dat mevrouw Jackson u bijzonder genegen is en dat wat hier gebeurt weinig met democratie heeft te maken, maar laten we in ieder geval de overeengekomen regels volgen!
<P>
(Applaus)
<SPEAKER ID="138" NAME="De Voorzitter">
Mijnheer Coûteaux, iedereen kan een fout maken. Dat gebeurt zelfs binnen uw fractie. Als u bereid bent dat toe te geven, zitten we op dezelfde golflengte. Ik zal proberen voortaan een wat trager tempo te volgen, zodat u zelf kunt zien wanneer u de stemming niet heeft gewonnen. Is dat een afspraak?
<SPEAKER ID="139" NAME="Bernard Lehideux" AFFILIATION="ALDE">
(FR) Mijnheer de Voorzitter, neem me niet kwalijk, maar het kan niet anders of ik ben het slachtoffer van een geheime lobby. Mijn stemmachine geeft me wel de optie "voor” te stemmen, maar "tegen” kan niet. Dat zou wel eens problemen kunnen opleveren.
<P>
(Applaus)
<SPEAKER ID="140" NAME="De Voorzitter">
Dank u hartelijk, mijnheer Lehideux. Ik ben blij dat u mij niet verantwoordelijk houdt.
<SPEAKER ID="141" NAME="Guido Sacconi" AFFILIATION="PSE">
(IT) Mijnheer de Voorzitter, dames en heren, ik wil graag aangeven dat uw voorstel om opnieuw over amendement nr. 27 te stemmen ons in staat heeft gesteld een onrechtvaardige situatie recht te zetten. We hebben nu ook over amendement nr. 92 kunnen stemmen, en dat zou - als amendement nr. 27 inderdaad goedgekeurd zou blijken te zijn - niet mogelijk zijn geweest. Ik geloof dus dat uw besluit heel wijs en democratisch geïnspireerd is geweest.

<CHAPTER ID="013">
Regeling van de werkzaamheden
<SPEAKER ID="020" NAME="De Voorzitter">
De definitieve ontwerpagenda voor deze plenaire vergadering, die door de Conferentie van voorzitters is opgesteld overeenkomstig artikel 130 en 131 van het Reglement tijdens haar vergadering van 5 februari 2009, is rondgedeeld. De volgende wijzigingen zijn voorgesteld:
<P>
woensdag
<P>
Verzoek van de PPE-DE-Fractie om uitstel tot de volgende vergaderperiode van het debat over het verslag-Reul over suggesties om de uitdagingen in verband met de aardolievoorziening tegemoet te treden.
<SPEAKER ID="021" NAME="Herbert Reul">
namens de PPE-DE-Fractie. - (DE) Mijnheer de Voorzitter, dames en heren, wij hebben in de commissie lang over dit voorstel gedebatteerd en met grote meerderheid een besluit genomen. Vandaag en gisteren is echter een veelvoud aan adviezen en suggesties op tafel gekomen, hoofdzakelijk omdat andere commissies nieuwe onderwerpen voor discussie hebben voorgelegd.
<P>
Het lijkt me beter om niet vandaag een besluit te nemen, maar eerst de gelegenheid te benutten om een oplossing te vinden die kan rekenen op de steun van het Parlement. Ik vraag u daarom het verzoek om uitstel vandaag in te willigen. Dank u wel.
<SPEAKER ID="022" NAME="Hannes Swoboda">
namens de PSE-Fractie. - (DE) Mijnheer de Voorzitter, wij hebben twee ontwerpresoluties ingediend die hoogstwaarschijnlijk niet door een brede meerderheid in dit Parlement zullen worden gesteund. Daarom schaar ik mij achter dit verzoek.
<P>
Mijnheer de Voorzitter, met uw goedvinden verzoeken wij ook om uitstel van het verslag-Berman. Als dit verzoek niet wordt ingewilligd, omdat het te laat is gedaan, wil ik nu meedelen dat wij morgen zullen vragen de stemming over dit verslag uit te stellen. Dank u wel.
<SPEAKER ID="023" NAME="De Voorzitter">
Hartelijk dank, mijnheer Swoboda.
<P>
Wil iemand tegen het voorstel spreken?
<SPEAKER ID="024" NAME="Claude Turmes">
namens de Verts/ALE-Fractie. - (DE) Mijnheer de Voorzitter, de groenen hebben een resolutie ingediend die kan rekenen op instemming van de Liberalen en op steun in brede kringen van de sociaaldemocraten. Ik denk daarom dat de heer Reul uitstel wil omdat hij bang is dat zijn standpunt een minderheidsstandpunt is.
<P>
Ik vind het een beetje vreemd dat wij, na zo lang te hebben gediscussieerd, nu toch weer om uitstel vragen. Wij zijn dus tegen uitstel.
<SPEAKER ID="025" NAME="De Voorzitter">
Dames en heren, u hebt kennis kunnen nemen van de politieke context. U hebt ook gehoord wat de heer Swoboda te zeggen had. Het besluit wordt morgen genomen.
<P>
(Het Parlement willigt het verzoek van de PPE-DE-Fractie in)
<P>
Morgen stemmen wij over het voorstel van de heer Swoboda. Ik verzoek u allen dit in gedachten te houden bij de stemming van vandaag.
<P>
(Het Parlement neemt de aldus gewijzigde agenda aan)

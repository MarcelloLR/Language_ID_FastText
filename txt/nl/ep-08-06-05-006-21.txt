<CHAPTER ID="006-21">
21. Groenboek over financiële diensten voor consumenten in de interne markt (
<P>
°
<P>
° °
<SPEAKER ID="129" NAME="Romana Jordan Cizelj" AFFILIATION="PPE-DE">
(SL) Ik zou willen reageren op de opmerkingen die aan het begin van de stemming vielen, waarbij collega's poogden om de onverwachte gebeurtenis bij de kerncentrale in Krško te gebruiken als een voorbeeld voor de onveilige werking van de kerncentrales. Ik moet erop wijzen dat de gebeurtenis inderdaad onverwachts was, dat het om een uitval van een onderdeel ging, dat de reactor niet is stilgelegd, maar dat zijn activiteiten gecontroleerd werden beëindigd, en dat de reparaties aan de gang zijn. De exploitatie van de kerncentrale is transparant en de collega's kunnen deze informatie op de website van het bestuursorgaan voor nucleaire veiligheid van het land vinden. Ik zou ook willen toevoegen dat de kerncentrale van Krško op grond van de prestatie-indicatoren een van de veiligste kerncentrales ter wereld is.

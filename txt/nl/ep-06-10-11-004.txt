<CHAPTER ID="004">
Goedkeuring van de notulen van de vorige vergadering
<SPEAKER ID="010" NAME="Tunne Kelam" AFFILIATION="PPE-DE">
(EN) Mijnheer de Voorzitter, ik wil u bedanken voor deze verklaring over de moord op de Russische journaliste Anna Politkovskaja. Rusland is nu een van de landen waar journalisten het grootste gevaar voor hun leven lopen, en haar wrede dood...
<P>
(Spreker wordt door de Voorzitter onderbroken)
<SPEAKER ID="011" NAME="De Voorzitter">
Mijnheer Kelam, ik vrees dat ik u moet onderbreken. Ik kan u niet het woord geven over dit onderwerp. De vraag is nu of er opmerkingen zijn over de notulen. U krijgt de gelegenheid om uw standpunt hierover te uiten tijdens de spreekbeurten van één minuut over kwesties van politiek belang. Aan de orde is thans de goedkeuring van de notulen van de vorige vergadering.
<P>
Zijn er opmerkingen over de notulen?
<SPEAKER ID="012" NAME="Tunne Kelam" AFFILIATION="PPE-DE">
(EN) Mijnheer de Voorzitter, ik heb van de PPE-DE-Fractie de opdracht gekregen om over dit onderwerp ...
<P>
(Spreker wordt door de Voorzitter onderbroken)
<SPEAKER ID="013" NAME="De Voorzitter">
Dit is niet het juiste moment om deze kwestie aan de orde te stellen, mijnheer Kelam. U zult dat op een ander moment moeten doen, want ik kan u nu niet het woord geven. Het spijt me, mijnheer Kelam, het spijt me heel erg, maar dit is niet het juiste moment om namens een fractie het woord te voeren. Aan de orde is thans de goedkeuring van de notulen van de vorige vergadering.
<P>
Zijn er opmerkingen over de notulen?
<SPEAKER ID="014" NAME="Daniel Cohn-Bendit" AFFILIATION="Verts/ALE">
(FR) Mijnheer de Voorzitter, als dat een probleem opwerpt, dan doe ik het zelfde. Wij vragen om een wijziging van de agenda, of eigenlijk van een punt op de agenda, meer niet. We verzoeken u deze wijziging meteen door te voeren.
<SPEAKER ID="015" NAME="De Voorzitter">
Neemt u mij niet kwalijk, maar het Spaanse woord voor notulen laat aan duidelijkheid niets te wensen over. Dat is glashelder: aan de orde is nu de goedkeuring van de notulen, en ik denk dat de tolken heel wel in staat zijn om u in uw taal duidelijk te maken waar het thans om gaat.
<P>
Hebt u opmerkingen over de notulen? Zo niet, dan krijgt u later de gelegenheid het woord te voeren over andere punten op de agenda.
<SPEAKER ID="016" NAME="Gay Mitchell" AFFILIATION="PPE-DE">
(EN) Mijnheer de Voorzitter, ik wil de werkzaamheden niet ophouden, maar tijdens de vorige vergaderperiode was het vragenuur een regelrechte ramp. Ik wil u vragen ervoor te zorgen dat dit niet weer gebeurt. Het vragenuur wordt veel te vaak verschoven en daardoor krijgen de afgevaardigden niet de gelegenheid om zich van hun taak te kwijten.
<P>
(Applaus)
<SPEAKER ID="017" NAME="De Voorzitter">
Hartelijk dank. We zullen proberen er dit keer geen ramp van te maken, zoals u zei.
<P>
(De notulen van de vorige vergadering worden goedgekeurd)

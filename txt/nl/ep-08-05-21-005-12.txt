<CHAPTER ID="005-12">
12. Wetenschappelijke feiten betreffende klimaatverandering: bevindingen en aanbevelingen voor besluitvorming (
<P>
- Vóór de stemming:
<SPEAKER ID="997" NAME="De Voorzitter">
Ik verklaar met betrekking tot het verslag van Karl-Heinz Florenz dat de amendementen 5, 11, 12, 13, 14 en 15 onaanvaardbaar zijn. Deze kunnen echter worden ingediend als we het hoofdverslag behandelen. Ik heb hierover een aantal e-mails ontvangen. Alle diensten en de juridische dienst hebben dit uitgebreid onderzocht en ze zijn tot de conclusie gekomen dat deze amendementen voor dit verslag onaanvaardbaar zijn. Ze zijn echter wel aanvaardbaar voor het eindverslag.
<SPEAKER ID="151" NAME="Jan Březina" AFFILIATION="PPE-DE">
(EN) Voorzitter, ik ben het met deze argumentatie wat betreft alle amendementen eens, behalve wat amendement 15 betreft. Ik weet niet waarom het onaanvaardbaar is nu over 15 te stemmen.
<SPEAKER ID="152" NAME="De Voorzitter">
Mijnheer Březina, het antwoord dat ik heb gekregen - en ik heb een antwoord gekregen over dit specifieke amendement - was gelijk aan dat voor al deze speciale amendementen. Ik moet daarop vertrouwen. Amendement 15 kan echter wel voor het hoofdverslag worden ingediend, dus het kan deel uitmaken van het hoofdverslag.

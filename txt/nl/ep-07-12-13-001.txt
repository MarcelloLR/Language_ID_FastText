<CHAPTER ID="001">
Opening van de vergadering
<P>
(De vergadering wordt om 9.00 uur geopend)
<SPEAKER ID="005" NAME="Richard Corbett" AFFILIATION="PSE">
(EN) Mijnheer de Voorzitter, bij wijze van beroep op het Reglement wil ik informeren naar het mogelijk gebruik van artikel 147 van ons Reglement naar aanleiding van de schandelijke gebeurtenissen van gisteren waarbij een aantal van onze collega's zich, ronduit gezegd, als hooligans heeft gedragen. Ik wil de Voorzitter en de Conferentie van voorzitters dringend verzoeken zich over deze zaak te buigen - en er de tijd voor te nemen en het goed te doen - want dit is toch echt een voorbeeld van een situatie waarin het opleggen van sancties als genoemd in artikel 147 op zijn minst dient te worden overwogen.
<P>
Vorig jaar hebben we deze regel herzien om een zeer duidelijk onderscheid aan te brengen tussen, enerzijds, protesten die binnen redelijke grenzen blijven, visueel van aard zijn en de vergadering niet verstoren, en, anderzijds, gedrag dat de parlementaire zitting feitelijk verstoort. Gisteren zijn er sprekers, waaronder onze gast, de premier van Portugal, overschreeuwd zodat ze onverstaanbaar waren. Zo kan men zich niet gedragen in een pluralistisch, democratisch parlement waar we het moeten hebben van echte debatten, en niet van schreeuwen terwijl anderen aan het woord zijn.
<P>
Ik wil de Voorzitter dringend verzoeken om hier aandacht aan te geven en om, wellicht tijdens de vergadering van januari, aan te kondigen welke sancties hij wil opleggen: op zijn minst een berisping, zoals reeds is voorzien, maar misschien ook een paar ernstigere sancties waartoe ons Reglement de mogelijkheid biedt.
<SPEAKER ID="006" NAME="De Voorzitter">
Mijnheer Corbett, afgezien van mijn persoonlijke meningen, waarin ik het grotendeels eens ben met uw gevoel en mening, zal het probleem zeker worden voorgelegd aan het Bureau op grond van de bepalingen van artikel 147 en ik ben er zeker van dat de Voorzitterhet zal afhandelen volgens de bepalingen van artikel 147.
<SPEAKER ID="007" NAME="Joseph Daul" AFFILIATION="PPE-DE">
(FR)Mijnheer de Voorzitter, ik ben het in deze kwestie volledig eens met watde heer Corbett zojuist zei. Ik wil daar alleen nog aan toevoegen dat ik vanochtend aanwezig was bij de vergadering, waar ik de fractievoorzitter,de heer Bonde, zijn excuses heb horen aanbiedenvoor wat er gisteren is gebeurdmet betrekking tot de boden.
<P>
Wat onaanvaardbaar is, is dat een medewerker van het Parlement, die alleen zijn plicht doet zoals deVoorzitter en het voorzitterschapvan hem verwachten, wordt aangevallen met woorden en zinnendie niet zomaar te sterk waren, maar gewoongelul - vergeef me de term, maar ik gebruik slechts dezelfde taal.
<P>
Ik zie geen enkele officiële verontschuldiging, dus we moeten de noodzakelijke maatregelen nemenom de medewerkers van het Parlement te beschermen. Daarom ben ik hier vanochtend.
<SPEAKER ID="008" NAME="De Voorzitter">
Dank u, mijnheer Daul. Ik zal de verzoeken om te spreken over dit punt, dat een procedurelekwestie is, afsluiten door de heer Beazley aan het woord te laten.
<SPEAKER ID="009" NAME="Christopher Beazley" AFFILIATION="PPE-DE">
(EN) Mijnheer de Voorzitter, ik zal het heel kort houden. Ik wil mij volledig aansluiten bij mijnheer Corbett en mijn fractievoorzitter, de heer Daul. Wat gisteren is gebeurd is absoluut onvergeeflijk. Ik zou de Conferentie van voorzitters echter willen waarschuwen wellicht het mogelijk verstandige advies van de heer Cohn-Bendit indachtig te houden dat deze mensen niet de aandacht moeten krijgen die zij met hun onaanvaardbare gedrag zoeken.
<P>
Ik vroeg mij af of de diensten van het Parlement wellicht zouden kunnen uitzoeken of de crèche van het Parlement extra faciliteiten biedt voor degenen die kennelijk lijden aan het syndroom dat "provocatieve Faragitis” heet, waarvan de symptomen een gevoel van uitzinnigheid en totale onaangepastheid zijn, en dat in zijn ernstigste vorm besmettelijk kan zijn. De enige bekende therapie voor degenen die voelen dat ze naar deze crèche moeten, en ik stel voor dat de heer Farage de rol van voogd op zich neemt, is op en neer lopen met een bord met een paar kreten erop en zo hard mogelijk tegen elkaar schreeuwen. Wanneer de koorts dan gezakt is, mogen ze even rusten en zich vervolgens weer bij de grote mensen voegen. Ik wil degenen die gisteren die absurde posters omhoog hielden en zich zo schandelijk gedragen hebben, een vrolijk kerstfeest wensen. Als ze tijdens de feestdagen tijd hebben om over hun gedrag na te denken, krijgen ze misschien wel een idee wat ze later, als ze groot zijn, zouden willen worden.
<SPEAKER ID="010" NAME="De Voorzitter">
We zullen ook rekening houden met uw suggestie, hoewel ik er persoonlijk moeite mee heb mij deze collega's voor te stellen in een crèche,aangezien we dan, gezien de gewelddadige neigingen die enkelen van hen tentoonspreiden, het risico lopen van een "moord op de onnozele kinderen”. We zullen precies zo handelen als is bepaald in artikel 147 van het Reglementen zullen hier zeker consistent in zijn.

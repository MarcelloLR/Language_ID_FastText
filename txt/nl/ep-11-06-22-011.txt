<CHAPTER ID="011">
Regeling van de werkzaamheden
<SPEAKER ID="015" NAME="De Voorzitter">
Mevrouw Oomen-Ruijten heeft gevraagd het woord te mogen voeren.
<SPEAKER ID="016" NAME="Ria Oomen-Ruijten">
namens de PPE-Fractie. - Mijnheer de Voorzitter, we hebben in de vorige zitting gesproken over Rusland. We hebben toen boodschappen meegegeven aan de voorzitter van de Commissie en de voorzitter van de Raad om te praten over de Russische verkiezingen. We hebben nu de mededeling gekregen dat aan één partij in Rusland de registratie geweigerd is. Tegelijkertijd is er in de OVSE medegedeeld dat er waarnemers gestuurd mogen worden. Wij wensen op de kortst mogelijke termijn hier een verklaring te krijgen over de stand van zaken in Rusland. Bovendien willen we hierover een debat voeren. Ik denk dat dat wenselijk is.
<SPEAKER ID="017" NAME="Hannes Swoboda">
namens de S&D-Fractie. - (DE) Mijnheer de Voorzitter, ik wil deze motie graag steunen. Het is echter aan de Conferentie van voorzitters om als blijk van haar goede wil ons toe te staan een korte verklaring af te leggen en een debat te voeren tijdens de vergaderperiode van juli, wanneer de hoge vertegenwoordiger hier ook aanwezig zal zijn.
<SPEAKER ID="018" NAME="De Voorzitter">
We zijn nu niet bezig met een debat. We nemen nota van dit verzoek en zullen het aan de relevante organen doorgeven.
<P>
We gaan nu over op de agenda.
<P>
Aan de orde is de definitieve ontwerpagenda die door de Conferentie van voorzitters is opgesteld overeenkomstig de artikelen 137 en 138 van het Reglement tijdens haar vergadering van 9 juni 2011.
<P>
Na de fracties te hebben geraadpleegd, wil ik het Parlement de volgende voorgestelde aanpassingen overleggen voor de vaststelling van de definitieve ontwerpagenda:
<P>
Donderdag 23 juni 2011
<P>
1. De stemming over het verslag van de heer Kastler over het Europees Jaar voor actief ouder worden (2012) wordt uitgesteld tot de vergaderperiode van juli.
<P>
2. Het verslag van de heer Tatarella over trekkers die in het kader van de flexibele regeling in de handel zijn gebracht wordt rechtstreeks onder de stemmingen ingeschreven.
<P>
De termijn voor de indiening van amendementen wordt vastgesteld op vandaag, 16.00 uur.
<P>
Zijn er opmerkingen?
<P>
Aangezien er geen opmerkingen zijn, worden deze aanpassingen geacht te zijn aanvaard.
<P>
Daarnaast zijn de volgende verzoeken gedaan:
<P>
De Verts/ALE-Fractie heeft verzocht om de inschrijving vandaag, woensdag 22 juni 2011, van de gecombineerde behandeling van de economische governance na het debat over de voorbereiding van de Europese Raad en voor de behandeling van het verslag-Dess over het gemeenschappelijk landbouwbeleid.
<P>
(Het Parlement verwerpt het verzoek)
<P>
We gaan nu over op de agenda voor donderdag. De GUE/NGL-Fractie heeft verzocht om uitstel tot een volgende vergaderperiode van de stemming over de in de gecombineerde behandeling opgenomen verslagen over de economische governance (verslag van Elisa Ferreira -, verslag van Diogo Feio -, verslag van Vicky Ford -, verslag van Sylvie Goulard -, verslag van Corien Wortmann-Kool - en verslag van Carl Haglund -.
<P>
Het woord wordt gevoerd door de heer Klute, die het verzoek toelicht.
<SPEAKER ID="019" NAME="Jürgen Klute" LANGUAGE="DE">
Mijnheer de Voorzitter, ik zou graag willen verzoeken om het debat en de stemming over de economische governance te verplaatsen naar de vergaderperiode van juli. De redenen daarvoor zijn vrij eenvoudig. De Raad Ecofin is op maandag bijeengekomen en heeft opnieuw wijzigingen aangebracht in de compromissen waarover is onderhandeld. Als Parlementsleden hebben wij niet voldoende tijd gehad om hiernaar te kijken. De nodige vertalingen zijn evenmin beschikbaar. Wij zien dit als onacceptabele druk die door de Raad wordt uitgeoefend en wij willen u als mede-Parlementsleden vragen deze druk te weerstaan en uw steun te geven aan deze motie om het debat en de stemming uit te stellen.
<SPEAKER ID="020" NAME="Corien Wortmann-Kool">
namens de PPE-Fractie. - (EN) Mijnheer de Voorzitter, Europa heeft dringend behoefte aan een sterke basis voor de euro. We praten nu al vele maanden over dit pakket, en er is nu voor 98 procent overeenstemming met de Raad. We zouden de stemming graag morgen houden, zodat het Parlement zijn zienswijzen in een stemming in de plenaire vergadering kenbaar kan maken. Verdere onderhandelingen met de Raad zijn nodig, zodat we vóór de zomer tot een definitief akkoord kunnen komen en we een sterke basis voor de euro hebben.
<SPEAKER ID="021" NAME="Ilda Figueiredo" LANGUAGE="PT">
We hebben hier te maken met een pakket waarin de Raad Ecofin op het laatste moment nog wijzigingen heeft aangebracht. En die zijn nog niet in de verschillende talen vertaald. Er is om te beginnen slechts één versie: ikzelf heb althans alleen maar een Engelse tekst kunnen krijgen. Op die manier kunnen we geen goede indruk krijgen van wat er precies gebeurd is. Het tweede punt is dat we het hier over heel belangrijke zaken hebben, die verreikende gevolgen hebben voor onze landen en volkeren, zeker als je kijkt wat er nu binnen de Europese Unie - bijvoorbeeld in Griekenland, Ierland en, naar verwachting, in Portugal - gebeurt of zal gebeuren. Daarom geloven wij dat we deze onderwerpen omzichtiger moeten benaderen. We vinden dus dat de stemming over deze punten moet worden uitgesteld tot juli.
<SPEAKER ID="022" NAME="De Voorzitter">
Het Parlement verwerpt het verzoek.
<P>

<P>
De agenda wordt aldus vastgesteld.

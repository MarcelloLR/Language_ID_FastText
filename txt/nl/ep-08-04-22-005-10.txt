<CHAPTER ID="005-10">
10. Kwijting 2006: algemene begroting EU, Europees Parlement (
<P>
- Vóór de stemming:
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Mijnheer de Voorzitter, ik heb een klein voorstel aan u en aan alle Voorzitters die het Parlement voorzitten bij de stemmingen. We hebben veel hoofdelijke stemmingen en ik denk niet dat het Reglement vereist dat de Voorzitter de cijfers voorleest. Iedereen kan het scherm lezen. Het is genoeg als u "aangenomen” dan wel "verworpen” zegt.
<P>
Als u het hiermee eens kunt zijn, besparen we tijd.
<SPEAKER ID="103" NAME="De Voorzitter">
Als iedereen het hiermee eens is, is de Voorzitter dat ook.
<P>
- Vóór de stemming over paragraaf 65:
<SPEAKER ID="104" NAME="José Javier Pomés Ruiz">
rapporteur. - (ES) Mijnheer de Voorzitter, er is een fout gemaakt met de nummers. We gaan eerst, als aparte stemming, stemmen over paragraaf 65, behalve over het vierde punt, en dan stemmen we hoofdelijk over het vierde punt.
<SPEAKER ID="105" NAME="De Voorzitter">
Dat is correct, mijnheer Pomés, dus laten we nu stemmen over paragraaf 65, behalve over het vierde punt.
<P>
- Vóór de stemming over amendement 9:
<SPEAKER ID="106" NAME="Jan Andersson" AFFILIATION="PSE">
(SV) Mijnheer de Voorzitter, we hebben niet gestemd over het vijfde punt van paragraaf 65. We hebben apart gestemd over het vierde punt, maar niet over het vijfde punt.
<SPEAKER ID="107" NAME="De Voorzitter">
Mijnheer Andersson, er zijn verschillende taalversies, en waar we over hebben gestemd, waar u op duidt, was daar onderdeel van.
<P>
Dus er zijn geen twijfels, en we gaan nu alleen stemmen over wat de heer Andersson heeft gezegd, namelijk over de zin: "er geen familieleden van leden van de Instelling in dienst mogen worden genomen;”.
<P>
- Vóór de stemming over paragraaf 72:
<SPEAKER ID="108" NAME="Alexander Alvaro" AFFILIATION="ALDE">
(DE) Mijnheer de Voorzitter, ik denk, ook al is het te laat, dat het bezwaar van de geachte afgevaardigde verkeerd is begrepen. Hij wilde een stemming over paragraaf 65, punt vijf. U hebt ons laten stemmen over de vraag of familieleden in dienst mogen worden genomen. Daar gaat paragraaf 65, punt vijf niet over, maar dat gaat over de vraag of betalingen kunnen worden opgeschort als er een vermoeden van misbruik is. Daar hebben we niet over gestemd, of u hebt iets verkeerd aangekondigd. Dit voor alle duidelijkheid, zodat iedereen weet wat er aan de hand is.
<SPEAKER ID="109" NAME="De Voorzitter">
Mijnheer Alvaro, het probleem is dat deze zin in de verschillende taalversies verschillend is gestructureerd. Dat heeft problemen veroorzaakt. We hebben daarom gestemd nadat ik precies heb gezegd waarover we gingen stemmen, zodat daar geen twijfel over bestond. Begrijpt u dat, mijnheer Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Mijnheer de Voorzitter, ik wil erop wijzen dat degenen die de stemmingslijst hebben opgesteld zich bewust waren van dit probleem, zodat de tekens in uw stemmingslijst al rekening houden met de verschillende taalproblemen. Dat wil zeggen: het was volkomen duidelijk hoe de fracties hebben gestemd. Het is niet zo dat niemand wist waarover werd gestemd. We hebben geprobeerd dit te laten corrigeren door het Tabling Office, en het is gecorrigeerd.
<SPEAKER ID="111" NAME="De Voorzitter">
In elk geval was de stemming duidelijk, dus er is geen enkel probleem.

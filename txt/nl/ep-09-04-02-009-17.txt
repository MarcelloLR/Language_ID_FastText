<CHAPTER ID="009-17">
17. Interimovereenkomst betreffende de handel met Turkmenistan (stemming) 
<P>
Vóór de stemming
<SPEAKER ID="098" NAME="Daniel Caspary" AFFILIATION="PPE-DE">
(DE) Mijnheer de Voorzitter, geachte collega's, op grond van artikel 170, lid 4, verzoek ik om deze kwestie naar de plenaire vergadering van april-II te verschuiven. Tijdens de fractiebijeenkomsten van gisteren hebben wij van de Commissie en de Raad documenten ontvangen waarin de Commissie en de Raad ons tegemoet komen. Wij hadden echter helaas te weinig tijd om die documenten in onze fracties adequaat te bestuderen. Ik zou het dan ook op prijs stellen indien de behandeling van deze kwestie uitgesteld zou kunnen worden.
<P>
Ik wil echter nogmaals een oproep aan alle collega's in alle fracties doen om deze interimovereenkomst met Turkmenistan niet als losgeld te gebruiken om de rechten van het Parlement ten opzichte van de Commissie en de Raad te vergroten. Het zou schandalig zijn indien dit document nadelige gevolgen van dat probleem zou ondervinden.
<SPEAKER ID="099" NAME="Stavros Dimas">
lid van de Commissie. - (EN) We hebben geen bezwaar tegen het uitstel.
<P>
(Het Parlement willigt het verzoek om uitstel van de stemming in)

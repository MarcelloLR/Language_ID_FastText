<CHAPTER ID="008-03">
3. De gevolgen van de mondiale financiële en economische crisis voor de ontwikkelingslanden en de ontwikkelingssamenwerking (
<P>
Vóór de stemming
<SPEAKER ID="125" NAME="Enrique Guerreo Salom" LANGUAGE="ES">
Mijnheer de Voorzitter, ik wil iedereen bedanken die aan de voorbereiding van dit verslag heeft meegewerkt.
<P>
Verder wilde ik er alleen maar op wijzen dat als we bij paragraaf 31 komen er een mondeling amendement is. Zoals overeengekomen, zal ik nu het tweede deel voorlezen in de Engelse versie.
<P>
(EN) "is daarom voorstander van een tijdelijk uitstel van betaling van schulden, met inbegrip van de hoofdsom en de rente, en van kwijtschelding van schulden voor de minst ontwikkelde landen teneinde ontwikkelingslanden in staat te stellen een anticyclisch fiscaal beleid te voeren om de ernstige gevolgen van de crisis tegen te gaan; stelt voor dat er een internationaal, onafhankelijk en transparant orgaan voor de arbitrage van schulden wordt opgericht”.
<SPEAKER ID="127" NAME="De Voorzitter">
Als ik het goed heb, mijnheer Guerrero, gaat het om een mondeling amendement op paragraaf 34 en niet paragraaf 31.
<P>
(De heer Guerrero bevestigt dat het een amendement is op het tweede deel van paragraaf 34)
<P>
Alles is duidelijk.
<P>
(De stemming vindt plaats)
<P>
(Het Parlement neemt het mondelinge amendement in aanmerking)
<P>
Vóór de stemming over paragraaf 22
<SPEAKER ID="128" NAME="Charles Goerens" AFFILIATION="ALDE">
(FR) Mijnheer de Voorzitter, er is u een mondeling amendement gemeld over paragraaf 22. Ik wijs erop dat deze paragraaf betrekking heeft op het wereldwijde bestuur en met name op de samenstelling van de G20, die als bijzonderheid heeft dat er geen enkele vertegenwoordiger in zetelt uit minder ontwikkelde landen.
<P>
Met het mondelinge amendement wordt deze lacune opgevuld en de tekst die ik het Europees Parlement voorstel, voldoet aan deze eis.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Mijnheer de Voorzitter, u heeft de Parlementsleden zo-even laten applaudisseren voor de Tunesische delegatie. Zou u deze Tunesische delegatie willen verzoeken zich in te zetten voor de bevrijding van Taoufik Ben Brik, waarop door het gehele Parlement wordt aangedrongen?
<SPEAKER ID="132" NAME="Hannes Swoboda" AFFILIATION="S&amp;D">
(DE) Mijnheer de Voorzitter, ik heb een punt van orde. Ik ben bijzonder blij met de wijze waarop de stemming heeft plaatsgevonden. In wezen ging het hier echter om een initiatiefverslag en daarvoor is een andere procedure vastgesteld. Nu hebben we de mogelijkheid gekregen om bij een initiatiefverslag individueel te stemmen. Dat moeten we rechtzetten, anders zal er in de toekomst bij alle initiatiefverslagen individueel worden gestemd. Zou u de Commissie constitutionele zaken kunnen verzoeken om helderheid op dit punt te verschaffen? Anders zal de interpretatie van de diensten van het Parlement de hervorming volledig tenietdoen.
<SPEAKER ID="133" NAME="De Voorzitter">
Dat is mogelijk, mijnheer Swoboda. Er kan worden verzocht om een stemming in onderdelen uit hoofde van de procedure die de fracties graag wilden. In ieder geval staat alles open voor herziening. Wijziging in de toekomst is mogelijk, maar voor nu nemen we de situatie zoals die is.

<CHAPTER ID="007">
Welkomstwoord
<SPEAKER ID="069" NAME="De Voorzitter">
Ik wil het debat graag kort onderbreken om aan te kondigen dat professor Dagmar Lieblová, voorzitter van de Vereniging van overlevenden van het concentratiekamp Theresienstadt, uit Tsjechië, op de officiële tribune heeft plaatsgenomen. Wij heten haar van harte welkom.
<P>
(Applaus)
<P>
Professor Lieblová is in Straatsburg met 28 studenten uit Praag en Hamburg, Zij hebben samen gewerkt aan een tweejarig onderzoeksproject naar het transport van Tsjechische dwangarbeiders van Hamburg naar het concentratiekamp Theresienstadt.
<P>
Zij bezoekt ons Parlement op uitnodiging van onze vicevoorzitter, de heer Rouček, en van de heer Fleckenstein, en haar project heeft een Europese prijs gekregen.
<P>
Ik wil professor Lieblová en haar studenten hartelijk bedanken voor hun belangrijke bijdrage aan een beter begrip van de Europese geschiedenis, en voor hun steun aan de morele waarden die de Europese Unie bezielen.

<CHAPTER ID="011-01">
1. Conferentie over biodiversiteit - Nagoya 2010 (stemming) 
<P>
Vóór de stemming
<SPEAKER ID="153" NAME="Bruno Gollnisch" AFFILIATION="NI">
- (FR) Mijnheer de Voorzitter, ik zal het heel kort houden. Ik wil met deze korte motie van orde enerzijds mijn bewondering uitspreken voor de grote musicus Beethoven en anderzijds mijn afkeuring voor het feit dat ons regelmatig een Europees volkslied wordt opgedrongen, dat is verdwenen in ...
<P>
(Protest)
<P>
(Spreker wordt door de Voorzitter onderbroken)
<SPEAKER ID="154" NAME="Joseph Daul" AFFILIATION="PPE">
- (FR) Mijnheer de Voorzitter, ik ben geschokt door die woorden.
<P>
(Applaus)
<P>
Uit respect voor vrijheid, vrede en wat onze burgers hebben doorgemaakt, vraag ik simpelweg dat, als deze heren fatsoenlijk willen zijn en mijn respect willen, zij hun salaris als Europees afgevaardigde, dat door Europa wordt betaald, niet langer aannemen.
<P>
(Applaus)
<SPEAKER ID="155" NAME="De Voorzitter">
Mijnheer Gollnisch, ik ben een heel vriendelijk en geduldig mens, maar het woord is niet aan u. Dit is geen motie van orde. Als u doorgaat met schreeuwen, zult u vriendelijk naar buiten worden gebracht.
<SPEAKER ID="157" NAME="Sandrine Bélier" AFFILIATION="Verts/ALE">
- (FR) Mijnheer de Voorzitter, dames en heren, ik verzoek u in aanmerking te nemen dat de exacte en originele formulering van paragraaf 35 van de resolutie waarover wordt gestemd en waarin wordt benadrukt dat het belangrijk is dat biodiversiteit onder de sociale verantwoordelijkheid van ondernemingen valt, de Franse versie is en dat die versie moet worden gebruikt. Bovendien moet het woord "sociale", dat is verdwenen in de Engelse versie, weer worden ingevoegd en moet de versie worden gecorrigeerd.
<SPEAKER ID="159" NAME="Sandrine Bélier  (Verts/ALE">
). - (FR) Mijnheer de Voorzitter, u heeft ons gevraagd om voor de originele tekst van paragraaf 16 te stemmen. Er was echter een aparte voorafgaande stemming en paragraaf 16 is geamendeerd. Er waren twee verschillende stemmingen. Wij hebben daarom voor de originele tekst gestemd, maar niet voor het amendement.
<SPEAKER ID="161" NAME="Esther de Lange" AFFILIATION="PPE">
(EN) Mijnheer de Voorzitter, voordat we overgaan tot de eindstemming - en hoewel ik erg blij ben met het feit dat we amendement 1 hebben aangenomen - denk ik dat mevrouw Bélier van de Groenen gelijk heeft. U hebt echt gevraagd om te stemmen over de oorspronkelijke paragraaf.
<P>
Op de schermen zagen we vervolgens dat we over amendement 1 hadden gestemd. Om de Groenen recht te doen, denk ik dat we opnieuw over amendement 1 moeten stemmen.
<P>
Als amendement 1 wordt aangenomen, komt de oorspronkelijke paragraaf te vervallen.
<SPEAKER ID="162" NAME="De Voorzitter">
Het kan komen doordat ik Grieks spreek, een taal die niet veel mensen beheersen, en dat ik het snel spreek om iedereen hier ter wille te zijn. Als ik het wel heb, heb ik eerst amendement 1 in hoofdelijke stemming gebracht en vervolgens ...
<P>
(Protest)
<P>
Goed, ik vertrouw erop dat u gelijk hebt. Ik vermoed, als ik me niet vergis, dat amendement 1 wordt verworpen en dat de oorspronkelijke tekst wordt aangenomen, maar ik zal het doen.
<P>
Ik zal teruggaan naar amendement 1 in hoofdelijke stemming. Er kan worden gestemd.
<P>
(Amendement 1 wordt in hoofdelijke stemming aangenomen)

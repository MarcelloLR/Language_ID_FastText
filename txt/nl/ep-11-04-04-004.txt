<CHAPTER ID="004">
Samenstelling Parlement
<SPEAKER ID="013" NAME="De Voorzitter">
Ernst Strasser heeft kennis gegeven van zijn ontslagneming als lid van het Europees Parlement met ingang van 24 maart 2011. Overeenkomstig artikel 4, leden 1 en 3, van het Reglement neemt het Parlement kennis van de ontslagneming en constateert dat de zetel van Ernst Strasser vanaf de bovenvermelde datum vacant is. Hella Ranner heeft kennis gegeven van haar ontslagneming als lid van het Europees Parlement met ingang van 1 april 2011. Overeenkomstig artikel 4, leden 1 en 3, van het Reglement neemt het Parlement kennis van de ontslagneming en constateert dat de zetel van Hella Ranner vanaf de bovenvermelde datum vacant is. De bevoegde Oostenrijkse autoriteiten hebben mij medegedeeld dat Ernst Strasser met ingang van 31 maart 2011 zal worden vervangen door Hubert Pirker. Ik wil dit nieuwe parlementslid verwelkomen en u eraan herinneren dat Hubert Pirker, zolang zijn geloofsbrieven niet zijn onderzocht of niet over ingebrachte bezwaren is beslist, overeenkomstig artikel 3, lid 2, van het Reglement, met volledige rechten zitting in het Parlement en zijn organen neemt, mits hij tevoren schriftelijk een verklaring heeft afgelegd dat hij geen functie bekleedt die onverenigbaar is met de hoedanigheid van lid van het Europees Parlement.
<SPEAKER ID="014" NAME="Barry Madlener" AFFILIATION="NI">
Het gaat om een punt van orde. Mijnheer Strasser en de andere mijnheer die het Parlement verlaten hebben wegens hun corruptiepraktijken: ik wil vragen Voorzitter, of u wilt nagaan of het mogelijk is om hun wachtgeld ook niet uit te keren, want het zou schandalig zijn dat iemand die hier corruptie pleegt ook nog met wachtgeld naar huis gaat. Wilt u dat alstublieft onderzoeken?
<SPEAKER ID="015" NAME="De Voorzitter">
We zullen die vraag later beantwoorden, aangezien ik er niet op voorbereid was.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Mijnheer de Voorzitter, ik doe een beroep op het Reglement: eerder heeft u verwezen naar een verzoek, namens dit hele Huis, aan een staat van de Verenigde Staten om de doodstraf van een gevangene om te zetten in levenslange gevangenisstraf.
<P>
Ik zou willen vragen om inderdaad te pleiten voor omzetting van die straf, maar daaraan niet toe te voegen "in levenslange gevangenisstraf”, vooral ook gezien wat levenslange gevangenisstraf in de Verenigde Staten inhoudt. Ik denk dat we moeten zeggen dat de doodstraf dient te worden omgezet in "een andere gepaste straf”.
<SPEAKER ID="017" NAME="De Voorzitter">
Dank u. Dit vraagt zonder meer om een afzonderlijk en diepgaand debat. Het is zeker niet eenvoudig een oplossing te vinden voor dit probleem.
<P>
Mijn volgende mededeling luidt dat de bevoegde Oostenrijke autoriteiten mij hebben laten weten dat Hella Ranner met ingang van 1 april 2011 wordt vervangen door Heinz Becker. Ik heet ons nieuwe lid welkom en herinner de leden eraan dat Heinz Becker overeenkomstig artikel 3, lid 2, van het Reglement zijn zetel in het Parlement en zijn organen zal innemen en over alle daarmee verbonden rechten zal beschikken, mits hij tevoren schriftelijk een verklaring heeft afgelegd dat hij geen functie bekleedt die onverenigbaar is met de hoedanigheid van lid van het Europees Parlement.

<CHAPTER ID="005">
Verklaring van het voorzitterschap
<SPEAKER ID="062" NAME="De Voorzitter">
Ik wil mijn waarde vrienden het volgende meedelen. Met grote opluchting hebben wij het nieuws vernomen dat de doodstraf van de heer Mirza-Tahir Hussain, een Brits onderdaan die in Pakistan wordt vastgehouden, in een lagere straf is omgezet.
<P>
De Voorzitter van het Europees Parlement en de leden van dit Huis hebben zich grote moeite getroost om het leven van de heer Mirza-Tahir Hussain te redden. In dit specifieke geval kunnen wij ons allemaal verheugen over het feit dat gehoor is gegeven aan de boodschap van het Parlement.
<P>
(Luid applaus)

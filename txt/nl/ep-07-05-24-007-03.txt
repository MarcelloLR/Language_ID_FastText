<CHAPTER ID="007-03">
3. Onderzoek van de geloofsbrieven van Beniamino Donnici (stemming) 
<P>
- Verslag-Gargani
<P>
Vóór de stemming
<SPEAKER ID="070" NAME="Graham Watson" AFFILIATION="ALDE">
(EN) Mijnheer de Voorzitter, ik wil het woord voeren krachtens artikel 3, lid 3, van het Reglement om u te verzoeken uw bevoegdheden van Voorzitter, als omschreven in artikel 19, aan te wenden om het verslag van de heer Gargani onontvankelijk te verklaren, omdat het in strijd is met de Verdragen en in het bijzonder met de artikelen 12 en 13 van de Akte van 1976. Het ontbeert dan ook iedere rechtsgrondslag en ik verzoek u uw bevoegdheden van Voorzitter aan te wenden om het onontvankelijk te verklaren.
<SPEAKER ID="071" NAME="De Voorzitter">
Het gaat hier om een verslag van de Commissie juridische zaken. Wie kan er beter gekwalificeerd zijn om informatie te verstrekken over de juridische stand van zaken dan zij! De Voorzitter acht zich niet in de positie een besluit aan te vechten dat door de Commissie juridische zaken over een juridische aangelegenheid is genomen - zelfs al heeft ook hij, lange tijd geleden, rechten gestudeerd. Ik besluit derhalve de stemming over dit verslag voor te zetten.
<P>
Na de eindstemming
<SPEAKER ID="072" NAME="Graham Watson" AFFILIATION="ALDE">
(EN) Mijnheer de Voorzitter, mijn fractie beschouwt hetgeen het Parlement zojuist gedaan heeft als onrechtmatig, zoals ik eerder verklaarde. Wij accepteren echter het oordeel van het Parlement. Zoals men in mijn eigen taal soms zegt: tot ziens in de rechtbank!
<P>
(Gelach)
<SPEAKER ID="073" NAME="De Voorzitter">
Dit gaat het gehele Parlement aan en aangezien u daar lid van bent, zou ook u voor het gerecht moeten verschijnen.
<P>
(Applaus)

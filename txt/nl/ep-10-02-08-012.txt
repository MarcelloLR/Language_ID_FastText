<CHAPTER ID="012">
Regeling van de werkzaamheden
<SPEAKER ID="018" NAME="De Voorzitter">
Aan de orde is de definitieve ontwerpagenda die door de Conferentie van voorzitters is opgesteld overeenkomstig artikel 137 van het Reglement tijdens haar vergadering van donderdag 4 februari 2010. De volgende wijzigingen zijn voorgesteld:
<P>
Met betrekking tot de maandag
<P>
Geen wijzigingen.
<P>
Met betrekking tot de dinsdag
<P>
De Fractie van de Europese Volkspartij (Christendemocraten) heeft verzocht om inschrijving op de agenda van verklaringen van de Raad en de Commissie over de moeilijke monetaire, economische en sociale situatie in landen van de eurozone. Dit betreft lidstaten die financiële problemen ondervinden.
<SPEAKER ID="019" NAME="Corien Wortmann-Kool">
namens de PPE-Fractie. - Het is belangrijk dat wij hier in dit huis debatteren over de laatste ontwikkelingen in de eurozone en ook over de maatregelen die de Europese Commissie neemt ten aanzien van landen in de eurozone die zich in de gevarenzone bevinden.
<P>
Wij hebben de afgelopen weken gezien dat de impact op de koers van de euro heel groot is en dat een en ander ook tot onrust op de financiële markten heeft geleid. Daarom willen wij graag voorafgaand aan de informele top van donderdag een verklaring van de Raad en de Commissie, niet alleen over de plannen die al voorgesteld zijn, maar ook over de maatregelen die nog kunnen worden genomen om zo snel mogelijk het vertrouwen in de euro te herstellen.
<SPEAKER ID="020" NAME="Hannes Swoboda" LANGUAGE="DE">
Mijnheer de Voorzitter, ik steun dit verzoek van harte! Het is belangrijk dat we over deze kwestie spreken en ons met de principiële problemen bezighouden, zonder partijpolitiek gehakketak over de vraag wie nu schuld treft en wie niet.
<P>
Ik heb twee verzoeken. Het ene is dat de collega's van de PPE-Fractie erin toestemmen het aspect van de sociale gevolgen ook in de titel op te nemen, dat we dus duidelijk maken dat het om de crisis in deze landen en de sociale gevolgen daarvan gaat.
<P>
Het tweede verzoek betreft het volgende. We willen ook met de Commissie spreken, maar dan met de Commissieleden die in de toekomst verantwoordelijk zijn. Aangezien de nieuwe Commissie nog niet in functie is, moeten we de voorzitter van de Commissie verzoeken om zelf te komen of om iemand te sturen die ook in de nieuwe Commissie verantwoordelijkheid draagt, bijvoorbeeld de heer Almunia of de heer Rehn. Het zou zinvol zijn om in dit moeilijke en belangrijke debat een gesprekspartner te hebben die ook later in de Commissie voor deze zaak verantwoordelijk is.
<SPEAKER ID="021" NAME="De Voorzitter">
Als we instemmen met het verzoek en dit punt op de agenda zetten, zullen vertegenwoordigers van de Commissie aanwezig zijn. Ik zal hierover met de heer Barroso overleggen. Wil iemand het woord voeren tegen het voorstel? Zo te zien niet. Dan gaan we nu over tot de stemming. Wie is voor dit voorstel?
<SPEAKER ID="022" NAME="Corien Wortmann-Kool">
namens de PPE-Fractie. - Ik zou graag met klem het voorstel van collega Swoboda willen ondersteunen. Het gaat natuurlijk over alle gevolgen, dus inclusief de sociale gevolgen.
<SPEAKER ID="024" NAME="Ioannis Kasoulides">
namens de PPE-Fractie. - (EN) Mijnheer de Voorzitter, dit zijn inderdaad drie resoluties die zijn goedgekeurd door de Commissie buitenlandse zaken en die alle drie gaan over het voortgangsverslag van de Commissie over de uitbreiding.
<P>
Derhalve kunnen ze worden beschouwd als een geheel, gezamenlijk worden bestudeerd en gezamenlijk worden besproken.
<SPEAKER ID="026" NAME="Marta Andreasen">
namens de EFD-Fractie. - (EN) Mijnheer de Voorzitter, ik realiseer mij dat u vorige week, tijdens de Conferentie van voorzitters, een overvolle agenda had en dat er weinig tijd was om te debatteren over de toevoeging van dit punt aan de agenda, maar in de plenaire vergadering van januari hebben - zoals u allen hebt kunnen zien - leden van verschillende fracties zorgen geuit over de kwesties die aan de orde zijn gesteld in de vraag over misstanden met betrekking tot vastgoed van buitenlanders in Spanje. Woensdagavond heeft de Commissie de kans om hierop te reageren.
<P>
Daarom vraag ik onze collega's om dit voorstel te steunen. Namens de EFD-Fractie nodig ik u uit om een hoofdelijke stemming te houden. Als de meerderheid dit voorstel steunt zou ik een tweede hoofdelijke stemming willen voorstellen om het debat af te ronden met een resolutie.
<SPEAKER ID="027" NAME="Gerard Batten" AFFILIATION="EFD">
(EN) Mijnheer de Voorzitter, de motie van mevrouw Andreasen heeft mijn steun omdat veel kiezers ons schrijven over dit probleem, en omdat ik van mening ben dat dit een onderwerp is waarover het Parlement moet debatteren.
<SPEAKER ID="028" NAME="Guy Verhofstadt">
namens de ALDE-Fractie. - (FR) Mijnheer de Voorzitter, ik constateer dat een sterk anti-Europese fractie het Europees Parlement gebruikt om deze zaak aan te kaarten. Dat is een goede ontwikkeling, maar niettemin ben ik tegen, mijnheer de Voorzitter.
<P>
(Applaus)
<SPEAKER ID="030" NAME="Gerard Batten" AFFILIATION="EFD">
(EN) Mijnheer de Voorzitter, ik wil graag even het woord voor een motie van orde. Mijn collega daar (de heer Guy Verhofstadt) bestempelde ons als 'anti-Europees'. Dat is niet waar: wij zijn tegen de Europese Unie.
<SPEAKER ID="031" NAME="De Voorzitter">
Dat was geen motie van orde. Ik verzoek u geen inhoudelijke opmerkingen te maken als we bezig zijn met het vaststellen van de agenda en er geen tijd is voor dergelijke zaken.
<P>
Met betrekking tot de donderdag
<P>
De Confederale Fractie Europees Unitair Links/Noords Groen Links heeft een voorstel ingediend aangaande het debat over gevallen van schending van de mensenrechten, de democratie en de rechtsstaat. De fractie stelt voor het debat over Madagaskar te vervangen door een debat over de doodstraf, met name het geval van Mumia Abu Jamal.
<SPEAKER ID="032" NAME="Sabine Lösing" LANGUAGE="DE">
Mijnheer de Voorzitter, volgens ons is het agendapunt Madagaskar vandaag niet zo belangrijk. We verzoeken daarom op dit tijdstip het geval van de Afro-Amerikaanse journalist Mumia Abu-Jamal te bespreken die na een ongeloofwaardig proces zonder direct bewijs in 1982 schuldig werd bevonden aan de moord op een politieagent.
<P>
Mumia Abu-Jamal werd ter dood veroordeeld en zit nu sinds bijna 30 jaar in de dodencel. De feitelijke toedracht is tot op heden nooit precies duidelijk geworden en het bewijs is nooit goed onderzocht. In ieder geval vormt de doodstraf één van de ergste schendingen van de mensenrechten. De officier van justitie heeft in de procedure die tot omzetting van de doodstraf in levenslang had kunnen leiden, eind januari deze mogelijkheid verworpen. Het leven van Abu-Jamal staat nu meer dan ooit op het spel. We willen dit geval heel graag in de plenaire vergadering bespreken om te beslissen wat wij kunnen doen om ervoor te zorgen dat de doodstraf wordt uitgesteld en dat Mumia Abu-Jamal bovendien de mogelijkheid wordt geboden om in een eerlijk proces zijn onschuld te bewijzen.
<SPEAKER ID="033" NAME="Véronique De Keyser">
namens de S&D-Fractie. - (FR) Mijnheer de Voorzitter, ik ontken niet dat de situatie van Mumia Abu-Jamal kritiek is en dat deze zaak beslist behandeling verdient. Maar in Madagaskar is het momenteel een grote chaos en het hele land lijdt onder een overgangsregime dat anarchie teweegbrengt en bovendien niet op rechtmatige wijze is geïnstalleerd.
<P>
Het is erg moeilijk te beweren dat de ene kwestie belangrijker is dan de andere. Volgens mij kunnen we Madagaskar echter op de agenda laten staan. Mijnheer de Voorzitter, u kunt de Verenigde Staten opnieuw vragen de doodstraf op te schorten. Dat zal helaas niet de eerste keer zijn en ik vrees dat het ook niet de laatste keer zal zijn. In ieder geval weiger ik namens mijn fractie om de resolutie die wij over Madagaskar hebben opgesteld, in te trekken. In dat land bestaat er ook een reële dreiging voor een heel volk.
<SPEAKER ID="034" NAME="De Voorzitter">
Overeenkomstig uw voorstel zal ik een grondige analyse van het probleem maken en daar een verklaring over afleggen.
<P>
(Het Parlement verwerpt het verzoek)
<P>
(Het Parlement stelt de agenda vast)

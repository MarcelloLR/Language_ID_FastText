<CHAPTER ID="006-02">
2. Europese betalingsbevelprocedure (stemming) 
<P>
Vóór de stemming
<SPEAKER ID="116" NAME="Cristiana Muscardini" AFFILIATION="UEN">
(IT) Mijnheer de Voorzitter, ik heb een motie van orde en ik dank u voor het feit dat u mij zo prompt het woord geeft. Dankzij het feit dat de Voorzitter mij zo snel het woord geeft, kan ik ervan op aan dat mijn stem ook daar aankomt waar de microfoons niet aankomen.
<P>
Met het oog op het Reglement moet ik er dus van uitgaan dat wij met ons besluit van vandaag en met de daarop volgende stemming ons Reglement met ingang van vandaag hebben gewijzigd en aangepast aan de vandaag ingevoerde praktijk. Van nu af aan zal het niet meer nodig zijn om vierentwintig uur vóór de stemming te beschikken over de teksten in alle taalversies, maar zal volstaan de teksten te ontvangen op het moment van de stemming. Evenmin zal het nodig zijn om mondelinge amendementen in te dienen, omdat eenieder onder ons de in stemming te brengen teksten op het allerlaatste moment nog kan wijzigen.
<P>
Mijnheer de Voorzitter, hartelijk dank, want dit betekent dat eens te meer de democratie een deuk heeft opgelopen.
<SPEAKER ID="117" NAME="Monica Frassoni" AFFILIATION="Verts/ALE">
(IT) Mijnheer de Voorzitter, ik wilde alleen maar zeggen dat dit een moeilijke dag was en ben van mening dat het besluit om de stemming te herhalen een gevaarlijk precedent en totaal onnodig was.
<SPEAKER ID="118" NAME="Arlene McCarthy " LANGUAGE="EN">
Mijnheer de Voorzitter, de commissie en de fracties hebben gevraagd eerst te stemmen over compromisamendement 4, omdat over dit amendement in de trialoog overeenstemming is bereikt met Raad en Commissie. Dat strookt met de bepalingen van ons Reglement betreffende de nieuwe comitologieprocedure. Als u eerst compromisamendement 4 in stemming brengt, komt amendement 2 te vervallen.
<P>
Met het oog op de verklaring van commissaris Frattini tijdens het debat van maandag en zijn toezegging om de gevolgen te bestuderen die deze verordening en het civiel recht zal hebben voor partijen die gevestigd zijn in derde landen, met name in de landen van de Europese Economische Ruimte, hebben de fracties afgesproken om af te zien van amendement 1. Daarom zullen we als fracties tegen dat amendement stemmen.
<P>
Ik hoop dat daarmee verwarring tijdens de stemming zal worden voorkomen.
<SPEAKER ID="119" NAME="Paula Lehtomäki" LANGUAGE="EN">
Mijnheer de Voorzitter, ook het voorzitterschap neemt nota van de positieve houding van het Parlement ten aanzien van de uitbreiding van de werkingssfeer van de Europese betalingsbevelprocedure tot rekwiranten en verweerders die gevestigd zijn in een lidstaat van de Europese Economische Ruimte. Mede gelet op de besprekingen in de Raad lijkt het in dit stadium echter onmogelijk om grensoverschrijdende gevallen anders te definiëren in de tekst van de verordening is gedaan.
<P>
Het voorzitterschap is bereid tot nader onderzoek van de gevolgen van de verordening voor partijen die gevestigd zijn in lidstaten van de Europese Economische Ruimte.

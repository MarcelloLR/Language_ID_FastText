<CHAPTER ID="007-11">
11. Discriminatie van vrouwen en meisjes in het onderwijs (stemming) 
<P>
- Vóór de stemming over overweging G
<SPEAKER ID="082" NAME="Zbigniew Zaleski" AFFILIATION="PPE-DE">
(DE) Mijnheer de Voorzitter, het betreft slechts een korte toelichting op het volgende amendement:
<P>
(PL) In het verslag wordt melding gemaakt van veel negatieve aspecten van het zogeheten feminisme en de segregatie en daarom vind ik het belangrijk om ook eens op een positief voorbeeld te wijzen. Marie Skłodowska-Curie is namelijk een inspirerend model als vrouw, moeder, echtgenote, wetenschapper, winnaar van de Nobelprijs en voorbeeldig Europeaan. Ik ben dan ook verbaasd dat de rapporteur, mevrouw Flasarová, bezwaar heeft tegen Marie Skłodowska-Curie. Ik begrijp niet wat daar de reden van kan zijn. Is het een kwestie van vrouwen tegenover elkaar? Is dit politiek en psychologisch correct?
<P>
- Vóór de stemming over de aldus gewijzigde ontwerpresolutie
<SPEAKER ID="085" NAME="Věra Flasarová " AFFILIATION="GUE/NGL">
rapporteur. - (CS) Hartelijk dank dat u mij het woord hebt gegeven, mijnheer de Voorzitter. Ik denk wel te mogen stellen dat er in onze Europese Unie en in Europa als geheel veel te veel belangwekkende vrouwen zijn op om te kunnen noemen. Daarom zou niet alleen mevrouw Marie Curie-Skłodowska, die ik overigens ten zeerste bewonder, op de lijst moeten staan. Maar ik denk in ieder geval dat in dit verslag een aantal kwesties worden behandeld die hier zijn genoemd. Dank u wel.

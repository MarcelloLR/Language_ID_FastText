<CHAPTER ID="017">
Regeling van de werkzaamheden
<SPEAKER ID="022" NAME="De Voorzitter">
De definitieve ontwerpagenda voor deze vergaderperiode is rondgedeeld. De volgende wijzigingen zijn voorgesteld:
<P>
Met betrekking tot de maandag/donderdag:
<P>
Geen wijzigingen.
<P>
Met betrekking tot de woensdag:
<P>
De IND/DEM-Fractie heeft een verzoek ingediend om het debat over de voorbereiding van de bijeenkomst van de Europese Raad als volgt te benoemen: "Voorbereiding van de Europese Raad na het Ierse referendum”.
<SPEAKER ID="023" NAME="Gerard Batten">
namens de IND/DEM-Fractie. - (EN) Mijnheer de Voorzitter, ik zou willen voorstellen het agendapunt "Voorbereiding van de Europese Raad” uit te breiden tot "Voorbereiding van de Europese Raad na het Ierse referendum”.
<P>
(Het Parlement betuigt zijn instemming)
<SPEAKER ID="025" NAME="Hannes Swoboda">
namens de PSE-Fractie. - (DE) Mijnheer de Voorzitter, we hebben zojuist de titel van het debat gewijzigd en vanwege de implicaties - waarover de meningen uiteenlopen - van het besluit in Ierland zou het redelijk zijn om het Huis enige tijd te geven om deze problemen te bespreken. Daarom stellen wij voor het tweede punt op de ochtendagenda te verplaatsen naar de middag. Ik weet dat we daardoor in de middag krap in de tijd komen te zitten, maar gezien de urgentie en het belang van deze vergadering van de Raad is uitstel toch verstandig. We zouden er geen bezwaar tegen hebben één of twee punten uit te stellen tot een latere vergadering, maar op dit moment is ons voorstel de gehele ochtend te besteden aan de materie van het hernoemde debat om ons voldoende tijd te geven om de zaak te bespreken.
<SPEAKER ID="026" NAME="Richard Corbett" AFFILIATION="PSE">
(EN) Mijnheer de Voorzitter, als voormalig rapporteur over het Verdrag van Lissabon steun ik dit voorstel van harte. Wij moeten een breed debat voeren om te laten zien dat we niet alleen naar de opvattingen van de Ierse bevolking luisteren, maar ook naar de opvattingen die te horen zijn in de andere lidstaten, waarvan de meeste, zo niet alle, willen doorgaan met dit Verdrag.
<SPEAKER ID="027" NAME="Carmen Fraga Estévez">
, namens de PPE-DE-Fractie. - (ES) Mijnheer de Voorzitter, het Verdrag van Lissabon en de gebeurtenissen in Ierland zijn erg belangrijk maar mogen de discussie over een onderwerp als de visserij niet in de weg staan.
<P>
Ik moet zeggen dat veel afgevaardigden niet erg geïnteresseerd zijn in visserij. Maar als de visserij ooit een echte crisis heeft doorgemaakt, is het wel de crisis die de sector momenteel beleeft.
<P>
Op 23 juni neemt de Europese Raad van Visserijministers een reeks besluiten over de conjuncturele en structurele crisis in de visserijsector. Ik denk niet dat de visserijsector in de Europese Unie het zou begrijpen als dit Parlement niet de tijd zou nemen om het probleem te bestuderen en er een standpunt over te bepalen.
<P>
Ik verzoek daarom de fracties enige gevoeligheid te tonen en voor eens en altijd bij te dragen aan een goed debat over de crisis in de visserijsector.
<P>
(Het Parlement betuigt zijn instemming)
<SPEAKER ID="029" NAME="Francis Wurtz" LANGUAGE="FR">
Mijnheer de Voorzitter, ik wil graag twee vragen stellen.
<P>
De eerste is dezelfde vraag die de heer Swoboda heeft gesteld, die om meer tijd vroeg voor het debat over de Europese Raad en de referendumkwestie.
<P>
De tweede vraag is of we het debat over de olieprijzen moeten losmaken van het visserijdebat dan wel één debat moeten voeren over beide kwesties.
<P>
Het zijn twee afzonderlijke vragen. Ik stel voor dat u eerst de vraag over de spreektijd voor het debat over de Europese Raad behandelt en dan pas de vraag over de visserij.
<P>
(Het Parlement betuigt zijn instemming met het eerste voorstel en verwerpt het tweede)
<P>
(De agenda wordt aldus vastgesteld)

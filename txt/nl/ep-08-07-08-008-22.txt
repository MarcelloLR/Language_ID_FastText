<CHAPTER ID="008-22">
22. Gevolgen voor het milieu van de geplande gasleiding in de Oostzee (
<P>
- Vóór de stemming over amendement 23:
<SPEAKER ID="155" NAME="Dirk Sterckx" AFFILIATION="ALDE">
- (NL) Voorzitter, er is een probleem met uw aankondigingsbord. Wij krijgen bij het resultaat van de stemming alleen een nul. Wij kunnen dus niet zien hoeveel mensen vóór of tegen gestemd hebben.
<SPEAKER ID="156" NAME="De Voorzitter">
Oké, hartelijk dank, mijnheer Sterckx. Zoals u begrijpt, kan ik het niet zien, omdat ik er met mijn rug naar toe zit.
<P>
De diensten van het Huis hebben mij verteld dat we werkelijk een probleem met de procedure voor het elektronisch tellen van stemmen hebben, en dus vraag ik om een paar ogenblikken geduld totdat het probleem is opgelost.
<P>
- Voor de stemming over amendement 50:
<SPEAKER ID="157" NAME="Justas Vincas Paleckis" AFFILIATION="PSE">
(EN) Mijnheer de Voorzitter, we hebben volledig vertrouwen in u, maar ik zou u zeer dankbaar zijn wanneer u de precieze getallen, over wie ervoor en ertegen heeft gestemd en wie zich van stem onthouden heeft, bekend zou kunnen maken.
<SPEAKER ID="158" NAME="De Voorzitter">
Nu dan, aangezien het grote scherm niet werkt, zal ik de aantallen voorlezen, wanneer dit akkoord is. Dit zal voor u een betere oplossing zijn.
<P>
(De stemming wordt voor een paar minuten onderbroken om de schermen te repareren die de uitkomst laten zien)
<SPEAKER ID="159" NAME="Graham Booth" AFFILIATION="IND/DEM">
(EN) Mijnheer de Voorzitter, ik probeerde zojuist uw aandacht te krijgen, maar u hebt mij over het hoofd gezien. Toen we de stemming over amendement 49 controleerden waren er 474 voor, 181 tegen, en u zei "aangenomen, zoals gezegd”. U had echter niet "aangenomen” gezegd: u hebt het "verworpen” genoemd.
<SPEAKER ID="160" NAME="De Voorzitter">
Ik kan het mij niet herinneren. Wanneer u dit zo zegt, dan oké.
<P>
- Na de stemming over amendement 51:
<SPEAKER ID="162" NAME="Marcin Libicki">
rapporteur. - (PL) Mijnheer de Voorzitter, ik denk dat we het erover eens zijn, alhoewel schoorvoetend, dat de beeldschermen niet werken. Het is schandalig dat we niet in staat zijn om in het Europees Parlement de uitkomsten te zien Onder deze omstandigheden zou ik willen vragen dat wanneer u de uitkomsten controleert, dat u ons de precieze uitkomsten mededeelt, hoeveel er voor waren, hoeveel ertegen en hoeveel zich van stem hebben onthouden. De beeldschermen laten het niet zien, ik vraag daarom dat u de resultaten voorleest en dat uw personeel het opschrijft.
<SPEAKER ID="163" NAME="Werner Langen" AFFILIATION="PPE-DE">
- (DE) Mijnheer de Voorzitter, ik wil u erop wijzen dat het stemindicatorstelsel bij iedere afzonderlijke zetel van de leden naar behoren functioneert, dat we deze mysterieuze schermen pas een jaar geleden hebben ingevoerd en dat het voordien goed heeft gefunctioneerd en dat ons vertrouwen in de Voorzitter in ieder geval een eerste vereiste is voor een ordentelijke gang van zaken.
<P>
(Applaus)
<P>
- Vóór de stemming over amendement 30:
<SPEAKER ID="165" NAME="Christopher Beazley" AFFILIATION="PPE-DE">
(EN) Mijnheer de Voorzitter, het is heel eenvoudig. We vragen u slechts om een stemming in onderdelen vanaf de puntkomma, met andere woorden na de woorden "het is van groot belang dat Rusland zijn goede wil toont met betrekking tot de samenwerking in het Europese energiebeleid;” Hier zouden we een stemming in onderdelen willen hebben. Wij, aan deze kant van het Huis, zijn van mening dat het onnodig is en dat het eerste deel van het amendement verkeerd zou kunnen worden geïnterpreteerd, maar we zouden graag het tweede deel ondersteunen dat onderstreept hoe belangrijk het is dat Rusland het Energiehandvest ratificeert.
<P>
(Het Parlement neemt het voorstel aan)
<P>
- Vóór de stemming over amendement 37:
<SPEAKER ID="167" NAME="Andres Tarand" AFFILIATION="PSE">
(EN) Mijnheer de Voorzitter, overweging Q gaat over het aantal algen, waarvan een plotselinge stijging bijzondere risico's voor Finland, Zweden en Duitsland met zich meebrengt. Ik ga er maar van uit dat de algen geen onderscheid maken tussen Zweden, Litouwen of andere naties, aangezien ze door de wind worden gedreven.
<P>
Dus is de tekst van het mondelinge amendement als volgt: "overwegende dat het uitvoeren van werkzaamheden in de bijzondere omstandigheden van de Oostzee zouden kunnen leiden tot een plotselinge stijging van het aantal algen, wat met name risico's met zich mee zou kunnen brengen voor Finland, Zweden en Duitsland, en de Baltische Staten,”. Hier houdt het op. Ik betreur het dat Polen niet werd opgenomen, maar dit was vanwege technische redenen.
<P>
(Het Parlement neemt het mondeling amendement in aanmerking)
<P>
- Na de eindstemming:
<SPEAKER ID="169" NAME="Marcin Libicki">
rapporteur. - (PL) Ik zou graag allen die het verslag ondersteund hebben hartelijk willen danken. Ik hoop dat commissaris Dimas, de Commissie, de Raad en alle kopstukken van de Europese Unie deze mening van het Europees Parlement in overweging zullen nemen. Het werd hier op een duidelijke en transparante manier naar voren gebracht. De kwestie van energiesolidariteit, een solidariteit in een grotere politieke context, is evenals de milieubescherming uiterst belangrijk voor het Europees Parlement. Dit verslag en deze stemming, waarin 90 procent van de stemmers ervoor waren, moeten een duidelijk signaal naar de overheden in de Europese Unie zijn om de zienswijzen van het Europees Parlement niet te negeren en dat deze resolutie, alhoewel formeel niet bindend, als bindend zou moeten worden behandeld.

<CHAPTER ID="007-01">
1. Europees Agentschap voor netwerk- en informatiebeveiliging (
<P>
- Vóór de stemming:
<SPEAKER ID="103" NAME="Angelika Niebler">
rapporteur. - (DE) Mijnheer de Voorzitter, dames en heren, we gaan zodadelijk stemmen over de uitbreiding van de duur van het mandaat van ENISA, het Europees Agentschap voor Netwerk- en Informatiebeveiliging dat we vijf jaar geleden samen met de Raad in het leven hebben geroepen. ENISA's mandaat zal halverwege het volgende jaar door rotatie verlopen. In mijn verslag wordt voorgesteld het mandaat van ENISA met drie jaar - tot 2012 - te verlengen. Daarmee sluiten we aan op de beslissing van de Raad.
<P>
ENISA moet bijdragen tot Internetveiligheid. Internetmisdaad komt echter steeds vaker voor - de beperkte middelen en het beschikbare personeel volstaan dus niet om dat op een doeltreffende wijze te doen. Als we het mandaat van ENISA met drie jaar verlengen zullen we moeten nadenken over de taken en de rol die we dit agentschap willen toevertrouwen. We zullen voor ENISA vervolgens voldoende personeel en middelen moeten vrijmaken.
<P>
Ik vraag u om deze verlenging met drie jaar goed te keuren, en daarna te participeren in het debat over de toekomst van dit agentschap.

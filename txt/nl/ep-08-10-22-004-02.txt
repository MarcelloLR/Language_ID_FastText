<CHAPTER ID="004-02">
2. Bijeenkomst van de Europese Raad (15-16 oktober 2008) (stemming) 
<P>
Vóór de stemming
<SPEAKER ID="080" NAME="Pervenche Berès  " AFFILIATION="PSE">
voorzitter van de Commissie economische en monetaire zaken. - (FR) Mijnheer de Voorzitter, door de wijze waarop het Parlement deze crisis beheert, heeft het blijk gegeven van zijn verantwoordelijkheidsgevoel. Het is in die geest dat de Commissie economische en monetaire zaken maandagavond bijeen is gekomen om de herziening van de richtlijn kapitaalvereisten, ook wel "CRD" (Capital Requirements Directive) genoemd, te behandelen, die door de Commissie is gepresenteerd als een van de pijlers van haar antwoord op de ernstige financiële crisis die de Europese Unie doormaakt.
<P>
Ik wil deze plenaire vergadering ervan op de hoogte brengen dat de Commissie het niet nuttig heeft geacht om maandagavond deel te nemen aan de werkzaamheden van de Commissie economische en monetaire zaken ten behoeve van deze gedachtewisseling.
<P>
Vóór de stemming over paragraaf 6
<SPEAKER ID="082" NAME="Wolf Klinz" AFFILIATION="ALDE">
(DE) Mijnheer de Voorzitter, beste collega's, u hebt dit op papier gekregen. Ik ben ervoor dat we ter aanvulling de volgende zin opnemen:
<P>
(EN) "Betreurt de verwachte neveneffecten voor andere sectoren van de economie, daarom ..."
<P>
(DE) Deze toevoeging dient duidelijk te maken dat de financiële crisis een negatief effect op de totale economie heeft.
<P>
(Het mondeling amendement wordt niet in aanmerking genomen)
<SPEAKER ID="084" NAME="Hartmut Nassauer" AFFILIATION="PPE-DE">
(DE) Mijnheer de Voorzitter, ik wil er even op wijzen dat we stemmen over een gezamenlijke ontwerpresolutie van vier fracties die hebben afgesproken dat ze geen amendementen op de gezamenlijke tekst zullen indienen. Mondelinge amendementen zijn ook amendementen en de ALDE-Fractie heeft de gezamenlijke resolutie ondertekend. Daarom moeten we verdere amendementen, ook mondelinge amendementen, helaas afwijzen.
<P>
Na de stemming over amendement 6
<SPEAKER ID="086" NAME="Avril Doyle" AFFILIATION="PPE-DE">
(EN) Mijnheer de Voorzitter, moesten wij niet stemmen over paragraaf 6? Kunt u mij dat vertellen?
<SPEAKER ID="087" NAME="De Voorzitter">
Nee, er is geen verzoek voor een aparte stemming over die paragraaf ingediend.
<P>
Vóór de stemming over paragraaf 9
<SPEAKER ID="089" NAME="Margarita Starkevičiūt" AFFILIATION="ALDE">
(LT) Ik wil daar nog de woorden aan toevoegen die naast paragraaf 9 staan. De tekst luidt dan als volgt:
<P>
(EN) 'en de overeenstemming daarvan met de voorschriften in het Verdrag', slechts ter verduidelijking. De tekst zou daarom als volgt luiden: 'regels inzake overheidssteun bij de genomen maatregelen en de overeenstemming daarvan met de voorschriften in het Verdrag'.
<P>
(Het mondeling amendement wordt niet in aanmerking genomen)
<P>
Vóór de stemming over paragraaf 29
<SPEAKER ID="092" NAME="Ona Juknevičienẻ" AFFILIATION="ALDE">
(EN) Mijnheer de Voorzitter, onze collega's van de PPE-DE-Fractie zullen vermoedelijk voor korte tijd het woord vragen, maar voor zij dat doen wil ik hun verzoeken te overwegen of het hun principes zou aantasten als ze mijn mondelinge amendement zouden ondersteunen door twee woorden toe te voegen die het isolement van de Baltische regio op energiegebied en zijn totale afhankelijkheid van Rusland benadrukken. Wij beklemtonen het belang van en verwelkomen het initiatief van de Commissie en vooral de Raad om de Baltische regio te helpen dat isolement op energiegebied te doorbreken. Daarom stel ik voor om in paragraaf 29, daar waar het over Oost-Europa gaat, de Baltische regio te vermelden. Ik verzoek u dit voorstel te ondersteunen.
<P>
(Applaus van het centrum en van links)
<SPEAKER ID="093" NAME="Hartmut Nassauer" AFFILIATION="PPE-DE">
(DE) Mijnheer de Voorzitter, ik wil graag voorstellen dat de geachte collega's van de ALDE-Fractie hun gerechtvaardigde bezwaren naar voren brengen tijdens de onderhandelingen die daarvoor zijn bestemd. Het is ongepast om dergelijke voorstellen tijdens de plenaire vergadering te doen, omdat we ze hier niet serieus kunnen bespreken. Dat is onparlementair en daarom moeten we dat niet doen!
<P>
(Applaus)
<P>
(Het mondeling amendement wordt niet in aanmerking genomen)
<P>
Na de stemming over amendement 1
<SPEAKER ID="095" NAME="Hélène Goudin" AFFILIATION="IND/DEM">
(SV) Mijnheer de Voorzitter, ik vind het onaanvaardbaar dat wij de amendementen pas om tien uur vanmorgen hebben gekregen, en dan nog alleen in het Engels, Lets en Fins. Dat is geen manier van werken.
<SPEAKER ID="096" NAME="De Voorzitter">
We nemen kennis van uw klacht, mevrouw Goudin.
<P>
Na de stemming
<SPEAKER ID="097" NAME="Alexander Alvaro" AFFILIATION="ALDE">
(EN) Mijnheer de Voorzitter, ik wil het Parlement er enkel op wijzen dat we gestemd hebben over een resolutie naar aanleiding van een bijeenkomst van de Europese Raad, en dat het een schande is dat niemand van de Raad hier aanwezig is om zich rekenschap te geven van datgene waaraan wij gewerkt hebben en wat wij te zeggen hebben. Dat is geen manier om met elkaar samen te werken.
<P>
(Applaus)
<SPEAKER ID="098" NAME="David Martin" AFFILIATION="PSE">
(EN) Mijnheer de Voorzitter, het moge waar zijn dat de Raad hier niet aanwezig is, maar ik zou het Parlement in elk geval willen vragen om de nieuwe commissaris te verwelkomen, die meteen na haar benoeming de moeite genomen heeft om de stemming bij te wonen. Ik heet mevrouw Barones Ashton welkom in dit Parlement.
<P>
(Luid applaus)
<SPEAKER ID="099" NAME="De Voorzitter">
Inderdaad, mijnheer Martin, u bent zonder meer heel goed bij de les.

<CHAPTER ID="008-01">
1. MEDA en financiële steun voor Palestina - evaluatie, implementatie en controle (stemming) 
<P>
- Verslag-Kratsa-Tsagaropoulou
<P>
Vóór de stemming over paragraaf 38
<SPEAKER ID="055" NAME="Paulo Casaca" AFFILIATION="PSE">
(PT) Mijnheer de Voorzitter, ik zou graag een amendement willen indienen dat is overeengekomen met onze rapporteur, Rodi Kratsa-Tsagaropoulou. Het gaat daarbij om vervanging van de huidige paragraaf 38 door de volgende tekst:
<P>
(EN) "is ingenomen met het besluit van de Raad van 18 juni 2007 waarin de EU wordt verzocht om onmiddellijk opnieuw normale betrekkingen met de Palestijnse Autoriteit aan te knopen en te dien einde de voorwaarden tot stand te brengen voor dringende praktische en financiële bijstand, met inbegrip van rechtstreekse financiële steun aan de nieuwe regering, alsmede ervoor te zorgen dat noodhulp en humanitaire bijstand aan de bevolking van Gaza wordt verleend;"
<SPEAKER ID="057" NAME="Rodi Kratsa-Tsagaropoulou " AFFILIATION="PPE-DE">
rapporteur. - (EL) Mijnheer de Voorzitter, allereerst wil ik alle collega's, van alle fracties, van harte bedanken voor hun medewerking tijdens de opstelling van dit verslag. Dit verslag is zeer belangrijk voor het Europees-mediterrane partnerschap, maar omvat eveneens een aantal belangrijke en gevoelige vraagstukken die te maken hebben met de financiering van de Palestijnse Autoriteit.
<P>
In het door de heer Casaca genoemd amendement - en hij weet dat wij die samen hebben opgesteld - staat aan het einde iets tussen haakjes, namelijk: "(met name via het TIM)". Dat maakt dus deel uit van het mondeling amendement. Ik heb geen andere amendementen in te dienen, afgezien van de schrapping van paragraaf 38, waarin wordt verwezen naar het akkoord van Mekka en naar een regering van nationale eenheid. Dat is niet meer actueel en moet dus worden vervangen door de paragraaf die de heer Casaca zojuist voorlas, met aan het eind tussen haakjes: "(met name via het TIM)". Dat was alles, en ik dank u voor uw medewerking en steun.
<SPEAKER ID="058" NAME="De Voorzitter">
Ik denk dat het voor iedereen handig is als ik het even samenvat: de heer Casaca heeft een mondeling amendement ingediend op paragraaf 38, die in zijn oorspronkelijke versie met de toevoeging van de rapporteur al de woorden "(met name via het TIM)" bevatte, die zijn toegevoegd aan het einde van de tekst die u als bijlage bij uw stemlijst aantreft. Zijn er bezwaren tegen het in aanmerking nemen van het mondelinge amendement in zijn geheel? Er zijn geen bezwaren. Het is niet gebruikelijk, maar de rapporteur verzoekt nogmaals om het woord.
<SPEAKER ID="220" NAME="Rodi Kratsa-Tsagaropoulou " AFFILIATION="PPE-DE">
rapporteur. - (EL) Overweging N, die verband houdt met dit vraagstuk.
<SPEAKER ID="059" NAME="De Voorzitter">
Het tweede mondeling amendement ter schrapping van overweging N werd tegelijkertijd ingediend. Er zal apart over gestemd moeten worden, maar de twee amendementen houden wel verband met elkaar.
<P>
(De mondelinge amendementen worden in aanmerking genomen)

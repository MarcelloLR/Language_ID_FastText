<CHAPTER ID="008-26">
26. Mededingingsbeleid 2005 (stemming) 
<P>
Verslag-Ferreira
<P>
Vóór de stemming
<SPEAKER ID="158" NAME="Elisa Ferreira " AFFILIATION="PSE">
rapporteur. - (PT) Beste collega's, daar onvoorziene problemen met het vervoer mij, evenals andere collega's, gisteren hebben belet bij het debat het woord te voeren, zou ik deze gelegenheid te baat willen nemen om de betrokken schaduwrapporteurs voor hun bereidheid tot samenwerking en compromis te danken. Daardoor hebben we een brede consensus kunnen bereiken.
<P>
Ik zou ook de Commissiediensten, en in het bijzonder commissaris Kroes, willen bedanken voor hun open houding, persoonlijke interesse en bereidheid tot dialoog. Samenwerking tussen de Europese instellingen en grote participatie van het Parlement zijn tegenwoordig nog belangrijker, nu het Europees mededingingsbeleid effecten sorteert voor strategische sectoren als energie en diensten van algemeen economisch belang, nieuwe gebieden als milieu omvat en een groot deel van de concurrentie een mondiale dimensie heeft verkregen.
<P>
Daarom is het belangrijk dat de modernisering van het concurrentiebeleid voortgaat en de samenwerkingsgeest die ik heb vastgesteld bij het opstellen van dit verslag, wordt vastgehouden ten gunste van de Europese burgers.

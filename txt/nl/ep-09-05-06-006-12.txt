<CHAPTER ID="006-12">
12. Vernieuwde sociale agenda (
<SPEAKER ID="201" NAME="Philip Bushill-Matthews">
namens de PPE-DE-Fractie. - (EN) Mevrouw de Voorzitter, zeer kort, ik hoop dat het Parlement mij vergeeft dat ik op het allerlaatste moment nog met een mondeling amendement op paragraaf 14 kom aanzetten. Mijn collega's zijn zich er wellicht van bewust dat dit een gevoelige kwestie is en in sommige talen en voor sommige landen leidt dit tot problemen. Het is echter belangrijk dat we proberen om uiteindelijk de maximale steun voor dit verslag te krijgen.
<P>
Ik stel voor om de hele paragraaf 14, zoals die hier nu staat, te vervangen door een paragraaf die al is aangenomen door het Parlement, namelijk paragraaf 23 van de resolutie van het Parlement van 11 maart 2009 over de inbreng voor de strategie van Lissabon op de Europese Raad in het voorjaar 2009 waarin precies hetzelfde staat. Ik zal hem voorlezen, het zijn maar een paar regels:
<P>
'wijst erop dat een aantal lidstaten het concept minimumloon hanteert; meent dat andere lidstaten profijt zouden kunnen trekken van het bestuderen van de ervaringen die daarmee zijn opgedaan; roept de lidstaten op om de voorwaarden voor sociale en economische deelname voor allen te waarborgen en met name te zorgen voor regelgeving, onder meer betreffende minimumlonen, of andere juridische en algemeen bindende regelingen of door middel van collectieve overeenkomsten die aansluiten bij de nationale gebruiken, die voltijdwerkers in staat stellen een behoorlijk bestaan te leiden met hun inkomen;'.
<P>
Zoals ik al zei is deze tekst in het verleden al aangenomen door de fracties. Mijn excuses voor het feit dat ik deze nu indien. De rapporteur gaat er mee akkoord en ik hoop dat het Parlement in elk geval toestaat dat het mondelinge amendement wordt ingediend.
<SPEAKER ID="203" NAME="Jan Andersson" AFFILIATION="PSE">
(SV) Dank u wel. Ik wil slechts kort iets zeggen over de Zweedse vertaling. In paragraaf 13 en 36 is de term "minimuminkomen” in het Zweeds vertaald als "minimilön”, wat "minimumloon” betekent. Dat zou "minimiinkomst” moeten zijn. Er is een verschil tussen minimuminkomen en minimumloon en er staat dus een fout in de Zweedse vertaling van paragraaf 13 en 36.

<CHAPTER ID="003-13">
13. Bestrijding van het terrorisme (stemming)
<P>
- Ontwerpresolutie
<P>
- Vóór de stemming overamendement 3:
<SPEAKER ID="081" NAME="Claudio Fava" AFFILIATION="PSE">
(IT)Mevrouw de Voorzitter, dames en heren, het door onze fractie voorgestelde mondelinge amendement houdt in dat de woorden "all forms of glorifying” worden vervangen door het woord "apology”. Wij zijn van mening dat deze uitdrukking het gedrag dat we willen indammen beter beschrijft. Indien de heer Díaz de Mera zich daar in kan vinden, zal onze fractie voor het verslag stemmen.
<P>
(Het mondeling amendement wordt in aanmerking genomen)
<P>
- Vóór de stemming over amendement 27:
<SPEAKER ID="083" NAME="Cristiana Muscardini" AFFILIATION="UEN">
(IT)Mevrouw de Voorzitter, dames en heren, krachtens artikel 151, lid 3 van het Reglement kunt u als Voorzitter beslissen over de ontvankelijkheid van paragraaf 6, waarover wij straks gaan stemmen. In die overweging staat dat het terrorisme niet meer kan worden uitgeroeid. Kan dit Huis werkelijk officieel verklaren dat het terrorisme niet kan worden uitgeroeid? Ik heb het gevoel dat er ofwel sprake is van een vertaalfout in een van de teksten, of van een ernstige politieke beoordelingsfout, en daarom verzoek ik u, mevrouw de Voorzitter, om over de ontvankelijkheid van die paragraaf te beslissen.
<SPEAKER ID="084" NAME="De Voorzitter">
Mevrouw Muscardini, de diensten hebben alle ontvankelijkheidscontroles uitgevoerd en de procedure stond open voor amendementen, dus ik vrees dat we het hiermee zullen moeten doen.
<P>
- Vóór de stemming over amendement 33:
<SPEAKER ID="085" NAME="Claudio Fava" AFFILIATION="PSE">
(IT) Mevrouw de Voorzitter, dames en heren, ik zou willen vragen of de indiener van het amendement ermee akkoord gaat de twee volgende formuleringen uit de zin te schrappen: "in some rare instances” en "which may not be lawful”.
<P>
(Het mondeling amendement wordt in aanmerking genomen)

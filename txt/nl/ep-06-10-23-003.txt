<CHAPTER ID="003">
Welkomstwoord
<SPEAKER ID="007" NAME="De Voorzitter">
Dames en heren, ik stel u op de hoogte van het feit dat we vanmiddag bezoek hebben van een delegatie van het Japanse parlement en dat die delegatie op de officiÃ«le tribune heeft plaatsgenomen en onder leiding staat van de heer Tsushima Tuji, een groot vriend van Europa.
<P>
(Applaus)
<P>
De delegatie van onze Japanse collega's neemt deel aan de 27e interparlementaire bijeenkomst van het Europees Parlement en Japan.
<P>
We hebben een lange traditie van dialoog tussen het Europees Parlement en het Japanse parlement. Aanvankelijk ging die dialoog uitsluitend over handelskwesties, maar hij heeft zich inmiddels verbreed tot allerlei kwesties die voor onze respectieve volkeren van belang zijn.
<P>
Wij vinden het zeer verheugend dat onze dialoog met Japan wordt verstevigd, in een context waarin het voor ons steeds noodzakelijker is om samen te werken aan internationale veiligheid en stabiliteit.
<P>
We heten u van harte welkom, dames en heren.

<CHAPTER ID="010">
Welkomstwoord
<SPEAKER ID="128" NAME="De Voorzitter">
Dames en heren, ik zal nu een boodschap voorlezen van de heer Buzek.
<P>
"Tot mijn genoegen kan ik u meedelen dat wij vandaag de eer hebben de heer Bogdan Borusewicz, voorzitter van de Poolse Senaat, mevrouw Irena Degutienė, voorzitter van de Seimas van de Republiek Litouwen, en de heer Volodimir Litvine, voorzitter van Verkhovna Rada van Oekraïne, in ons Parlement te verwelkomen.
<P>
De drie voorzitters hebben vandaag een buitengewone vergadering bijgewoond van de Parlementaire Assemblee van Litouwen, Polen en Oekraïne. Deze assemblee komt voort uit de traditie van het Pools-Litouwse Gemenebest, dat meer dan twee eeuwen lang de grens vormde van Europa als politiek, cultureel en burgerlijk project.
<P>
Met de vergadering van deze parlementaire assemblee in Straatsburg vandaag wordt herdacht dat 220 jaar geleden de Grondwet van 3 mei, de eerste grondwet van Europa, werd aangenomen."

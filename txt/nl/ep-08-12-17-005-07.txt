<CHAPTER ID="005-07">
7. Aspecten van de organisatie van de arbeidstijd (
<P>
Na de stemming
<SPEAKER ID="089" NAME="Alejandro Cercas">
rapporteur. - (ES) Mijnheer de Voorzitter, ik houd het kort. Ik zou allereerst alle collega's willen bedanken en geluk willen wensen met deze triomf, een triomf van alle fracties en van het hele Parlement.
<P>
(Applaus)
<P>
Ik zou ook de twee miljoen artsen en de miljoen studenten geneeskunde willen feliciteren met hun inzet, evenals het Europees Verbond van Vakverenigingen en alle nationale vakbonden, die zo hard hebben gewerkt.
<P>
Mijnheer de Voorzitter, we moeten de Raad eraan herinneren dat dit geen tegenslag is, maar een kans om een verkeerd besluit recht te zetten. We moeten dit zien als een kans om onze prioriteiten en die van de burgers beter op een lijn te krijgen. We moeten de Commissie verzoeken om het shirt van de scheidsrechter aan te trekken dat de Raad nu al drie jaar draagt. Laten we een bemiddeling doorvoeren, zodat we er eindelijk in slagen om gezin en beroep met elkaar te verzoenen en het sociale Europa tot stand te brengen!
<P>
(Levendig applaus)
<SPEAKER ID="090" NAME="Jan Andersson" AFFILIATION="PSE">
(SV) Ik zou de heer Cercas en alle anderen die aan deze kwestie hebben gewerkt, van harte willen bedanken. Ik zie dat de Raad er vandaag niet is. We hebben geprobeerd om onderhandelingen op gang te brengen met de Raad, maar die was niet bereid om aan de onderhandelingstafel te verschijnen. Nu zien we hier in het Parlement een grote meerderheid. Laat ons nu rond de tafel gaan zitten zodat we een goede richtlijn betreffende de arbeidstijd kunnen opstellen. Nu kennen we het standpunt van het Parlement met een grote meerderheid.

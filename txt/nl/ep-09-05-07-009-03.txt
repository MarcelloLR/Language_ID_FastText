<CHAPTER ID="009-03">
3. Financiële aspecten van het Verdrag van Lissabon (
<P>
Vóór de stemming
<SPEAKER ID="098" NAME="Catherine Guy-Quint">
rapporteur. - (FR) Mijnheer de Voorzitter, geachte collega's, u zult teleurgesteld zijn. U zult teleurgesteld zijn door de korte duur van mijn interventie. Allereerst zou ik een technische rectificatie willen aanbrengen: in paragraaf 16, bij noot 2, moet het laatste getal '2021' in plaats van '2022' zijn. Dat is een kwestie van hoofdrekenen.
<P>
Ik voeg daar enkele politieke woorden aan toe, in de eerste plaats om iedereen te bedanken die me heeft bijgestaan bij het opstellen van dit verslag dat u wellicht bijzonder technisch voorkomt, maar dat buitengewoon politiek is. Het is zeer belangrijk dat ons Parlement dit verslag goedkeurt, daar het opheldering verschaft over de toekomstige begrotingsbevoegdheden van het Parlement als begrotingsautoriteit.
<P>
Vaak stemt u over de begroting als een beheersinstrument, terwijl de begroting juist de essentie van de politiek is, en de toekomstige rol van het Parlement staat of valt met de tenuitvoerlegging ervan. Dat hebben we aan de orde willen stellen in dit verslag; ik hoop dat u het ooit zult lezen. De nieuwe afgevaardigden zullen er in ieder geval mee aan de slag moeten en zich er rekenschap van moeten geven dat om in Europees verband politiek te bedrijven moedige begrotingsbesluiten nodig zijn, en dat de toekomst van de Unie afhangt van deze moed, die zij en wij hopelijk allemaal zullen hebben.
<P>
(Applaus)

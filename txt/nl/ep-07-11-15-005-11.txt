<CHAPTER ID="005-11">
11. Handel en economische betrekkingen met Oekraïne (stemming)
<P>
Verslag-Zaleski
<P>
- Vóór de stemming:
<SPEAKER ID="114" NAME="Zbigniew Zaleski  " AFFILIATION="PPE-DE">
rapporteur.- (DE) Mijnheer de Voorzitter, voor wij tot stemming overgaan, wil ik samen met de collega's van de Commissie internationale handel mijn dank uitspreken voor het succesvolle werk dat ons door het wegvallen van amendementen tijd doet besparen.
<P>
Dit verslag moet een duidelijk signaal afgeven aan de nieuwe regering en het parlement in Oekraïne, dat van onze kant al het noodzakelijke gedaan wordt, opdat de onderhandelingen voor de vrijhandelszone kunnen worden gevoerd.Wij zijn vertrouwensvolle partners in deze dialoog.Als er hier vandaag een vertegenwoordiger uit Oekraïne aanwezig is, kan hij of zij de boodschap overbrengen aan het nationale parlement dat het Europees Parlement aanbeveelt dat er over het verzoek van Oekraïne om tot de WTO toe te treden, onmiddellijk wordt gestemd en dat die toetreding wordt bekrachtigd zodra er in Genève over beslist is.
<P>
Tot wederzijds voordeel van zowel de EU als Oekraïne, verzoek ik u nu allen om dit verslag te steunen.Dank u zeer.
<P>
(Applaus)
<SPEAKER ID="115" NAME="De Voorzitter">
Mijnheer Zaleski, ik hoop dat u mij toestaat om u te feliciteren, omdat u zich zo goed in mijn moedertaal kunt uitdrukken.

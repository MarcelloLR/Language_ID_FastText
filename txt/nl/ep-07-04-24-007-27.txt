<CHAPTER ID="007-27">
27. Contingenteringsregeling voor de productie van aardappelzetmeel (stemming) 
<P>
- Verslag-Wojciechowski, Janusz
<P>
- Vóór de stemming over amendement 8:
<SPEAKER ID="145" NAME="Janusz Wojciechowski " AFFILIATION="UEN">
rapporteur. - (PL) Mijnheer de Voorzitter, zojuist hebben we gestemd over een amendement waarmee de contingenteringsregeling voor aardappelzetmeel wordt verlengd tot vier jaar. Dat is goed nieuws voor de oude lidstaten, die naar volle tevredenheid beschikken over 90 procent van de contingenten.
<P>
Laten we nu een gebaar in de richting van de nieuwe lidstaten maken, die minder tevreden zijn met hun quota, en het achtste amendement aannemen. Met dit amendement wordt beoogd een compensatie voor deze quota te bieden via overheveling naar het volgende jaar. Datgene wat de oude lidstaten het ene jaar niet gebruiken, zou na goedkeuring door de Commissie het volgende jaar gebruikt worden door de nieuwe lidstaten.
<P>
Ik wijs erop dat dit amendement geen verhoging van de quota in de meerjarige afrekening tot gevolg heeft en uit naam van de Europese solidariteit vraag ik met klem om aanname. Wanneer dit amendement wordt aangenomen, heb ik toestemming van de UEN-Fractie om het vijfde, zesde en zevende amendement in te trekken, die leiden tot een verhoging van de quota.
<SPEAKER ID="146" NAME="De Voorzitter">
Dit is informatie die ons beter had kunnen bereiken tijdens het debat dat al over het verslag is gehouden.

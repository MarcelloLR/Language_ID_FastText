<CHAPTER ID="008">
Stemmingen
<SPEAKER ID="999" NAME="De Voorzitter">
Om te beginnen wil de heer Schulz een persoonlijke verklaring afleggen naar aanleiding van een incident vanmorgen in het Parlement.
<SPEAKER ID="101" NAME="Martin Schulz" AFFILIATION="S&amp;D">
(DE) Mijnheer de Voorzitter, vanochtend, in het debat met de Europese Raad, is er een incident geweest waarop ik zelf niet meer wil ingaan, omdat ik het voorwerp van een belediging was. Wat ik wel wil zeggen is dat er niveaus zijn waarop ik niet beledigd kan worden en waarop ik een belediging ook niet als belediging ervaar, want om mij te beledigen moet je een zekere mate van seriositeit bezitten. Ik ben echter dankbaar voor de ontelbare uitingen van solidariteit die ik sindsdien in dit Parlement heb ontvangen. Ik wil u hartelijk danken, beste collega's uit alle fracties. Dit is een teken van onze gemeenschappelijke, democratische en pro-Europese overtuiging, die de overweldigende meerderheid van dit Parlement deelt. Mijn hartelijke dank daarvoor.
<P>
(Langdurig applaus)
<SPEAKER ID="102" NAME="De Voorzitter">
Het incident waarnaar wordt verwezen, was een protest van de heer Bloom: in zijn aantijgingen tegen de heer Schulz gebruikte hij een term uit de oorlog. De Voorzitter zei dat dit onacceptabel was en vroeg de heer Bloom zijn verontschuldigingen aan te bieden. De heer Bloom voldeed niet aan dit verzoek. Daarom herhaal ik hierbij het verzoek. Als hij zijn verontschuldigingen niet aanbiedt, moet hij het Parlement verlaten.
<P>
(Levendig applaus)
<SPEAKER ID="103" NAME="Godfrey Bloom" AFFILIATION="EFD">
(EN) Mijnheer de Voorzitter, opnieuw is er één regel voor de heer Schulz en een andere voor alle anderen. Dit is een schande. De inwoners van Yorkshire (uw eigen kiesdistrict, kan ik daaraan toevoegen) hebben mij gekozen - mij opnieuw gekozen - om in dit Parlement hun stem uit te brengen, met een democratisch mandaat - een mandaat, mijnheer de Voorzitter, dat u zelf niet hebt. U bent immers van partij gewisseld en zij hebben voor de Conservatieven gestemd. Ik ben niet van plan mijn excuses aan te bieden en ik ben niet van plan deze ruimte te verlaten; u zult mij eruit moeten zetten, mijnheer.
<SPEAKER ID="104" NAME="De Voorzitter">
Mijnheer Bloom, allereerst ben ik door de Conservatieve partij weggestuurd omdat ik stelling nam ten aanzien van een principe dat nauw verband houdt met de kwesties die u vanmorgen naar voren bracht.
<P>
(Applaus)
<P>
Ten tweede hebt u geen excuses aangeboden voor uw taalgebruik dat absoluut ongepast was voor het Europees Parlement, en ik vraag u dit Parlement te verlaten.
<P>
(Luid applaus, en ook de uitroepen 'Beroep op het Reglement' en 'U zit helemaal fout')
<P>
Mijnheer Bloom, het spijt me, maar er kan in dit geval geen beroep worden gedaan op het Reglement.
<P>
Ik heb een voorstel. Ik kan de veiligheidsdienst vragen de heer Bloom te verwijderen, maar ik wil erover stemmen. Vindt het Parlement dat de heer Bloom de zaal moet verlaten? Steek uw hand op als u het hiermee eens bent.
<P>
(Luide protesten en de uitroep 'Nee!' van de EFD)
<P>
Steek uw hand op als u wilt dat de heer Bloom hier blijft. Stemonthoudingen.
<P>
(Meer luide protesten van de EFD en de reacties 'Stilte!' Langdurig rumoer en gefluit)
<P>
De heer Farage, de leider van deze fractie, mag één opmerking maken.
<SPEAKER ID="105" NAME="Nigel Farage" AFFILIATION="EFD">
(EN) Mijnheer de Voorzitter, de reden voor de boosheid en het lawaai is dat we de regels van dit Huis in feite niet evenwichtig toepassen. De heer Schulz heeft herhaaldelijk beledigingen naar mijn hoofd geslingerd en naar dat van vele leden van dit Parlement: hij heeft gezegd dat de eurosceptici en de neestemmers de deur naar het fascisme openen. Dan hebben we ook nog Danny Cohn-Bendit gehad, die ons geestesziek noemde.
<P>
Mijnheer de Voorzitter, als in de regels staat dat iets een belediging is en een lid van het Parlement daarom gevraagd wordt de zaal te verlaten, dan is dat redelijk. Maar men is boos - en ik ben dat ook - omdat die regels niet evenwichtig toegepast worden. De heer Schulz noemt andere mensen geregeld fascisten, maar als hij dat zelf genoemd wordt, wordt het lid in kwestie gevraagd de ruimte te verlaten. Dat klopt niet. Dat is niet redelijk.
<SPEAKER ID="106" NAME="De Voorzitter">
Mijnheer Farage, ik wil dit niet onnodig rekken, maar wil wel opmerken dat dit niet klopt. Heel wat mensen hebben de twee uitlatingen van de heer Bloom - één van achter de microfoon en één vanaf zijn zitplaats - gehoord; beide uitlatingen zijn onacceptabel in parlementaire termen. Het Parlement wil dat de heer Bloom de zaal verlaat. Dat heeft het kenbaar gemaakt. Als hij weigert te vertrekken, zullen mensen hieruit afleiden hoe hij tegen het democratische proces aankijkt.
<P>
Mijnheer Bloom, ik doe een beroep op artikel 152. Als u weigert te gaan, zal ik u moeten laten verwijderen. Ik heb dit besproken met de Voorzitter, en hij is het ermee eens.
<P>
(Interruptie van de heer Bloom: 'Kom maar op!')
<SPEAKER ID="107" NAME="Joseph Daul" AFFILIATION="PPE">
(FR) Mijnheer de Voorzitter, met uw welnemen, wat ik vanmorgen heb gezegd is dat de manier waarop de heer Bloom zich heeft gedragen, ontoelaatbaar is.
<P>
Ten tweede, wij bevinden ons in een democratisch parlement. Wij hebben op democratische wijze besloten, mijnheer Bloom, dat u dit Parlement dient te verlaten. Ik verzoek u hierbij, in naam van de democratie en van datgene waarvoor dit Parlement staat, om vandaag dit Parlement te verlaten. Ik vraag u dit uit respect voor het democratisch recht.
<P>
Mijnheer Gollnisch, u hoeft mij niet in de rede te vallen. Wij kennen uw methoden. Ze zijn onaanvaardbaar, ondemocratisch. Dat is alles wat ik u te zeggen heb.
<P>
(Applaus)
<SPEAKER ID="108" NAME="De Voorzitter">
Uit hoofde van artikel 152, lid 4, moet ik helaas vaststellen dat dit incident de goede orde van dit Parlement verstoort. De vergadering wordt daarom voor vijf minuten onderbroken.
<P>
(De vergadering wordt vijf minuten onderbroken)
<SPEAKER ID="109" NAME="De Voorzitter">
Doet iemand een beroep op het Reglement? (onhoorbare opmerkingen uit de zaal en uitroepen 'Beroep op het Reglement!').
<SPEAKER ID="110" NAME="Christian Ehler" AFFILIATION="PPE">
(EN) Mijnheer de Voorzitter, als voorzitter van de Delegatie voor de betrekkingen met het Koreaanse schiereiland vraag ik de voltallige vergadering de gisteren door Noord-Korea gepleegde artillerieaanval op een Zuid-Koreaans eiland streng te veroordelen.
<P>
(Applaus)
<P>
Onder de Zuid-Koreaanse militairen en vooral onder de burgerbevolking van het eiland zijn mensen ernstig gewond geraakt. Er stonden dorpen in brand en de bevolking moest geëvacueerd worden.
<P>
We juichen de verklaring van de president van Zuid-Korea, Lee Myung-bak, toe dat hij een escalatie op het Koreaanse eiland wil vermijden, ondanks deze gewelddadige actie.
<P>
We zijn blij dat mevrouw Ashton, de hoge vertegenwoordiger, gezamenlijk met andere internationale spelers, onze bondgenoten en Zuid-Korea, onze strategische partner, deze duidelijke schending van de Koreaanse wapenstilstandsovereenkomst van de VN heeft veroordeeld. We verwachten dat ook China deze actie duidelijk zal veroordelen.
<P>
Wij roepen Noord-Korea op verdere escalatie te vermijden en alle mogelijke pogingen te doen de vrede en stabiliteit op het Koreaanse schiereiland te handhaven. We condoleren de families van de slachtoffers.
<P>
(Applaus)
<SPEAKER ID="111" NAME="De Voorzitter">
Dank u wel, mijnheer Ehler. Wacht even. Stilte alstublieft. Ik heb vanochtend bepaalde stappen gezet waardoor ik wellicht zal worden uitgemaakt voor fascistische dictator. De heer Schulz heeft echter voorgesteld dat ik het woord geef aan één tegenstander van de verwijdering van de heer Bloom uit het Parlement. De heer Madlener was de eerste die vanochtend het woord vroeg. Ik heb de heer Madlener gezegd dat ik de opmerkingen van de heer Bloom aan het adres van de heer Schulz zal herhalen als hij het woord voert. Mijnheer Madlener, het woord is aan u.
<SPEAKER ID="112" NAME="Barry Madlener" AFFILIATION="NI">
Voorzitter, dank u wel dat ik mijn punt van orde alsnog mag maken, want waar het hier om gaat is dat de regels natuurlijk consequent voor iedereen gelijk worden uitgevoerd. Ik wil wijzen op de inconsistentie van het voorzitterschap: u heeft zojuist meneer Bloom weggestuurd wegens zijn opmerkingen aan meneer Schulz, terwijl meneer Schulz mijn collega Daniël van der Stoep hier in deze zaal voor fascist heeft uitgemaakt en het voorzitterschap daar niets aan heeft gedaan. Er is nog niet eens een excuus van de heer Schultz gekomen, dus het zou de heer Schulz sieren als hij nu ook de zaal zou verlaten net als collega Bloom.
<SPEAKER ID="113" NAME="De Voorzitter">
Dank u. Zoals ik al zei, zal ik nu - met instemming van de heer Schulz en de heer Madlener - de opmerkingen herhalen die de heer Bloom vanmorgen duidelijk hoorbaar maakte aan het adres van de heer Schulz, en waartegen de Voorzitter bezwaar maakte, en ik bezwaar maak, en desgevraagd het grootste deel van het Parlement bezwaar maakt.
<P>
De heer Bloom zei tegen de heer Schulz: "'Ein Volk, ein Reich, ein Führer”. Zo praten wij in dit Parlement niet tegen elkaar. Dit gaat naar de maatstaven van dit Parlement veel te ver. Daar wil ik het bij laten. Het Bureau zal de zaak verder behandelen. We gaan nu verder met de stemming, daar ik om 13.00 uur klaar wil zijn.
<SPEAKER ID="114" NAME="Bruno Gollnisch" AFFILIATION="NI">
(FR) Mijnheer de Voorzitter, ik zal het zeer kort houden. Ik wil het hebben over artikel 152.
<SPEAKER ID="115" NAME="De Voorzitter">
Nee, sorry. De heer Gollnisch krijgt nu niet het woord. Ik heb de heer Gollnisch gezegd dat hij de volgende keer dat de Voorzitter de vergadering voorzit het woord mag voeren. Hartelijk dank. De heer Salatto heeft gevraagd het woord te mogen voeren.
<SPEAKER ID="116" NAME="Potito Salatto" AFFILIATION="PPE">
(IT) Mijnheer de Voorzitter, dames en heren, ik wil de Voorzitter een probleem voorleggen dat buiten deze discussie valt.
<P>
Mijns inziens hebben sommigen nog niet begrepen wat de rol van het Europees Parlement is sinds het Verdrag van Lissabon. Ik moet hier een fundamenteel probleem aan de orde stellen: de commissaris voor vervoer, de heer Kallas, heeft herhaaldelijk geweigerd om met het bestuur van de interfractiewerkgroep Sky and Space te spreken over het CESAR-project, dat op het vlak van de economie, het milieu en de veiligheid voor iedereen van belang is. Ik verzoek de Voorzitter de heer Kallas naar het Parlement te laten komen om uitleg te geven over zijn plannen voor deze sector, die voor het Europees Parlement zeer gevoelig en belangrijk is.
<SPEAKER ID="118" NAME="De Voorzitter">
Wij gaan nu over tot de stemming.
<P>
(Uitslagen en nadere bijzonderheden betreffende de stemmingen: zie notulen)

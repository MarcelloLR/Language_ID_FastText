<CHAPTER ID="006-04">
4. Rooster vergaderperiodes van het Europees Parlement - 2012 (stemming) 
<SPEAKER ID="142" NAME="Joseph Daul" AFFILIATION="PPE">
(FR) Mijnheer de Voorzitter, wij hebben gisteravond in de fractie gediscussieerd over amendementen die volgens de diensten niet aanvaardbaar waren. Daarom en vanwege het gesprek dat ik vanochtend heb gehad met de delegatiehoofden en de fractieleiders, wil ik vragen dat de geagendeerde stemming wordt uitgesteld.
<SPEAKER ID="143" NAME="Martin Schulz" AFFILIATION="S&amp;D">
(DE) Mijnheer de Voorzitter, wij hebben geen gelegenheid gehad om dit onderwerp in de fractie te bespreken. Ik heb dit pas een paar minuten geleden in het kader van het debat van vanochtend via de heer Daul vernomen. Ik heb hierover met andere fractievoorzitters - mevrouw Harms en de heer Verhofstadt - gesproken. Ik richt mij hierbij ook tot mijn eigen fractie, omdat wij tot nu toe geen gelegenheid hebben gehad om dit te bespreken. Als wij deze kwestie opschuiven, is er volgens mij een grote kans dat wij een brede consensus kunnen creÃ«ren over het vergaderrooster voor 2012. Daarom denk ik dat wij vandaag moeten besluiten om de behandeling van deze kwestie uit te stellen.
<SPEAKER ID="144" NAME="De Voorzitter">
De heer Schulz sprak zich uit voor het voorstel van de heer Daul. Ik geef nu het woord aan de heer Fox, die tegen het voorstel is.
<SPEAKER ID="145" NAME="Ashley Fox" AFFILIATION="ECR">
(EN) Mijnheer de Voorzitter, ik was maandagavond in de Kamer toen de fractie van De Groenen verzocht om uitstel. De heer Daul en de heer Schulz waren hier en ze stemden beiden tegen dat uitstel.
<P>
(Applaus)
<P>
Wat is er nu veranderd? Gaat het echt om een belangrijke juridische kwestie, of is het in werkelijkheid zo dat ze zich realiseren dat ze serieus het risico lopen om amendement nr. 4 te verliezen, en willen ze de stemming opschorten om druk uit te kunnen oefenen op leden van hun eigen fracties?
<P>
(Applaus)
<P>
Dit heeft niets van doen met de zogenaamde reden die ons is voorgehouden, en ik wil collega's dringend oproepen om tegen dit uitstel en voor amendement nr. 4 te stemmen.
<P>
(Applaus)
<SPEAKER ID="146" NAME="De Voorzitter">
Ik verzoek u te stemmen over het voorstel van de heer Daul om de stemming over het vergaderrooster uit te stellen.
<P>
(Het Parlement willigt het verzoek om uitstel van de stemming in)

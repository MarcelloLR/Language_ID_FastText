<CHAPTER ID="011-02">
2. Bangladesh (stemming) 
<P>
Resolutie over Bangladesh - Na de stemming over amendement 2 op overweging F:
<SPEAKER ID="164" NAME="Charles Tannock" AFFILIATION="PPE-DE">
(EN) Mijnheer de Voorzitter, hebt u mijn mondelinge amendement opgenomen, waarin ik vraag om de naam van de derde voormalige premier, de heer Moudud Ahmed, toe te voegen aan de oorspronkelijke tekst? Het had als eerste in stemming moeten worden gebracht. Het betreft een technische aanpassing. Ik weet niet of de volgorde van de stemming dit uitsluit, maar het had in mijn visie als eerste in stemming moeten worden gebracht, en daarna de stemming in onderdelen.
<SPEAKER ID="165" NAME="De Voorzitter">
Mijnheer Tannock, volgens de zittingsdienst zou uw mondelinge amendement in stemming worden gebracht ingeval amendement 2 zou worden verworpen. Amendement 2 is echter aangenomen. In principe vervalt uw mondelinge amendement daarmee. Dat gezegd hebbende, heb ik er geen bezwaar tegen om de naam van de heer Moudud Ahmed toe te voegen aan de lijst in overweging F, als de geachte afgevaardigden het daarmee eens kunnen zijn.
<P>
Zijn er bezwaren tegen dit mondelinge amendement?
<P>
(Het Parlement neemt het mondelinge amendement aan)

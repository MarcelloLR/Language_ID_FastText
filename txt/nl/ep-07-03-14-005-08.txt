<CHAPTER ID="005-08">
8. Non-proliferatie en nucleaire ontwapening (stemming) 
<P>
- Vóór de stemming:
<SPEAKER ID="116" NAME="Monica Frassoni" AFFILIATION="Verts/ALE">
- (IT) Mijnheer de Voorzitter, mijn fractie heeft een fout begaan, omdat zij niet op tijd heeft gevraagd om twee hoofdelijke stemmingen. Ik vraag u vriendelijk om, als er geen bezwaar tegen is, daar alsnog toestemming voor te geven, ook al is de termijn dus al verstreken.
<P>
In de oorspronkelijke tekst gaat het om paragraaf 1, tweede onderdeel van de op de stemlijst vermelde stemming in onderdelen, en om paragraaf 9 van de oorspronkelijke tekst, waar apart zal worden gestemd over de verschillende onderdelen. Ook in dit geval vragen wij om een hoofdelijke stemming, als u het daarmee eens bent. Wij vragen u nederig om vergiffenis voor de fout die wij gemaakt hebben.
<P>
(Het Parlement willigt het verzoek in)
<P>
- Vóór de stemming over paragraaf 2:
<SPEAKER ID="118" NAME="Vytautas Landsbergis" AFFILIATION="PPE-DE">
. - (EN) Mijnheer de Voorzitter, wij kunnen paragraaf 2 verbeteren door slechts een paar woorden toe te voegen.
<P>
Het betreft ons "verzoek aan alle niet bij het NPV aangesloten staten om tot het verdrag toe te treden”. Dat is een gebruikelijke en standaardformulering. Wij zouden hen echter ook eerst kunnen oproepen om alle verplichtingen van het verdrag "vrijwillig na te komen” en vervolgens tot het verdrag toe te treden. Dat geeft hun wellicht een nieuwe impuls.
<P>
(Het Parlement neemt het mondeling amendement in aanmerking)
<SPEAKER ID="120" NAME="De Voorzitter">
Hiermee zijn de stemmingen beëindigd.

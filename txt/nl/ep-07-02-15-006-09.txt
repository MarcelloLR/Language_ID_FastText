<CHAPTER ID="006-09">
9. Terrorismebestrijding (stemming) 
<P>
Vóór de stemming
<SPEAKER ID="082" NAME="Luis Yañez-Barnuevo García " LANGUAGE="ES">
Mijnheer de Voorzitter, we stemmen over een verslag over de externe dimensie van de bestrijding van het internationale terrorisme op de dag dat in Madrid het proces naar aanleiding van de grootste aanslag uit de geschiedenis van Europa begint.
<P>
Mijnheer de Voorzitter, hier op de tribune zijn vandaag vier directe slachtoffers van deze aanslag aanwezig: Jesús Ramírez Castanedo, die ernstig gewond is geraakt bij de aanslag; Jesús Abril Escusa, die zijn zoon van negentien verloor; Isabel Casanova Ortega, die haar zoon van 22 en haar vader verloor, en Euclides Antonio Río Grajales, die ernstig gewond is geraakt bij de aanslag. Vanwege deze twee redenen zou ik graag willen dat dit Parlement hun eer bewijst.
<P>
(Het Parlement applaudisseert staand voor de slachtoffers)
<SPEAKER ID="083" NAME="De Voorzitter">
Wij willen graag ons diepe medeleven uiten met de slachtoffers. We zullen alles in het werk stellen om er binnen de grenzen van de rechtsstaat voor te zorgen dat de daders berecht worden. We zijn solidair met de slachtoffers en hun nabestaanden, en gedenken met oprechte deelneming de gestorvenen.
<P>
(Applaus)
<P>
Vóór de stemming over amendement 19
<SPEAKER ID="084" NAME="Antonio Tajani" AFFILIATION="PPE-DE">
(IT) Mijnheer de Voorzitter, dames en heren, ik stel voor dat we na amendement 19 de tekst van dit mondeling amendement invoegen, die naar mijn mening de goedkeuring van de rapporteur wegdraagt: "gezien het recent ontdekte bestaan van zeer gevaarlijke terroristische organisaties in Frankrijk en Italië".
<P>
(Het mondeling amendement wordt in aanmerking genomen)

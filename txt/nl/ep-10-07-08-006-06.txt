<CHAPTER ID="006-06">
6. De benadering van HIV/AIDS vanuit het oogpunt van de mensenrechten (
<P>
Vóór de stemming
<SPEAKER ID="170" NAME="Michael Cashman" AFFILIATION="S&amp;D">
(EN) Mijnheer de Voorzitter, gezien het belang van deze stemming in de aanloop naar de conferentie in Wenen verzoek ik om hoofdelijke stemming bij de eindstemming.
<SPEAKER ID="171" NAME="Francesco Enrico Speroni">
namens de EFD-Fractie. - (IT) Mijnheer de Voorzitter, geachte collega's, mijn fractie is tegen.
<P>
(Het verzoek wordt verworpen)
<SPEAKER ID="173" NAME="Astrid Lulling" AFFILIATION="PPE">
(FR) Laten we onze kalmte bewaren. Aangezien wij Luxemburgers zowel Frans als Duits spreken en schrijven wil ik, voordat we over deze uiterst gevoelige resolutie gaan stemmen, graag uw aandacht vestigen op het feit dat er een vrij behoorlijke discrepantie bestaat tussen de Duitse en de Franse redactie van paragraaf 17.
<P>
In de Duitse versie worden de lidstaten en de Commissie uitgenodigd ...
<P>
(DE) ...om maatregelen op het gebied van veilige zwangerschapsonderbreking te steunen
<P>
(FR) ... om maatregelen op het gebied van veilige zwangerschapsonderbreking te steunen. Dit zinsdeel komt niet voor in de Franse tekst, en naar ik heb vernomen ook niet in de Engelse tekst.
<P>
Mijnheer de Voorzitter, als u zou kunnen verduidelijken of de Franse tekst authentiek is, dan zou dat veel collega's zeker helpen om een besluit te nemen voor de stemming.
<SPEAKER ID="176" NAME="De Voorzitter">
We zullen alle vertalingen corrigeren zodat ze overeenkomen met de oorspronkelijke teksten. We zullen ernaar kijken. Dank u.
<SPEAKER ID="177" NAME="Michael Cashman" AFFILIATION="S&amp;D">
(EN) Mijnheer de Voorzitter, gezien de stemming die we zojuist hebben gehouden, vraag ik mij af of de politieke partij die zojuist tegen was, nu wel bereid is om ons toe te staan hoofdelijk te stemmen bij de eindstemming.
<SPEAKER ID="178" NAME="Francesco Enrico Speroni">
namens de EFD-Fractie. - (IT) Mijnheer de Voorzitter, geachte collega's, ik blijf bij mijn bezwaar.
<P>
(Het verzoek wordt verworpen)
<P>
Na de stemming
<SPEAKER ID="180" NAME="Gay Mitchell" AFFILIATION="PPE">
(EN) Mijnheer de Voorzitter, ik wil de vergadering niet ophouden en ik ben blij te horen dat de heer Cashman zo goed bij stem is. Volgens mij zou het goed zijn als wij in dit Parlement over dit soort zaken een vrije stemming zouden houden. Dan zouden we de werkelijke mening van dit Parlement kunnen vaststellen. Nu wordt er in sommige fracties centraal bepaald wat er gestemd moet worden, terwijl in andere vrij mag worden gestemd. Als we echt de mening van het Parlement over dit soort zaken willen weten, moet iedereen in dit Parlement vrij zijn om te stemmen wat hij of zij wil.
<P>
(Applaus)
<SPEAKER ID="182" NAME="Michael Cashman" AFFILIATION="S&amp;D">
(EN) Mijnheer de Voorzitter, als iemand in dit Parlement met de naam wordt genoemd, heeft hij of zij het recht om te reageren. Mijn naam werd genoemd. Daarom wil ik tegen de heer Mitchell en anderen zeggen dat ieder van ons vrij is om te stemmen wat hij of zij wil, ongeacht het partijstandpunt, en het Parlement heeft democratisch gestemd.
<P>
(Applaus)

<CHAPTER ID="010-05">
5. Voorbereiding van de Top EU-India (Marseille , 29 september 2008) 
<P>
- Vóór de stemming over paragraaf 20
<SPEAKER ID="131" NAME="Emilio Menéndez del Valle" AFFILIATION="PSE">
Mijn fractie dient een mondeling amendement in op paragraaf 20. Na de laatste zin moet hier het volgende komen te staan:
<P>
(EN) 'roept India en de EU op om, met name door tussenkomst van de bijzondere EU-gezant voor Birma/Myanmar, samen te werken om de Birmese militaire junta te overhalen om politieke gevangenen vrij te laten en de mensenrechten te respecteren;'.
<P>
(Het mondeling amendement wordt in aanmerking genomen)
<P>
Vóór de stemming over paragraaf 25
<SPEAKER ID="134" NAME="Roberta Angelilli" AFFILIATION="UEN">
(IT) Mijnheer de Voorzitter, geachte collega's, ik heb een mondeling amendement. Aan het begin van paragraaf 25 wil ik de volgende woorden toevoegen: "veroordeelt elke daad van geweld tegen de christelijke gemeenschappen”, gevolgd door de oorspronkelijke tekst, want in de hele tekst worden de gebeurtenissen in Orissa nergens uitdrukkelijk veroordeeld, maar worden synoniemen met een veel zwakkere betekenis gebruikt.
<P>
(Het mondeling amendement wordt niet in aanmerking genomen en enkele leden scanderen de leus "Europa is christelijk, niet islamitisch")
<SPEAKER ID="136" NAME="Daniel Cohn-Bendit" AFFILIATION="Verts/ALE">
(FR) Mijnheer de Voorzitter, ik verzoek u in te grijpen wanneer er racistische kreten klinken als "Een Europa zonder moslims"!
<P>
(Applaus)
<SPEAKER ID="137" NAME="De Voorzitter">
De heer Cohn-Bendit heeft dat al gedaan.

<CHAPTER ID="008-01">
1. Interpretatie van het Reglement (artikel 19, lid 1) (stemming)
<P>
- Voor de stemmingen
<SPEAKER ID="065" NAME="Nigel Farage">
namens de IND/DEM-Fractie. - (EN) Mijnheer de Voorzitter, ik wil een beroep doen op artikel 170, lid 4, van het Reglement, om de aandacht te vestigen op het feit dat het voorstel dat nu in stemming wordt gebracht de Voorzitter van dit Parlement zulke absolute en dictatoriale bevoegdheden geeft dat niemand die in democratie gelooft daarover zou piekeren. Dat dit voorstel in stemming wordt gebracht nog zonder dat de politieke fracties in dit Parlement tijd hebben gehad om het te bespreken is absoluut onjuist. Daarom verzoek ik om deze stemming uit te stellen tot de volgende vergaderperiode in Straatsburg, zodat iedereen de kans heeft om tot zich te laten doordringen welke belangrijke implicaties dit voorstel heeft als het wordt aangenomen.
<SPEAKER ID="066" NAME="De Voorzitter">
Mijnheer de Afgevaardigde Farage! Allereerst: Het is uw goed recht te verzoeken dat de zaak wordt uitgesteld. Dit recht wordt door niemand betwist. Maar we hebben gisteren na een verzoek van de collega Hannan om het woord te mogen voeren al kort gesproken over het probleem in de inhoud. Ik wil u heel duidelijk zeggen: De inhoud van uw verklaring waarin u het heeft over dictatoriale maatregelen, is in deze kwestie niet op zijn plaats. Accepteert u het meerderheidsbesluit van dit Parlement, accepteert u het meerderheidsbesluit van de Commissie constitutionele zaken. Hier gaat alles er eerlijk aan toe en u zou een goede democraat moeten zijn en dat accepteren.
<SPEAKER ID="067" NAME="Martin Schulz">
namens de PSE-Fractie. - (DE) Mijnheer de Voorzitter, wij hebben dit probleem zeer intensief besproken in onze fractie. Wij denken dat vooral door de formulering in de nieuwe versie, dat voor het besluit de Voorzitter nog één keer het Huis raadpleegt, de verwijten aangaande een autoritair optreden volledig onterecht zijn. Integendeel! In zoverre bestaat er geheel geen reden formuleringen te gebruiken, zoals de collega die zojuist heeft gesproken dat heeft gedaan. Wij verzoeken u derhalve voort te gaan zoals u dat voorstelde en tot stemming over te gaan.
<SPEAKER ID="068" NAME="De Voorzitter">
Ik was wat te snel. Er was formeel een verzoek ingediend. Een lid kwam voor, een ander lid tegen het verzoek pleiten. De spreker die het verzoek afwees, is door ons gehoord. Nu kan nog iemand voor het verzoek pleiten. Ik neem aan dat collega Hannan collega Farage wil steunen. Daarom krijgt alleen hij nog het woord. Ga uw gang, collega Hannan.
<SPEAKER ID="069" NAME="Daniel Hannan" AFFILIATION="PPE-DE">
(EN) Mijnheer de Voorzitter, een absolute meerderheid is niet hetzelfde als rechtsorde. Ik aanvaard dat er een minderheid in dit Parlement vóór een referendum is en dat er een minderheid in dit Parlement tegen de bekrachtiging van het Verdrag van Lissabon is.
<P>
Het Parlement moet zich echter aan zijn eigen Reglement houden. Om zonder hoofdelijke stemming regels overboord te zetten die essentieel zijn voor ons functioneren is zonder meer een daad van willekeur en despotie. Alleen mijn achting voor u, mijnheer de Voorzitter, en mijn persoonlijke affectie voor u weerhouden mij ervan om een vergelijking te trekken met de Ermächtigungsgesetz uit 1933, die ook door een parlementaire meerderheid werd aangenomen.
<P>
Ik verzoek het Parlement om pas over dit voorstel te stemmen als we...
<P>
(Protest)
<SPEAKER ID="070" NAME="President">
Mijnheer Hannan! Ik denk dat we ons dit soort vergelijkingen niet eigen moeten maken.
<SPEAKER ID="071" NAME="Joseph Daul" AFFILIATION="PPE-DE">
(FR) Mijnheer de Voorzitter, ik ben enkele dagen, enkele weken geduldig geweest maar er zijn grenzen. We hebben binnen onze fractie nog geen besluit genomen. Deze situatie is onaanvaardbaar, we zullen interne sancties treffen binnen de fractie en ik zal vragen dat Mijnheer Hannan uit onze fractie wordt uitgesloten.
<P>
(Applaus)
<P>
(Het Parlement wijst het verzoek van de heer Farage om de stemmingen uit te stellen af.)

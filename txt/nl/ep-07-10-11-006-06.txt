<CHAPTER ID="006-06">
6. Samenstelling van het Europees Parlement (stemming) 
<P>
- Verslag: Alain Lamassoure, Adrian Severin
<P>
- Vóór de stemming:
<SPEAKER ID="067" NAME="Adrian Severin  " AFFILIATION="PSE">
rapporteur. - (EN) Mevrouw de Voorzitter, ik zou graag nog één ding willen verduidelijken, namelijk dat er in het verslag en in de amendementen verschillende definities worden gebruikt. Ik zou namelijk graag willen dat iedereen precies weet waar we straks over gaan stemmen. In een aantal amendementen van de heer Tajani en anderen wordt gesproken over "burgers”. Hiermee worden staatsburgers bedoeld en niet Europese burgers. Denkt u er straks bij de stemming over deze amendementen goed aan dat zij het dus niet hebben over Europese burgers, maar over staatsburgers. Ik denk dat iedereen het met mij eens is dat dit nogal wat uitmaakt.
<SPEAKER ID="068" NAME="De Voorzitter">
Dank u wel voor uw toelichting.
<SPEAKER ID="069" NAME="Antonio Tajani" AFFILIATION="PPE-DE">
(IT) Mevrouw de Voorzitter, dames en heren, ik zou de rapporteurs en de parlementaire ambtenaren om opheldering willen verzoeken. Ik zou graag willen weten of amendement 51 komt te vervallen indien amendement 1 van onder anderen de heer Mayor Oreja wordt aangenomen. Ik denk dat dit een fout is en dat amendement 51 niet zou komen te vervallen indien amendement 1 van onder anderen de heer Mayor Oreja zou worden aangenomen, maar dat daardoor het stemgedrag van de Italiaanse afvaardiging zou veranderen.
<SPEAKER ID="070" NAME="De Voorzitter">
Mijnheer Tajani, een van de co-rapporteurs zal het woord nemen over dit onderwerp als we daar eenmaal bij zijn aangeland. Ik denk dat u gelijk heeft, maar ik wil voorstellen om nu eerst verder te gaan.
<SPEAKER ID="071" NAME="Mauro Zani" AFFILIATION="PSE">
(IT) Mevrouw de Voorzitter, dames en heren, ik wil erop wijzen dat het Europees burgerschap al sinds Maastricht in alle Verdragen samenvalt met het nationale burgerschap. Het gaat om precies hetzelfde, ze zijn identiek. Is dit punt duidelijk voor mijn collega, de heer Severin?
<P>
(De stemming wordt voor enkele ogenblikken onderbroken wegens technische problemen)
<SPEAKER ID="073" NAME="Thomas Wise" AFFILIATION="IND/DEM">
(EN) Mevrouw de Voorzitter, ik heb bijgehouden hoeveel voor- en hoeveel tegenstemmen er bij de laatste twee stemmingen gegeven zijn en kan u zeggen dat zij identiek waren. Dat was toen we het eerste probleem hadden. Misschien is het goed om de stemming over amendement 21 van de IND/DEM-Fractie nog eens over te doen.
<SPEAKER ID="074" NAME="De Voorzitter">
Ik denk dat u helemaal gelijk heeft. Ook ik maakte mij zorgen over wat er op dat moment allemaal gaande was.
<P>
(De stemming wordt nogmaals voor enkele ogenblikken onderbroken)
<SPEAKER ID="075" NAME="Véronique De Keyser" AFFILIATION="PSE">
(FR) Mevrouw de Voorzitter, we hebben geen hoofdelijke stemming voor de andere verslagen. Misschien zouden we, wanneer u er niets op tegen hebt, kunnen beginnen met de stemming over de andere verslagen die geen hoofdelijke stemming vereisen, zodat de vergadering voortgang vindt?
<SPEAKER ID="076" NAME="De Voorzitter">
Het probleem is dat we nu ergens halverwege zitten. Ik vrees dus dat we, voordat we met iets anders verder kunnen gaan, eerst dit moeten afronden.
<P>
- Vóór de stemming over amendement 1:
<SPEAKER ID="077" NAME="Alain Lamassoure  " AFFILIATION="PPE-DE">
rapporteur. - (FR) Mevrouw de Voorzitter, ik bied allen mijn verontschuldigingen aan voor de vraag die met mijn onervarenheid samenhangt: dit is slechts mijn derde zittingsperiode in het Huis.
<P>
Als ik het goed heb begrepen, dan zou, indien amendement 1 wordt aangenomen, dit ervoor zorgen dat de tekst in de alinea van het amendement wordt gehandhaafd en dat de cijfers met betrekking tot het aantal zetels zouden worden verwijderd. Heb ik het zo goed begrepen? Ik vraag de auteurs van het amendement: is dit de manier waarop iedereen het opvat?
<P>
Dit betekent dat ik een fout heb gemaakt, en daarom verontschuldig ik mij bij de betrokkenen. Ik heb een positieve stemming aanbevolen toen ik de stemlijst van de PPE-DE opstelde, omdat ik dacht dat het bij het amendement alleen om de tekst ging. Wanneer het echter ook om de cijfers gaat, dan verandert de stemafspraak in een vrije stemming, en samen met mijn co-rapporteurs nodig ik allen die de voorstellen van de Commissie constitutionele zaken en de rapporteurs willen ondersteunen, uit om tegen amendement 1 te stemmen.
<P>
(Applaus)
<SPEAKER ID="078" NAME="Antonio Tajani" AFFILIATION="PPE-DE">
(IT) Mevrouw de Voorzitter, dames en heren, het is nog altijd niet duidelijk of amendement 1 verenigbaar is met amendement 51. Indien amendement 1 met amendement 51 verenigbaar is, wat volgens mij het geval is, dan zal de Italiaanse delegatie voor amendement 1 stemmen, maar dit punt moet eerst opgehelderd worden.
<SPEAKER ID="079" NAME="De Voorzitter">
Met dit amendement komen alle andere te vervallen.
<P>
Onze gelukwensen aan onze co-rapporteurs en onze hartelijke dank aan onze technici.

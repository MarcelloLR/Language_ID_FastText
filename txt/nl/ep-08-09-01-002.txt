<CHAPTER ID="002">
Mededeling van de Voorzitter
<SPEAKER ID="006" NAME="De Voorzitter">
Dames en heren, ik heet u allen welkom! Ik wil graag beginnen met enkele opmerkingen over de situatie aangaande het halfrond in Straatsburg. Zoals u weet, moest de eerste vergaderperiode van het Europees Parlement in september bij uitzondering hier in Brussel worden gehouden in verband met het gedeeltelijk instorten van het verlaagd plafond van het halfrond hier in Straatsburg op 7 augustus. Ik heb daartoe besloten in het belang van de veiligheid van de EP-leden en het personeel na het bestuderen van de eerste rapporten van de deskundigen en na raadpleging van de voorzitters van de fracties en het Franse voorzitterschap van de Raad. Bij dit besluit is tevens rekening gehouden met de noodzaak van continu√Øteit in het wetgevende werk van het Europees Parlement.
<P>
De eerste resultaten van het onderzoek geven aan dat het gedeeltelijk instorten van het verlaagd plafond veroorzaakt is door breuken in de bouwonderdelen die het hangend plafond verbinden met de eigenlijke plafondconstructie. Het onderzoek loopt nog en wordt in opdracht van het Parlement door enkele onafhankelijke internationale ingenieursbureaus uitgevoerd om nadere details te verzamelen en te bepalen wie verantwoordelijk is voor het instorten. Het onderzoek wordt uitgevoerd in zeer nauwe samenwerking met de betreffende plaatselijke autoriteiten en een door de Franse regering aangestelde hooggeplaatste deskundige op het gebied van de veiligheid van gebouwen. Zodra de definitieve onderzoeksrapporten beschikbaar zijn, zal op basis daarvan worden bepaald wie van de bij de bouw van het oorspronkelijke plafond betrokken aannemers verantwoordelijk en aansprakelijk is of zijn. Het verlaagde plafond in het halfrond wordt nu opnieuw opgehangen met behulp van een nieuwe techniek die is goedgekeurd door de onafhankelijke deskundigen en de plaatselijke bouwkundige autoriteiten.
<P>
Uiteraard wordt alles in het werk gesteld om de werkzaamheden zo snel mogelijk af te ronden, maar de gekozen procedure is noodzakelijkerwijs nu eenmaal tijdrovend. Niettemin hopen we dat de veiligheidsonderzoeken en de noodzakelijke herstelwerkzaamheden op tijd voltooid zullen zijn om de tweede vergaderperiode van september van het Parlement in Straatsburg te houden.
<P>
Ik verzeker u dat veiligheid absolute prioriteit heeft in alle overwegingen en besluiten.

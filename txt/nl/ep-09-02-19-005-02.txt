<CHAPTER ID="005-02">
2. Verzoekschriftenprocedure (Wijziging van Titel VIII van het Reglement) (
<P>
Vóór de stemming
<SPEAKER ID="054" NAME="Brian Crowley">
namens de UEN-Fractie. - (EN) Mevrouw de Voorzitter, mijn excuses voor het onderbreken van de stemming.
<P>
Overeenkomstig artikel 170 van het Reglement verzoek ik de leden van dit Huis de stemming over het verslag van de heer Onesta met betrekking tot de verzoekschriftenprocedure uit te stellen, aangezien deze kwestie momenteel in behandeling is bij de Conferentie van voorzitters in het kader van de hervorming van de procedures van het Parlement. De Conferentie van voorzitters bespreekt tijdens een vergadering op 5 maart 2009 de zeer specifieke hervormingsvraagstukken die in het verslag van de heer Onesta aan de orde komen en ik vraag u indien mogelijk de stemming over dit verslag uit te stellen tot de vergaderperiode in Straatsburg in de tweede week van maart. Ik vraag het Huis met dit verzoek in te stemmen als dat mogelijk is.
<SPEAKER ID="055" NAME="Gérard Onesta">
rapporteur. - (FR) Mevrouw de Voorzitter, laten we proberen precies te zijn. Dit verslag wijzigt ons reglement, of liever gezegd verduidelijkt het, om duidelijk te maken hoe verzoekschriften gericht aan de Commissie verzoekschriften worden ontvangen of niet worden ontvangen, hoe informatie wordt verstrekt aan indieners, enzovoorts.
<P>
Het is met algemene stemmen aangenomen, min één stem geloof ik, binnen de Commissie constitutionele zaken. Ik geloof dan ook niet dat dit verslag erg omstreden is. Er is echter één artikel waarin we duidelijk wilden maken dat, als en wanneer het Verdrag van Lissabon in werking zou treden, indieners slechts geïnformeerd zouden worden als een niet aan het Parlement maar aan de Europese Commissie gericht verzoekschrift - u weet wel, die verzoekschriften met miljoenen handtekeningen - verband hield met hun verzoekschrift.
<P>
Als ik het goed begrijp levert juist dit artikel problemen op, vanwege de verwijzing naar een toekomstig en hypothetisch verdrag. Persoonlijk kan ik ermee leven de stemming uit te stellen tot 5 maart; ik kan zelfs leven met een speed vote om dit amendement in te trekken. Het zou echter wel uiterst betreurenswaardig zijn als we ons reglement op dit punt niet aanpassen, wetende dat er in het verleden zoveel problemen zijn geweest. Ik laat het aan u over, geachte collega's.

<CHAPTER ID="010-02">
2. Somalië: banalisering van de moorden op burgers (stemming) 
<P>
Vóór de stemming over paragraaf 8:
<SPEAKER ID="201" NAME="Marios Matsakis" AFFILIATION="ALDE">
(EN) Mijnheer de Voorzitter, om iedere verwarring over de vaartuigen die het slachtoffer zijn van piraterij vanaf de Somalische kust te voorkomen, stel ik voor de woorden "in het bijzonder tegen vaartuigen die” in te voegen na het woord "vaartuigen” in paragraaf 8. Ik heb begrepen dat de PPE-DE-Fractie en PSE-Fractie daarmee akkoord gaan.
<SPEAKER ID="202" NAME="Manuel Medina Ortega" AFFILIATION="PSE">
(ES) Mijnheer de Voorzitter, de socialistische fractie had voorgesteld in onderdelen te stemmen over paragraaf 8, met de bedoeling tegen het tweede onderdeel te stemmen, omdat het laatste stuk over "humanitaire vaartuigen” beperkend is. De wijziging die de heer Matsakis voorstelt, maakt een stemming in onderdelen overbodig en we kunnen dus stemmen over de tekst in zijn geheel. Ik stel daarom voor dat we het mondelinge amendement aanvaarden en niet in onderdelen stemmen over paragraaf 8.
<P>
(Het mondeling amendement wordt in aanmerking genomen)

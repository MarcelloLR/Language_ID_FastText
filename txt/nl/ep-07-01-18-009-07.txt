<CHAPTER ID="009-07">
7. Terdoodveroordeling van het in Libië vastgehouden medisch personeel (stemming) 
<P>
- Vóór de stemming
<SPEAKER ID="071" NAME="Marios Matsakis" AFFILIATION="ALDE">
(EN) Mijnheer de Voorzitter, ik wil graag een paar kleine aanpassingen voorstellen om meer duidelijkheid te verschaffen. Ik stel voor om in paragraaf 2, regel 4, de woorden "voor zichzelf en voor derde landen van toepassing acht” te vervangen door de woorden ""in derde landen voorstaat”, en om in paragraaf 8, regel 3, het woord ""getroffen” in te voegen voor het woord "kinderen”.
<P>
(De mondelinge amendementen worden in aanmerking genomen)
<P>
- Vóór de stemming over de paragrafen 6 en 12
<SPEAKER ID="073" NAME="Hélène Flautre" AFFILIATION="Verts/ALE">
(FR) Wat betreft de Libische autoriteiten moeten er een paar titels worden gecorrigeerd. We zijn een beetje aan het vereuropeaniseren geslagen. In plaats van ""president Kaddafi" moet er dus ""kolonel Kaddafi" komen te staan.
<P>
Daarnaast wil ik u erop wijzen dat in paragraaf 12 het parlement moet worden aangeduid als ""algemeen volkscongres”, want dat is de juiste benaming, en de regering als "algemeen volkscomité”. We moeten wel precies zijn als we deze resolutie aan de Libische autoriteiten willen doen toekomen.
<P>
(De mondelinge amendementen worden in aanmerking genomen)
<P>
- Na de stemming
<SPEAKER ID="075" NAME="De Voorzitter">
Ik neem de gelegenheid van deze resolutie te baat om nogmaals een oproep te doen aan al diegenen in Libië die verantwoordelijke posities bekleden om het leven van deze mensen te sparen en hen in vrijheid te stellen.
<P>
(Applaus)

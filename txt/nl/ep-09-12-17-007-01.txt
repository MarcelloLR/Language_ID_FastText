<CHAPTER ID="007-01">
1. Ontwerp van algemene begroting van de Europese Unie voor het begrotingsjaar 2010, als gewijzigd door de Raad (alle afdelingen) (
<SPEAKER ID="116" NAME="László Surján">
rapporteur. - (EN) Mijnheer de Voorzitter, er wordt voorgesteld om in drie delen te stemmen over de amendementen 3 en 7, die gelijkluidend zijn, en om een mondeling amendement op het tweede deel op te stellen. Waarom? Omdat in de oorspronkelijke tekst verwezen wordt naar het advies van de Commissie, maar intussen heeft de Raad een besluit over deze kwestie genomen.
<P>
Om die reden zal ik het nieuwe voorstel voorlezen: "neemt er nota van dat blijkens de conclusies van de Europese Raad de EU en de lidstaten bereid zijn voor de jaren 2010 tot en met 2012 jaarlijks 2,4 miljard EUR snel beschikbare middelen bij te dragen; benadrukt evenwel dat er nood is aan informatie over de deelname en bijdrage van de EU-begroting in 2011 en 2012”.
<P>
Dat is het mondelinge amendement en mijn voorstel is om vóór alle drie de delen te stemmen.
<P>
(Het mondeling amendement wordt in aanmerking genomen)
<SPEAKER ID="118" NAME="De Voorzitter">
Ik maak graag van deze gelegenheid gebruik om u het allerbeste te wensen voor de drie weken vakantie. Er staat ons volgend jaar uitermate belangrijk werk te wachten. Ik nodig u hierbij uit voor een cocktailparty op 12 januari 2010, waarmee we het nieuwe jaar markeren en ook de inwerkingtreding van het Verdrag van Lissabon, dat zo belangrijk voor ons is. U bent dus allen uitgenodigd voor 12 januari.
<SPEAKER ID="121" NAME="Simon Busuttil" AFFILIATION="PPE">
(EN) Mevrouw de Voorzitter, er staat een fout in de stemlijst van de PPE-Fractie. Ik wil mijn collega's van de PPE erop wijzen dat bij de stemming over de twee afzonderlijke stemmingen een "plus” in onze stemlijst moet staan - dus een "plus” voor de twee afzonderlijke stemmingen die nu zullen plaatsvinden.
<SPEAKER ID="122" NAME="William" AFFILIATION="The Earl of) Dartmouth  (EFD">
(EN) Mijnheer de Voorzitter, dit is een interne aangelegenheid voor de PPE. Ik zie niet in waarom het Parlement daarmee lastig gevallen moet worden.

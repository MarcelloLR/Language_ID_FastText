<CHAPTER ID="006-01">
1. Overeenkomst EU/VS inzake de verwerking en doorgifte van gegevens betreffende het financiÃ«le berichtenverkeer van de EU naar de VS ten behoeve van het programma voor het traceren van terrorismefinanciering (
<SPEAKER ID="146" NAME="Alexander Alvaro">
rapporteur. - (DE) Mijnheer de Voorzitter, mijn collega's zullen er misschien begrip voor hebben dat het, na de afwijzing van deze overeenkomst door het Europees Parlement in februari, noodzakelijk is om duidelijk te maken dat we intussen in samenwerking met de Commissie de tekst duidelijk hebben weten te verbeteren.
<P>
Ik maak van de gelegenheid gebruik om de collega's van de Fractie van de Europese Volkspartij (Christendemocraten), de Fractie van de Progressieve Alliantie van Socialisten en Democraten in het Europees Parlement, de Fractie De Groenen/ Europese Vrije Alliantie en de Confederale Fractie Europees Unitair Links/Noords Groen Links die eraan hebben meegewerkt te bedanken voor hun hulp bij de totstandbrenging van een overeenkomst in moeilijke omstandigheden, die zowel het recht van onze burgers op privacy als hun recht op veiligheid beschermt. Ik wil eraan herinneren dat we voor het eerst de mogelijkheid hebben gehad om van het Verdrag van Lissabon een levend iets te maken in plaats van slechts letters op papier.
<P>
Na de stemming
<SPEAKER ID="147" NAME="De Voorzitter">
Ik wil de heer Alvaro bedanken en feliciteren, evenals de vorige rapporteur, mevrouw Hennis-Plasschaert en alle Parlementsleden die veel werk hebben verzet om deze overeenkomst tot stand te brengen. Hartelijk dank.
<SPEAKER ID="148" NAME="Rui Tavares" AFFILIATION="GUE/NGL">
(EN) Mijnheer de Voorzitter, ik vestig uw aandacht op een amendement op dit verslag waarin de Raad en de Commissie worden verzocht om het Parlement te betrekken bij de benoeming van de EU-ambtenaar die naar Washington zal worden gedetacheerd om toezicht te houden op de extractie van gegevens. Ik zou u vriendelijk willen vragen om zo spoedig mogelijk persoonlijk contact op te nemen met de Raad en de Commissie, zodat dit met het juiste parlementaire toezicht gedaan kan worden.
<SPEAKER ID="149" NAME="De Voorzitter">
Dank u voor de herinnering. Ik zal hierover contact met hen opnemen.

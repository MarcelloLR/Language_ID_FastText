<CHAPTER ID="005">
Stemmingen
<SPEAKER ID="101" NAME="De Voorzitter">
. - Allereerst heb ik het genoegen het Huis mee te delen dat het Litouwse Parlement vanmorgen het Verdrag heeft geratificeerd.
<P>
(Applaus)
<P>
Aan de orde is de stemming.
<P>
(Voor uitslagen en nadere bijzonderheden betreffende de stemming: zie notulen)
<P>
- Vóór de stemming:
<SPEAKER ID="102" NAME="Jens-Peter Bonde" AFFILIATION="IND/DEM">
. - (EN) Mevrouw de Voorzitter, vandaag is mijn laatste stemming in het Parlement. Morgen zal Hanne Dahl de Deense Juni Beweging vertegenwoordigen. Mag ik u allen danken voor de goede strijd over grondwetten en referenda en voor de goede samenwerking in onze gezamenlijke strijd voor transparantie.
<P>
We zijn erin geslaagd het geheime telefoonboek in de Commissie te openen. We hebben hun agenda's en hun notulen op het net. We zullen spoedig zien wie de Commissie van advies dient en wie de subsidies krijgt. Zulke overwinningen waren alleen mogelijk omdat we samenwerkten over de politieke grenzen heen.
<P>
In de Conventie hadden we de handtekeningen van drieëntwintig regeringen, van elke MP en van elk Parlementslid, op een na, voor een heel simpel voorstel om de procedure voor transparantie te wijzigen. Alles dient open te zijn en transparant tenzij er sprake is van een derogatie.
<P>
Ik dank u ook voor uw steun bij verscheidene amendementen betreffende fluorgassen, het klimaat, pesticiden en drinkwater, transport, nitraat in ecologische worsten.
<P>
Mijn tweede wens is dat wetten niet langer door ambtenaren achter gesloten deuren worden gemaakt. Zorgt u er alstublieft voor dat over alle Europese wetten een openbare stemming wordt gehouden in dit Parlement.
<P>
Dank u, collega's voor negenentwintig jaar in onze gezamenlijke vergadering...
<P>
(DA) ... en een woord van dank aan de Deense kiezers die het mogelijk hebben gemaakt!

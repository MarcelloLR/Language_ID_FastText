<CHAPTER ID="002">
Verklaringen van het voorzitterschap
<SPEAKER ID="006" NAME="De Voorzitter">
Twee weken geleden nog heb ik de plechtigheden in Westerplatte bijgewoond ter herdenking aan het feit dat de Tweede Wereldoorlog zeventig jaar geleden begon. Die oorlog zaaide in Europa dood en verderf, kostte miljoenen mensen het leven en hield ons continent bijna een halve eeuw verdeeld. We mogen deze oorlog nooit vergeten; geweld kan in ons Europa opnieuw de kop opsteken.
<P>

<P>
Ik wil u wijzen op een andere gewelddadigheid die afgelopen zomer plaatsvond. Twee leden van de Spaanse Guardia Civil zijn bij de uitoefening van hun functie om het leven gebracht door de ETA.
<P>
Helaas moet ik u melden dat de heer Ernest Glinne, voormalig lid van dit Parlement voor BelgiÃ«, op 10 augustus op 78-jarige leeftijd is overleden. De heer Glinne was van 1968 tot 1994 lid van het Europees Parlement. Daarnaast was hij van 1979 tot 1984 voorzitter van de socialistische fractie.
<P>
Ook moet ik u helaas melden dat Sir Christopher Prout, voormalig Brits lid van dit Parlement, op 12 juli op 67-jarige leeftijd is overleden. Sir Christopher Prout, die de titel Lord Kingsland verwierf, was tussen 1979 en 1994 lid van het Europees Parlement. Daarnaast was hij tussen 1987 en 1994 voorzitter van de Europese Democraten.
<P>
Voordat wij overgaan tot het debat wil ik u vragen om tezamen de nagedachtenis te eren van diegenen die het leven hebben gelaten bij de verdediging van Europa en diegenen die tijdens hun leven Europa hebben gediend en het hebben gemaakt tot wat het nu is.
<P>
(Het Parlement neemt staande een minuut stilte in acht)

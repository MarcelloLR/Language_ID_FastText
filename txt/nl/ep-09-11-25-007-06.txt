<CHAPTER ID="007-06">
6. Meerjarenprogramma 2010-2014 betreffende de ruimte van vrijheid, veiligheid en rechtvaardigheid - Stockholm -programma (stemming) 
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Mijnheer de Voorzitter, datgene waar de heer Ferber terecht over klaagde, is weer gebeurd. We hebben drie verschillende nummers gehoord met betrekking tot de paragraaf waarover we nu gaan stemmen. Ik weet niet of dit komt doordat de nummers verkeerd zijn opgelezen of verkeerd zijn vertaald. Ik hoorde eerst 33, toen 30 en toen 43, wat het allemaal zeer onduidelijk maakt.
<SPEAKER ID="107" NAME="Marc Tarabella" AFFILIATION="S&amp;D">
(FR) Mijnheer de Voorzitter, ik kan u verzekeren dat de stemming in een prima tempo verloopt. U bent een zeer beleefd man en we zijn u zeer dankbaar, maar we kunnen de stemming nog sneller laten verlopen als u niet na iedere stem 'dank u wel' zou zeggen, maar alleen aan het einde van de stemming!
<P>
Dank u wel, mijnheer de Voorzitter!
<SPEAKER ID="108" NAME="De Voorzitter">
Dank u wel voor deze opmerking!
<SPEAKER ID="110" NAME="Carlo Casini" AFFILIATION="PPE">
(IT) Mijnheer de Voorzitter, het betreft hier een mondeling amendement op paragraaf 131, waar ik het met de andere twee rapporteurs, de heer LÃ³pez Aguilar en de heer Berlinguer, over eens ben.
<P>
De huidige tekst luidt: 'vraagt de Raad, de Commissie en de lidstaten de bestaande internationale, Europese en nationale wetten en maatregelen inzake verdovende middelen te evalueren en te herzien, en maatregelen voor het beperken van de schadelijke gevolgen daarvan te bevorderen, in het bijzonder met het oog op de conferenties die hierover op VN-niveau worden gehouden'.
<P>
Het mondeling amendement stelt voor de woorden 'voorkomen' en 'herstellen' op te nemen, zodat de oproep om wetten te evalueren en te herzien betrekking heeft op 'maatregelen voor het beperken, voorkomen en herstellen'.

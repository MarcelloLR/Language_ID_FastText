<CHAPTER ID="012-02">
2. Situatie van Birmaanse vluchtelingen in Thailand (stemming) 
<P>
Vóór de stemming over paragraaf 2:
<SPEAKER ID="255" NAME="Charles Tannock" LANGUAGE="EN">
Mevrouw de Voorzitter, ik merk nogmaals op dat de ambtenaren de mondelinge amendementen niet in dezelfde volgorde hebben geplaatst als die waarin de stemming plaatsvindt, dus ik zal me nu heel zorgvuldig zelf aan de juiste volgorde houden. In paragraaf 2 willen we aan het eind het volgende toevoegen: "alsook van opzettelijke verarming, willekeurige belastingen en inbeslagneming van land”.
<SPEAKER ID="257" NAME="Charles Tannock" LANGUAGE="EN">
Mevrouw de Voorzitter, paragraaf 5 gaat na het mondeling amendement als volgt luiden: "is verheugd over de samenwerking van de Thaise regering met de Hoge Commissaris van de Verenigde Naties voor Vluchtelingen en vraagt om onverwijld en onbeperkt toegang te verlenen tot alle vastgehouden Rohingya- bootvluchtelingen, om te kunnen vaststellen in hoeverre zij bescherming behoeven; verzoekt eveneens de regering van Thailand het Vluchtelingenverdrag en het Protocol van 1967 daarbij te ondertekenen;”.
<SPEAKER ID="259" NAME="Charles Tannock" LANGUAGE="EN">
Mevrouw de Voorzitter, ik zal de gehele tekst van paragraaf 6 voorlezen, als mondeling geamendeerd: "benadrukt dat de bootvluchtelingenkwestie waarmee Thailand en andere landen kampen, in wezen een regionaal probleem is; oordeelt positief over de pogingen van de Thaise regering om de samenwerking tussen de buurlanden van de regio in verband met de problemen voor Rohingya's te versterken; is in dit verband ingenomen met de vergadering die de permanente secretaris van Buitenlandse Zaken Kasit Piromya op 23 januari 2009 heeft gehouden met de ambassadeurs van India, Indonesië, Bangladesh, Maleisië en Birma; roept de leden van de Associatie van Zuidoostaziatische Staten (ASEA), en met name het Thaise voorzitterschap en de relevante internationale organisaties, op te werken aan een blijvende oplossing voor dit al lang bestaande probleem;”.
<SPEAKER ID="261" NAME="Charles Tannock" LANGUAGE="EN">
Mevrouw de Voorzitter, overweging E moet als volgt luiden: "overwegende dat het Vluchtelingenbureau van de Verenigde Naties zijn bezorgdheid heeft uitgesproken over de meldingen van mishandeling van Birmaanse vluchtelingen en enkelen van de 126 Rohingya's die nog door de Thaise autoriteiten worden vastgehouden, heeft mogen bezoeken,”.

<CHAPTER ID="002">
Welkomstwoord
<SPEAKER ID="006" NAME="De Voorzitter">
Dames en heren, het doet me veel genoegen om de delegatie van het Mexicaanse Congres onder leiding van senator Guadarrama te verwelkomen, die op de officiële tribune heeft plaatsgenomen. Ik heet u van harte welkom.
<P>
(Applaus)
<P>
De delegatie neemt vandaag deel aan de zesde vergadering van de Gemengde Parlementaire Commissie EU-Mexico. Mexico werkt nauw samen met de Europese Unie en deze vergadering vindt plaats op een belangrijk moment voor de betrekkingen tussen Mexico en de Europese Unie. De Top in Lima van afgelopen weekend heeft aangetoond dat we veel gemeenschappelijke belangen hebben. Ik heb ook de gelegenheid gehad om met uw president te spreken, de heer Felipe Calderón.
<P>
De Gemengde Parlementaire Commissie zal vanmiddag de klimaatverandering bespreken, waardoor ik er zeker van ben dat u deze plenaire vergadering met belangstelling zult volgen. Ik wens onze Mexicaanse collega's en vrienden een succesvol verblijf in Straatsburg.

<CHAPTER ID="009">
Regeling van de werkzaamheden
<SPEAKER ID="014" NAME="De Voorzitter">
De definitieve ontwerpagenda die door de Conferentie van voorzitters is opgesteld overeenkomstig de artikelen 140 en 155 van het Reglement tijdens haar laatste vergadering, is rondgedeeld. In samenspraak met de fracties stel ik voor de agenda van de plenaire vergadering van deze week de volgende wijzigingen voor:
<P>
Woensdag 5 mei 2010:
<P>
Ten eerste zal de gecombineerde behandeling van de twee verslagen van Íñigo Méndez de Vigo over de samenstelling van het Europees Parlement het eerste onderdeel zijn.
<P>
Ten tweede wordt een nieuw onderdeel aan de agenda toegevoegd, namelijk "de verklaringen van de Raad en de Commissie over de voorbereiding van de Top van de staatshoofden en regeringsleiders van de landen van de eurozone op 7 mei 2010”, zonder stemming. Dit zal het tweede onderdeel zijn en er zal slechts één sprekersronde fracties zijn en geen 'catch the eye'-procedure.
<P>
Ten derde wordt de titel "Verklaringen van de Raad en de Commissie over de normalisatie van elektrische voertuigen” gewijzigd in "Verklaringen van de Raad en de Commissie over elektrische voertuigen”.
<P>
Ten vierde wordt het verslag-Prodi, waarvan voor vandaag een korte presentatie was gepland, onder het vragenuur van donderdag 6 mei 2010 ingeschreven voor een directe stemming.
<P>
Donderdag 6 mei 2010:
<P>
Ten eerste wordt de stemming over het verslag-Moreira over het voorstel voor een besluit van het Europees Parlement en de Raad tot toekenning van macrofinanciële bijstand aan Oekraïne uitgesteld tot de vergaderperiode van mei II.
<P>
Ten tweede wordt de stemming over de ontwerpresolutie over de ontwerpverordening van de Commissie tot vaststelling van richtsnoeren met betrekking tot het vergoedingsmechanisme tussen transmissiesysteembeheerders en een gemeenschappelijke regeling voor transmissieheffingen van de agenda geschrapt.
<P>
Zijn er opmerkingen?
<P>
(Het Parlement keurt de wijzigingen goed)
<P>
(Het Parlement neemt de aldus gewijzigde agenda aan)

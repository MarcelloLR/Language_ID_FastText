<CHAPTER ID="006-08">
8. De toekomst van het GLB na 2013 (
<SPEAKER ID="186" NAME="Ulrike Rodust" AFFILIATION="S&amp;D">
(DE) Mijnheer de Voorzitter, ik heb niet het woord gevraagd voor een motie van orde, maar wil u, mijnheer de Voorzitter, en de collega's wijzen op het volgende: we hebben hier te maken met een vertaalprobleem. Ik heb een amendement ingediend op het verslag van de heer Lyon, overweging AE: "overwegende dat het GLB moet worden afgestemd op de instandhouding en ontwikkeling van een multifunctionele, grootschalige en duurzame landbouw in Europa”. Helaas is het Duitse "flächendeckend” vertaald als extensief. De term "flächendeckend” heeft in het Duits echter een volledig andere betekenis, namelijk "in alle regio's van Europa”. Ook in berggebieden moet overal aan landbouw worden gedaan. Extensief betekend iets totaal anders.
<SPEAKER ID="187" NAME="De Voorzitter">
Dank u dat u ons hierop attent maakt. We zullen de teksten corrigeren en ze aan de oorspronkelijke tekst aanpassen.
<P>
Na de stemming over paragraaf 44
<SPEAKER ID="188" NAME="George Lyon">
rapporteur. - (EN) Mijnheer de Voorzitter, er lijkt enige verwarring te zijn over de vraag waarover we nu zojuist precies gestemd hebben. Volgens de tolk was dat over 44, maar u zegt nu dat 45 is aangenomen. Er is verwarring ontstaan en u moet die ophelderen en zeggen hoe het nu precies zit met die stemming en dat correct aankondigen.
<SPEAKER ID="189" NAME="De Voorzitter">
Zoals ik al zei, stemden we over paragraaf 44. Ik herhaal: het amendement is vervallen en paragraaf 44 is aangenomen. Dat is het resultaat van de stemming.
<SPEAKER ID="190" NAME="Pablo Arias Echeverría" AFFILIATION="PPE">
(ES) Mijnheer de Voorzitter, we hebben nu zojuist over paragraaf 44 gestemd. Ik wilde vóór stemmen maar heb ik tegen gestemd omdat er een kleine verwarring was. Er werd ons gezegd dat de stemming over 45 ging terwijl we eigenlijk over 44 aan het stemmen waren.
<SPEAKER ID="191" NAME="De Voorzitter">
Dames en heren, als er zoveel bezwaren zijn - luistert u alstublieft - stemmen we opnieuw over paragraaf 44. We stemmen nu over paragraaf 44. De stemming gaf ook geen duidelijke uitslag, omdat u uw hand niet hebt opgestoken.
<P>
Vóór de stemming over paragraaf 59
<SPEAKER ID="192" NAME="Elizabeth Lynne" AFFILIATION="ALDE">
(EN) Mijnheer de Voorzitter, wij willen opheldering. Ik weet niet of u het nu verkeerd aankondigt of dat het aan de tolken ligt, maar in het Engels kregen we opnieuw 52 door. Wij hebben niets gehoord over 59, dus we weten nu niet hoe het zit.
<SPEAKER ID="193" NAME="De Voorzitter">
We stemmen nu over paragraaf 59. Paragraaf 59 staat nu op uw scherm. Dit is een aparte stemming.
<P>
Vóór de stemming over overweging C
<SPEAKER ID="194" NAME="Elizabeth Lynne" AFFILIATION="ALDE">
(EN) Mijnheer de Voorzitter, ik wil alleen zeggen dat Overweging AE voor C komt. We hebben nog niet over AE gestemd.
<SPEAKER ID="195" NAME="De Voorzitter">
Wij hebben totaal verschillende informatie. We moeten nu stemmen over overweging C.
<P>
Vóór de stemming over overweging AE
<SPEAKER ID="196" NAME="Albert Deß" AFFILIATION="PPE">
(DE) Mijnheer de Voorzitter, aangezien aan het begin van deze stemming is verduidelijkt dat de Duitse versie de originele tekst is, ziet de Fractie van Europese Volkspartij (Christendemocraten) af van een stemming in onderdelen. Mijn fractie kan in één keer voor overweging AE stemmen.
<SPEAKER ID="197" NAME="De Voorzitter">
Mijnheer Deß, ik zal het uitleggen. Het verzoek is niet alleen door de PPE-Fractie ingediend, maar ook door een andere fractie. We gaan dus door zoals gepland en houden een stemming in onderdelen, omdat hierom ook door een andere fractie is verzocht.
<SPEAKER ID="198" NAME="Albert Deß" AFFILIATION="PPE">
(DE) In dat geval verzoek ik mijn fractie om twee keer voor te stemmen. Aangezien de Duitse tekst de originele tekst is, hoeven we bij de tweede stemming niet tegen te stemmen.
<SPEAKER ID="199" NAME="De Voorzitter">
Dames en heren, voorzitters, mag ik uw aandacht.

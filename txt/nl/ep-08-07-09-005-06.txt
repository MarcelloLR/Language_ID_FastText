<CHAPTER ID="005-06">
6. Programma tot modernisering van de Europese bedrijfs- en handelsstatistiek (MEETS) (
<P>
- Vóór de stemming:
<SPEAKER ID="090" NAME="Christoph Konrad">
rapporteur. - (DE) Mijnheer de Voorzitter, geachte collega's, zeer geachte dames en heren! Mag ik een paar opmerkingen over dit verslag maken, dat uiteindelijk natuurlijk ook een bijdrage levert aan het proces van deregulering en het terugdringen van de bureaucratie.
<P>
Door middel van dit verslag wordt in de jaarlijkse rapportageplicht van de Commissie aan het Parlement voorzien, die ons op de hoogte houdt hoe het proces van deregulering en het terugbrengen van de bureaucratie voortschrijdt, en in welke mate dit succesvol is. Maar we kunnen als Parlement een nog veel prominentere rol in dit proces spelen. Daarom hoop en wens ik dat we, naast deze rapportageplicht van de Commissie, zelf ook veel actiever aan dit proces deelnemen, bijvoorbeeld door ons werk in de commissies. In het bijzonder de Commissie economische en monetaire zaken kan hier de leiding nemen, ook in de dialoog met commissaris Verheugen en de Stoiber-groep.
<P>
Daarom moeten wij als Parlement op dit punt nog ons huiswerk maken en ik wil deze gelegenheid te baat nemen om dit ook te onderstrepen.

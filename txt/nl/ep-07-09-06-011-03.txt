<CHAPTER ID="011-03">
3. Financiering van het Speciaal Tribunaal voor Sierra Leone (stemming) 
<P>
Resolutie over de financiering van het Speciaal Tribunaal voor Sierra Leone - Vóór de stemming:
<SPEAKER ID="168" NAME="Bernd Posselt" AFFILIATION="PPE-DE">
(DE) Mijnheer de Voorzitter, mijn fractie had besloten een hoofdelijke stemming aan te vragen. Door een technische fout van een nieuwe medewerkster schijnt dat verzoek u niet te hebben bereikt. Ik wil u vragen aan onze wens tegemoet te komen en een hoofdelijke stemming te houden. Er is technisch iets mis gegaan.
<SPEAKER ID="169" NAME="De Voorzitter">
We gaan geen speciaal tribunaal voor uw medewerkster opzetten. Daarom zullen we, als het Huis er geen bezwaar tegen heeft, een hoofdelijke stemming houden tijdens de eindstemming.
<P>
- Vóór de stemming over paragraaf 6:
<SPEAKER ID="170" NAME="Glyn Ford" AFFILIATION="PSE">
(EN) Dank u. In afwezigheid van de heer Agnoletto wil ik graag namens hem een mondeling amendement op paragraaf 6 indienen. Ik denk dat het op de stemmingslijsten staat, maar voor het geval dit niet zo is, luidt het amendement: "verzoekt de Commissie zowel de kernactiviteiten als de andere activiteiten van het Speciale Tribunaal te blijven financieren in het kader van de toekomstige nationale programma's die met Sierra Leone zullen worden gesloten; verzoekt de autoriteiten van Sierra Leone, een overgangsjustitie en de onafhankelijkheid van het gerechtelijk apparaat als prioriteiten te beschouwen”.
<P>
(Het Parlement accepteert het mondelinge amendement)
<SPEAKER ID="172" NAME="Francesco Enrico Speroni" AFFILIATION="UEN">
(IT) Mijnheer de Voorzitter, dames en heren, ik heb opgemerkt dat de figuren bij het stemmen zijn veranderd. Maar aangezien ik de indruk heb dat de figuren voor de hoofdelijke stemming alleen mannen zijn, en gelet op het feit dat er ook vrouwen stemmen, wil ik vragen of deze figuren kunnen worden aangepast aan de werkelijkheid.
<SPEAKER ID="173" NAME="De Voorzitter">
Dat is een zinnige opmerking, maar omdat het om slechts drie figuren gaat, zal het moeilijk worden om iedereen tevreden te stellen. Daarom zullen we moeten nadenken over het aantal figuren.

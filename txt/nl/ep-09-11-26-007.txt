<CHAPTER ID="007">
Welkomstwoord
<SPEAKER ID="099" NAME="De Voorzitter">
Collega's, de mededeling die ik nu wil doen, is wellicht zeer ongepast is in het licht van de net gehouden stemming over het verslag inzake de uitbreidingsstrategie 2009.
<P>
Het verheugt mij u te kunnen meedelen dat er vandaag een delegatie in ons midden is van leden van het Kroatische parlement, de Sabor.
<P>
(Applaus)
<P>
De delegatie wordt geleid door Mario Zubović, die kort geleden deelnam aan de tiende bijeenkomst van de Gemengde Parlementaire Commissie EU-Kroatië.
<P>
Geachte leden van de Sabor, wij heten u welkom in ons Europees Parlement hier te Straatsburg. Zoals u kunt zien, hebben wij deze week een debat over de uitbreiding gevoerd en het is onze wens dat Kroatië zo spoedig mogelijk lid zal worden van de Europese Unie.
<P>
(Applaus)
<P>
U zult natuurlijk nog een aantal laatste uitdagende onderhandelingsrondes moeten voeren en wij willen u aanmoedigen alles in het werk te stellen voor een goede voorbereiding.
<P>
Geachte collega's, wij hopen zeer snel Kroatische waarnemers in het Europees Parlement te mogen verwelkomen en zien uit naar uw intrede in dit Parlement gedurende deze zittingsperiode.
<P>
Ik wil u hartelijk bedanken voor uw komst.

<CHAPTER ID="007">
Onderzoek van de geloofsbrieven van de nieuwe leden van het Europees Parlement
<SPEAKER ID="065" NAME="Giuseppe Gargani" AFFILIATION="PPE-DE">
- (IT) Mijnheer de Voorzitter, dames en heren, ik zal meteen zeggen dat de Commissie juridische zaken tijdens de vergaderingen van 26 en 27 februari en van 19 en 20 maart de geloofsbrieven van 56 leden heeft onderzocht. De namen van die leden staan in de bijlage bij de notulen. Aangezien er zoveel geloofsbrieven moesten worden onderzocht en de parlementaire kalender ons maar heel weinig tijd gunde, vonden wij het verstandig om de voorzitter van de commissie een mondeling verslag te laten indienen.
<P>
De procedure van onderzoek van de geloofsbrieven is toegepast op 18 leden benoemd door Bulgarije en 35 leden benoemd door RoemeniÃ«. Bij deze nieuwe leden komen er nog eens 3, die benoemd zijn door de bevoegde nationale autoriteiten, ter vervanging van anderen die hun functies hadden neergelegd. De Commissie juridische zaken heeft dus de geloofsbrieven van in totaal 56 leden onderzocht en goed bevonden.
<P>
Het is uiteraard een bijzonder genoegen voor mij verslag te mogen uitbrengen over de bevestiging van het mandaat van al deze leden, en ik denk dat niet alleen de voorzitter van de Commissie juridische zaken maar het hele Parlement zich mag verheugen over de toetreding van de leden van de twee nieuwe lidstaten.
<P>
(Het Parlement bekrachtigt het mandaat van deze leden)

<CHAPTER ID="001">
Opening van de vergadering
<P>
(De vergadering wordt om 09.05 uur geopend)
<SPEAKER ID="005" NAME="Hannes Swoboda">
namens dePSE-Fractie. -(DE) Mijnheer de Voorzitter, ik wil graag terugkomen op een discussie die hier gistermiddag werd gevoerd. Ik wil hier te verstaan geven dat noch de Sociaal-democratische fractie in het Europees Parlement, noch de Fractie van de Europese Volkspartij (Christen-democraten) en Europese democraten, noch enige andere fractie in kennis was gesteld van de wens dat wij nu een resolutie over Rusland aannemen, te meer omdat zelfs de Conferentie van voorzitters dit herhaaldelijk heeft afgewezen.
<P>
Uiteraard moeten we nota nemen van deze beslissing. Niettemin wil ik graag dat dit wordt vastgehouden - en we zullen hierover ook de fracties informeren die om een resolutie hebben gevraagd, in de eerste plaats de Fractie van de Groenen/Vrije Europese Alliantie en de Fractie Alliantie van Liberalen en Democraten voor Europa - dat we niet de wens uiten deze resolutie nu aan te nemen, maar in de volgende vergadering van het Parlement. Ik wil dat hier graag nog eens duidelijk stellen.
<P>
We moeten ons vanzelfsprekend neerleggen bij de regels. Toch willen we hier, mede om redenen van eerlijkheid tegenover de Groenen en de Liberalen, zeggen dat we deze resolutie niet deze week willen aannemen, maar pas tijdens de volgende plenaire vergadering. De Sociaaldemocratisch Fractie zal er in elk geval voor stemmen en ik denk dat ook de EPP er zo over denkt.
<SPEAKER ID="006" NAME="Joseph Daul">
namens de PPE-DE-Fractie. -(FR) Mijnheer de Voorzitter, ik sta volledig achter collega Swoboda, aangezien we niet waren ge√Ønformeerd en daarom ook deze week niets konden voorbereiden voor deze resolutie. Net als de PSE-Fractie wist ook onze fractie hier niets van, en daarom verzoeken wij u de stemming uit te stellen tot de volgende vergaderperiode.
<SPEAKER ID="007" NAME="De Voorzitter">
Hartelijk dank, we hebben nota genomen van uw verzoek. Het zal zo nodig worden doorgegeven aan de andere fracties en we zullen zien hoe we deze kwestie kunnen oplossen.

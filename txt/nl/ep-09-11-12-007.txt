<CHAPTER ID="007">
Goedkeuring van de notulen van de vorige vergadering: zie notulen
<SPEAKER ID="070" NAME="Isabelle Durant" AFFILIATION="Verts/ALE">
(FR) Mijnheer de Voorzitter, dames en heren, ik wil graag uw aandacht vestigen op het feit dat u op uw desk een map zult aantreffen betreffende de Lux-prijs, een filmprijs die u gaat toekennen.
<P>
Ik wil u eraan herinneren dat u de gelegenheid hebt om te stemmen. U bent verplicht te stemmen om een van de drie films die meedingen te kiezen. In de map vindt u een programma van de films die worden vertoond. Er zit ook een dvd in van de film die de prijs in 2007 heeft gewonnen. Deze film is in de 23 talen vertaald, en nog eens in zeven andere talen. Het idee is dat iedereen deze films in de Europese Unie kan bekijken.
<P>
Ik vraag twee dingen van u: ten eerste om de films te gaan bekijken, en ten tweede om te stemmen. Stemmen is heel eenvoudig: u vindt de procedure in uw map; u kunt stemmen op de website en u kunt de films ook bekijken op kanaal 77 van uw televisie.
<P>
Ik verzoek u naar deze films te kijken. Het zijn mooie producties, die de Europese waarden uitdragen. U moet er een, twee of drie kiezen. Het is aan u om uw oordeel te geven; het is belangrijk dat dit Parlement op een duidelijke manier en in groten getale zijn stem uitbrengt. Daarom vraag ik u deel te nemen aan deze stemming. Het is een mooi initiatief. Het is een burgerinitiatief, dat bedoeld is om Europese waarden en Europese filmmakers te promoten.
<P>
U bent nu aan zet; u hebt nog een week, volgende week, om te stemmen. Ik reken op u.
<P>
Ik dank de voorzitter van de Commissie cultuur en onderwijs, mevrouw Pack, die op dit punt een grote bijdrage heeft geleverd. Zij en ik vragen u samen om massaal te gaan stemmen.
<SPEAKER ID="071" NAME="De Voorzitter">
Ik wil mevrouw Durant bedanken voor het huiswerk dat ze ons voor het weekend heeft meegegeven. Het zal ongetwijfeld aandachtig en zorgvuldig gedaan worden.

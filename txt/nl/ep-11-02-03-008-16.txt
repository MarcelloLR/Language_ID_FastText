<CHAPTER ID="008-16">
16. Afvalcrisis in Campanië
<SPEAKER ID="131" NAME="Judith A. Merkies">
auteur. - (EN) Mijnheer de Voorzitter, ik weet dat dit de laatste stemming is. Ik zal niet veel van uw tijd in beslag nemen. Ik ben de rapporteur voor de Commissie verzoekschriften met betrekking tot het onderwerp waarover we gaan stemmen: het vinden van een doorbraak in de slepende afvalcrisis in Campanië, het gebied rond Napels in Italië.
<P>
Nadat zij een groot aantal verzoekschriften had ontvangen, heeft de Commissie verzoekschriften een missie naar Campanië gestuurd en door middel van consensus een verslag aangenomen met een mogelijke oplossing.
<P>
Het spreekt vanzelf dat Italië zich moet houden aan de EU-wetgeving, net als elke andere lidstaat. We staan op het punt een krachtige boodschap af te geven, maar de ingediende amendementen maken de kwestie onnodig politiek en zullen, als ze worden gesteund, het krachtige signaal afzwakken tot een zwak gefluister.
<P>
Als dit Parlement niet naar het pijpen van één lidstaat wil dansen, stel ik voor dat we tegen de amendementen stemmen en de oorspronkelijke tekst steunen.
<SPEAKER ID="133" NAME="Erminia Mazzoni" AFFILIATION="PPE">
(IT) Mijnheer de Voorzitter, ik wil slechts een correctie maken, omdat er een drukfout in het amendement staat. Er is een langere zin geschrapt en nu blijft alleen "stelt de Commissie voor na te gaan of de bestaande stortplaatsen in natuurgebieden worden uitgebreid dan wel of er nieuwe stortplaatsen in Natura 2000-gebieden worden geopend" over.
<SPEAKER ID="135" NAME="Raül Romeva i Rueda" AFFILIATION="Verts/ALE">
(EN) Mijnheer de Voorzitter, zou het mogelijk zijn om een stemming en bloc te houden over alle amendementen?
<SPEAKER ID="136" NAME="De Voorzitter">
Ik heb de namen van de ondertekenaars van de amendementen gelezen. Het zou tegenover enkele Italiaanse collega's oneerlijk zijn om dat te doen.
<SPEAKER ID="137" NAME="Crescenzio Rivellini" AFFILIATION="PPE">
(IT) Mevrouw de Voorzitter, dat is het bewijs dat het hier om een politieke resolutie gaat. Er wordt niet naar de inhoud of de bruikbaarheid ervan gekeken en niemand doet een handreiking naar de gemeenschap, maar iedereen zegt onzinnige dingen. Dit is een politieke motie. Dat blijkt zelfs uit de manier waarop mensen mevrouw Mazzoni aanspreken. Ik roep de Fractie van de Europese Volkspartij (Christen-democraten) op om vóór de amendementen en tegen deze ontwerpresolutie van links te stemmen, dat verantwoordelijk is voor hetgeen in Campanië is voorgevallen en nu een ontwerpresolutie indient in het Parlement. Zij zijn verantwoordelijk voor deze situatie. Zij stonden aan het roer toen dit alles gebeurde.
<SPEAKER ID="138" NAME="De Voorzitter">
Ik weet dat de ontwerpresolutie handelt over een gevoelig onderwerp, maar zij is naar behoren ingediend. Er zijn tevens amendementen ingediend en deze zullen stuk voor stuk in stemming worden gebracht. Er zullen er nog maar enkele volgen.
<SPEAKER ID="139" NAME="De Voorzitter">
Hiermee is de stemming beëindigd.

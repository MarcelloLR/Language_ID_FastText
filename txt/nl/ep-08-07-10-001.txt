<CHAPTER ID="001">
Opening van de vergadering
<P>
(De vergadering wordt om 9.00 uur geopend)
<SPEAKER ID="005" NAME="Daniel Cohn-Bendit" AFFILIATION="Verts/ALE">
- (FR) Mevrouw de Voorzitter, ik wil iets bij u navragen. Blijkbaar is er op verzoek van het Franse voorzitterschap besloten om tijdens de toespraak van president Sarkozy het maken van opnamen aan banden te leggen.
<P>
Ik wil graag weten wie dit besluit heeft genomen, op wiens verzoek dit is gebeurd en wie er zeggenschap heeft over het maken van opnamen in het Europees Parlement. Is dit het Europees Parlement of het Franse voorzitterschap? Ik zou het op prijs stellen als ik een antwoord ontvang voordat de zitting begint.
<SPEAKER ID="006" NAME="De Voorzitter">
Mijnheer Cohn-Bendit, u krijgt een antwoord voor het begin van de zitting. Maar als u het niet erg vindt, gaan we nu verder met de stemmingen.
<SPEAKER ID="007" NAME="Astrid Lulling" AFFILIATION="PPE-DE">
- (FR) Mevrouw de Voorzitter, als quaestor van dit Parlement wil ik uw aandacht vestigen op het feit dat de toegang tot de ingang van het Parlement aan één kant wordt geblokkeerd door de oproerpolitie. Officiële auto's worden door hen niet binnengelaten. Als sommige leden te laat komen omdat ze een omweg moeten maken en hierdoor niet aan de stemmingen mee kunnen doen, moeten ze hiervoor niet worden gestraft.
<SPEAKER ID="008" NAME="De Voorzitter">
Mevrouw Lulling, er zal natuurlijk rekening worden gehouden met het feit dat sommige leden moeite hebben om het Parlement binnen te komen.

<CHAPTER ID="011-01">
1. Geneesmiddelen voor geavanceerde therapie (stemming) 
<P>
- Verslag-Mikolášik
<P>
- Vóór de stemming
<SPEAKER ID="124" NAME="Miroslav Mikolášik " AFFILIATION="PPE-DE">
rapporteur. - (EN) Mijnheer de Voorzitter, als rapporteur wil ik de gelegenheid van de stemming over het verslag aangrijpen om een verklaring af te leggen.
<P>
Ik wil het gedrag van enkele van mijn schaduwrapporteurs veroordelen en mij daar fel tegen verzetten. Door de rapporteur te passeren en het eerste bloc als een zogenaamd compromis met de Raad te presenteren ondermijnen ze de rol van het Parlement.
<P>
Dit Parlement heeft acht fracties, maar slechts drie daarvan - de PSE-fractie, de ALDE-fractie en de GUE/NGL-fractie - hebben ingestemd met deze meer dan zeventig amendementen. Wij hebben niet van de Raad vernomen of het Coreper dit pakket heeft aanvaard. Ik vraag u daarom dringend om bij de stemming tegen het eerste bloc en vóór het tweede bloc te stemmen, dat het resultaat is van het werk van de parlementaire commissies.
<P>
Tegelijkertijd wil ik heel duidelijk verklaren dat ik zal luisteren naar de stem van dit Parlement en als hoofdrapporteur mijn ondubbelzinnige steun zal geven aan dit voorstel.
<SPEAKER ID="125" NAME="Dagmar Roth-Behrendt" AFFILIATION="PSE">
(EN) Mijnheer de Voorzitter, ik wil slechts benadrukken dat ikzelf en leden van enkele andere fracties ons democratische recht hebben gebruikt om op het daarvoor geëigende moment amendementen in te dienen. Ik wil onderstrepen dat alle amendementen in bloc 1 een afspiegeling vormen van de stemmingen in de commissie en stroken met het akkoord dat is bereikt in de technische trialoog met de rapporteur, die vervolgens besloot om die trialoog niet voort te zetten. Nergens zijn we onze bevoegdheden te buiten gegaan, en ik wil voorstellen om te gaan stemmen. Ik respecteer altijd de toepasselijke democratische procedures.
<P>
(Applaus)
<P>
Vóór de stemming over amendement 66
<SPEAKER ID="481" NAME="Hartmut Nassauer" AFFILIATION="PPE-DE">
(DE) Mijnheer de Voorzitter, mijns inziens wordt amendement 66 niet gedekt door het compromisamendement en ik zou u dankbaar zijn indien wij daar apart over zouden kunnen stemmen.
<SPEAKER ID="482" NAME="De Voorzitter">
Uit de gemaakte analyse blijkt dat amendement 66 wordt gedekt door amendement 127, waarin sprake is van afwijkingen voor ziekenhuizen. Daarom is volgens ons hier al over gestemd.
<SPEAKER ID="483" NAME="Alejo Vidal-Quadras  -" AFFILIATION="PPE-DE">
(ES) Mijnheer de Voorzitter, om een goed verloop van de stemmingen te verzekeren, wil ik u verzoeken om ons bij aankondiging van een hoofdelijke stemming iets meer tijd te geven voordat
<P>
(Applaus)
<P>
Dus geeft u ons alstublieft enkele seconden meer tussen de opening en de sluiting van de stemming. Hartelijk dank!
<P>
- Vóór de stemming over het geamendeerde voorstel van de Commissie
<SPEAKER ID="485" NAME="Miroslav Mikolášik " AFFILIATION="PPE-DE">
rapporteur. - (FR) Mijnheer de Voorzitter, volgens mijn stemlijst hadden wij ook moeten stemmen over de amendementen 24, 35, 44, 45, 61, 62 in twee onderdelen en amendement 66, en dat hebben wij niet gedaan. Ik verzoek u daarover te laten stemmen.
<SPEAKER ID="486" NAME="De Voorzitter">
Deze amendementen zijn, mijnheer Mikolášik, gedekt door het eerste pakket.

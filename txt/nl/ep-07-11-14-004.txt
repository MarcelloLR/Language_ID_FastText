<CHAPTER ID="004">
Samenstelling fracties
<SPEAKER ID="144" NAME="De Voorzitter">
Er zijn vandaag brieven ingekomen van mevrouw Daniela Buruiană-Aprodu en de heer Cristian Stănescu waarin zij melding maken van hun besluit de Fractie ITS te verlaten. Het Parlement neemt kennis van dit besluit dat met ingang van vandaag, 14 november 2007, wordt geëffectueerd.
<P>
In aanmerking genomen de eerder deze week gedane aankondigingen van drie leden die de Fractie verlaten, concludeer ik dat het ledenaantal van de Fractie ITS is gekomen onder de twintig is gekomen, het minimumaantal dat krachtens artikel 29, lid 2 is vereist om een politieke fractie te vormen.
<P>
(Luid applaus)
<P>
Het Parlement neemt daarom kennis van het feit dat de Fractie ITS niet langer voldoet aan de criteria van het Reglement voor het formeren van een Fractie. Daaruit vloeit voort dat de Fractie vanaf het moment van deze aankondiging ophoudt te bestaan.
<P>
(Applaus)
<SPEAKER ID="145" NAME="Hans-Peter Martin" AFFILIATION="NI">
(DE) Mijnheer de Voorzitter, ik zou u er graag opmerkzaam op willen maken dat toen ik, net als vele andere afgevaardigden, applaudisseerde voor uw laatste aankondiging, Jean-Marie Le Pen rechtstreeks naar mij dit handgebaar maakte, dat (EN) "Fuck you!” (DE) betekent. Mag ik u verzoeken dat na te gaan op de videobeelden? Ik vind dat een dergelijke handeling echt gevolgen moet hebben. Ik vind het schokkend dat iemand zich tegen mij op zo'n regelrecht agressieve manier gedraagt.
<SPEAKER ID="146" NAME="De Voorzitter">
Dank u, mijnheer Martin, ik merkte het niet zelf op, maar ik neem kennis van uw opmerking.

<CHAPTER ID="009-01">
1. Uitbreidingsstrategie en de belangrijkste uitdagingen voor 2006-2007 (stemming) 
<P>
Vóór de stemming over amendement 29
<SPEAKER ID="143" NAME="Elmar Brok " AFFILIATION="PPE-DE">
rapporteur. - (DE) Mijnheer de Voorzitter, ik stel voor amendement 29 aan te nemen en daar een deel van de oorspronkelijke tekst aan toe te voegen, zodat er aan het eind - als toevoeging aan het sociaaldemocratische voorstel - komt te staan: which make up the European identity. Dit zou dan een combinatie van beide teksten opleveren.
<P>
(Het mondeling amendement wordt in aanmerking genomen)
<P>
Vóór de stemming over amendement 16
<SPEAKER ID="145" NAME="Elmar Brok " AFFILIATION="PPE-DE">
rapporteur. - (DE) Mijnheer de Voorzitter, wij moeten onze tekst aanpassen vanwege de huidige ontwikkelingen bij de onderhandelingen met Turkije. Wij hebben zulks getracht op basis van het sociaal-democratische amendement 16 en het in een vorm gegoten die strookt met de realiteiten sedert de Raad Buitenlandse Zaken van maandag jongstleden. Een gedrukte versie van dit amendement is bij u ingediend, maar ik kan het hier ook voorlezen. De rapporteur en de indieners van het amendement zijn het eens geworden op dit punt.
<P>
(Het mondeling amendement wordt in aanmerking genomen)
<P>
Vóór de stemming over amendement 17
<SPEAKER ID="147" NAME="Giorgos Dimitrakopoulos" AFFILIATION="PPE-DE">
(EL) Mijnheer de Voorzitter, in het door de Sociaal-democratische Fractie ingediende amendement wil ik het woord "Northern Cyprus” vervangen door "Turkish Cypriot Community”. Ik heb dat vanmorgen met de heer Swoboda besproken en naar ik heb begrepen, stemt hij daarmee in.
<P>
(Het mondeling amendement wordt in aanmerking genomen)
<SPEAKER ID="149" NAME="Joost Lagendijk" AFFILIATION="Verts/ALE">
(EN) Mijnheer de Voorzitter, niet dat ik bezwaar heb tegen het voorstel van de heer Dimitrakopoulos, maar ik zou nog een paar andere woorden willen toevoegen aan hetzelfde mondelinge amendement. Na het debat van vanmorgen en na de steunbetuiging van de Raad van maandag jongstleden voor hernieuwde pogingen van de VN om de kwestie-Cyprus op te lossen, zou ik aan het mondelinge amendement van de heer Dimitrakopoulos de volgende woorden toe willen voegen: "in close cooperation with renewed UN efforts”.
<P>
(Applaus)
<P>
(Het mondeling amendement wordt in aanmerking genomen)

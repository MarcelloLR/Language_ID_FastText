<CHAPTER ID="008-05">
5. Structurele bedrijfsstatistieken (stemming) 
<P>
- Vóór de stemming:
<SPEAKER ID="081" NAME="Elisa Ferreira " AFFILIATION="PSE">
rapporteur. - (PT) Misschien maak ik mij niet populair door het woord te nemen, maar ik wil van de gelegenheid gebruik maken om twee boodschappen uit te dragen. In de eerste plaats wil ik de schaduwrapporteurs en de leden van de Commissie danken voor hun medewerking. Tevens wil ik mijn dank betuigen aan de drie Raadsvoorzitterschappen die aan deze medebeslissingsprocedure hebben deelgenomen - namelijk het Oostenrijkse, het Finse en het Duitse voorzitterschap - en die nauw met ons hebben samengewerkt. Het Duitse voorzitterschap heeft ons op het laatste moment nog geholpen met een comitologieprobleem en verdient derhalve een bijzondere vermelding. Ten tweede wil ik onderstrepen dat de 170 amendementen de rol van het Parlement eer aandoen, aangezien daarmee in tal van opzichten wordt bijgedragen aan een vermindering van de administratieve lasten voor bedrijven: minder relevante variabelen worden geëlimineerd, bepaalde kleine en middelgrote ondernemingen worden vrijgesteld van de verplichting om mee te doen aan onderzoeken en het gebruik van administratieve bestanden wordt aangemoedigd.
<P>
Dit is slechts een van de punten die het Parlement er mijns inziens toe zouden kunnen en moeten bewegen om dit voorstel in eerste lezing aan te nemen.
<P>
- Na de stemming over amendement 142:
<SPEAKER ID="083" NAME="Reinhard Rack" AFFILIATION="PPE-DE">
(DE) Mijnheer de Voorzitter, u heeft er terecht op gewezen dat wij een groot aantal stemmingen moeten afhandelen en blijkbaar krijgen wij nu stemmingen waarbij bijna telkens unanieme goedkeuring zal worden verleend. Wie heeft gevraagd om aparte stemmingen? Of, om het anders te zeggen: zouden we niet en bloc kunnen stemmen?
<SPEAKER ID="084" NAME="De Voorzitter">
Als de Sociaal-democratische Fractie in het Europees Parlement hiermee akkoord gaat, kunnen we en bloc over de amendementen stemmen, maar hiervoor is de instemming van die fractie nodig.
<SPEAKER ID="085" NAME="Hannes Swoboda" AFFILIATION="PSE">
(DE) Mijnheer de Voorzitter, wij stemmen daarmee in, maar ik zou het volgende willen voorstellen. Het gaat om amendementen waarover we met de Raad overeenstemming hebben bereikt. Dit zo zijnde, moet de commissie kort bijeenkomen en daartoe een besluit nemen. Dan kunnen wij dit in een minuut afhandelen. Wij kunnen immers niet het werk van de commissie gaan doen.
<SPEAKER ID="086" NAME="De Voorzitter">
Vraagt u om een onderbreking van een minuut?
<SPEAKER ID="087" NAME="Hannes Swoboda" AFFILIATION="PSE">
(DE) Mijnheer de Voorzitter, wij gaan akkoord met stemming en bloc. Maar een volgende keer moet de commissie hier vóór de plenaire vergadering over discussiëren en een besluit nemen, zodat we dat vervolgens binnen een minuut kunnen afhandelen. Ik verzoek u dit door te geven aan de voorzitter van de commissie.
<P>
(Het Parlement stemt in met het verzoek van de heer Rack)
<P>
(Applaus)

<CHAPTER ID="005">
Aanscherping van het verbod op het afsnijden van haaienvinnen in de Europese Unie - Meer steun van de Europese Unie voor amateursporten - Een EU-strategie inzake dakloosheid (schriftelijke verklaringen) 
<SPEAKER ID="997" NAME="De Voorzitter">
De schriftelijke verklaringen 0071/2010, 0062/2010 en 0061/2010 zijn door de meerderheid van de leden van dit Parlement ondertekend en zullen bijgevolg overeenkomstig artikel 123, leden 3 en 4, van het Reglement worden toegezonden aan degenen voor wie ze bestemd zijn en met vermelding van de namen van de ondertekenaars worden gepubliceerd in de aangenomen teksten van deze vergadering.
<SPEAKER ID="110" NAME="Seán Kelly" AFFILIATION="PPE">
(EN) Mevrouw de Voorzitter, namens mijn medeondertekenaars, Ivo Belet, Hannu Takkula, Mary Honeyball en Joanna Senyszyn, dank ik alle Parlementsleden dat ze deze verklaring hebben ondertekend. Het was opvallend dat bijna 50 procent van de ondertekenaars uit vrouwen bestond. Ik dank hun van harte voor hun medewerking en ik spreek met name mijn waardering uit voor Joanna Senyszyn voor haar vastberaden aanpak. Misschien wil ze zelf ook een paar woorden zeggen.
<P>
Ik dank u allen en ik wens u prettige en sportieve kerstdagen.
<SPEAKER ID="111" NAME="De Voorzitter">
Aan de orde is schriftelijke verklaring 0061/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Mevrouw de Voorzitter, dames en heren, met enige emotie en namens mijn collega's, mevrouw Thomsen, mevrouw Lynne, mevrouw Figueiredo en de heer Protasiewicz, wil ik u hartelijk danken voor uw steun aan schriftelijke verklaring 61/2010 over een EU-strategie inzake dakloosheid.
<P>
Terwijl de Europese Commissie vandaag haar vlaggenschipinitiatief presenteert - een Europees platform tegen armoede en uitsluiting - richt het Parlement met deze verklaring een krachtige boodschap aan de Europese Commissie en aan de lidstaten.
<P>
We hebben genoeg gepraat. Het is nu tijd om te handelen. Concrete voorstellen kunnen nu worden uitgevoerd. Laten we ervoor zorgen dat in 2015 niemand meer op straat slaapt.
<P>
Ik wens u allemaal fijne feestdagen en ik denk dat we het nieuwe jaar goed zullen beginnen.
<P>
(Applaus)
<SPEAKER ID="113" NAME="De Voorzitter">
De heer Besset heeft het woord gevraagd. Gaat u uw gang.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Mevrouw de Voorzitter, namens mijn drie collega's, mevrouw Pietikäinen, mevrouw Sârbu en de heer Davies, wil ik mijn oprechte dank betuigen aan de 410 Europese afgevaardigden die de door ons ingediende schriftelijke verklaring 71/2010 hebben ondertekend over de aanscherping van het verbod op het afsnijden van haaienvinnen in de Europese Unie.
<P>
Onder deze kwetsbare soort, net als onder vele andere soorten, wordt namelijk een ware slachting aangericht op zee door het afsnijden van hun vinnen, het zogenaamde finning, en het terugwerpen in zee van karkassen na deze verminking.
<P>
Het doet mij deugd dat zo velen van u deze verklaring hebben ondertekend. Dit is een krachtig signaal aan de Commissie om de regels inzake bescherming van deze soort aan te scherpen.
<P>
(Applaus)

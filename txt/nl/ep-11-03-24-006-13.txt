<CHAPTER ID="006-13">
13. Consumentenrechten (
<SPEAKER ID="114" NAME="Andreas Schwab">
rapporteur. - (DE) Mijnheer de Voorzitter, om te beginnen wil ik alle collega's die voor hebben gestemd hartelijk bedanken. Gezien deze brede meerderheid denk ik dat het belangrijk is dat de Commissie hier kort iets over zegt.
<SPEAKER ID="115" NAME="Janusz Lewandowski">
lid van de Commissie. - (EN) Mijnheer de Voorzitter, wij nemen nota van de stemming hier vandaag. Wij kijken uit naar constructieve samenwerking voor het bereiken van een definitieve overeenstemming. Enkele zeer belangrijke kwesties zijn nog niet afgehandeld. Dit voorstel voor de wetgeving inzake de gecombineerde vergunning is erg belangrijk en daarom hopen we zeer spoedig overeenstemming te bereiken. Ik wil de rapporteur, mevrouw Mathieu, bedanken en ik wens haar en het Hongaarse voorzitterschap het allerbeste.
<SPEAKER ID="116" NAME="Andreas Schwab" AFFILIATION="PPE">
(DE) Mijnheer de Voorzitter, ik had eigenlijk een ander soort mededeling verwacht. Ik had verwacht dat de Commissie zou zeggen dat ze niet met alle punten kon instemmen.
<SPEAKER ID="117" NAME="Janusz Lewandowski">
lid van de Commissie. - (EN) Mijnheer de Voorzitter, ik moest ook reageren op de vorige stemming en dat heb ik dus gedaan. Ik wil nu nogmaals reageren op de laatste stemming over het verslag van de heer Schwab.
<P>
Het feit dat we al ruimschoots in het derde jaar van de onderhandelingen zitten, geeft heel duidelijk aan dat het moeilijk is overeenstemming te bereiken over deze belangrijke kwestie. Ik ben van mening dat het standpunt van de Raad een heel goed uitgangspunt was. Het Parlement heeft zijn eigen standpunt toegevoegd. De Commissie is niet bereid alles wat is voorgesteld te aanvaarden, maar we zijn wel bereid zo veel mogelijk samen te werken om een eindresultaat te bereiken.
<P>
Overigens is mij verteld dat ik ook moest reageren op de uitslag van de vorige stemming; daarom maak ik twee opmerkingen, die niet te veel van uw tijd hebben gekost.
<SPEAKER ID="118" NAME="Andreas Schwab">
rapporteur. - (DE) Mijnheer de Voorzitter, met betrekking tot het laatste punt van de commissaris zou ik willen verzoeken om de kwestie terug te verwijzen naar de commissie volgens artikel 57, lid 2. Ik vraag hiervoor om uw goedkeuring.

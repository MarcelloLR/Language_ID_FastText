<CHAPTER ID="004">
Welkomstwoord
<SPEAKER ID="102" NAME="De Voorzitter">
Als Voorzitter zou ik vandaag graag tien leden van de Southern Sudan Legislative Assembly (Wetgevende vergadering van Zuid-Sudan), aangevoerd door haar voorzitter, de heer Wani Igga, willen verwelkomen, die helemaal naar Straatsburg zijn afgereisd om het Europees Parlement te bezoeken.
<P>
(Applaus)
<P>
De Southern Sudan Legislative Assembly, waarin zij zitting hebben, werd ingesteld als gevolg van de uitgebreide vredesovereenkomst die in 2005 werd getekend na een lange en wrede burgeroorlog. De Vergadering speelt een cruciale rol bij het bewaken van de wetgeving en de implementatie van de vredesovereenkomst. Namens het Europees Parlement wil ik zeggen dat we geheel achter uw Vergadering staan, die het hoofd moet bieden aan de uitdagingen waarmee Sudan thans wordt geconfronteerd, vooral met het oog op de verkiezingen die voor volgend jaar zijn gepland. We hopen dat uw bezoek u zal helpen een vreedzame oplossing te vinden in het Sudan-conflict en dat het bij zal dragen aan de politieke dialoog tussen het Europees Parlement en uw Vergadering over de wederopbouw na het conflict in uw land. Ik heet u daarom welkom bij het Europees Parlement.

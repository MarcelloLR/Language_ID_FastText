<CHAPTER ID="005-05">
5. Vrijwillige modulatie van de rechtstreekse betalingen in het kader van het GLB (stemming) 
<P>
Na de stemming over het voorstel van de Commissie
<SPEAKER ID="125" NAME="Neil Parish " AFFILIATION="PPE-DE">
voorzitter van de Commissie landbouw en plattelandsontwikkeling - (EN) Mijnheer de Voorzitter, ik wilde de commissaris vragen of de Commissie haar voorstel intrekt.
<SPEAKER ID="126" NAME="Franco Frattini" LANGUAGE="IT">
Ik zal het College natuurlijk verslag uitbrengen over de uitslag van de stemming van vandaag.
<SPEAKER ID="127" NAME="Neil Parish " AFFILIATION="PPE-DE">
voorzitter van de Commissie landbouw en plattelandsontwikkeling - (EN) Mijnheer de voorzitter, ik denk niet dat de Commissie erg verhelderend was. Als ik het wel heb, trekt zij haar voorstel niet in, hetgeen betekent dat wij de juridische situatie moeten verduidelijken. De Commissie landbouw en plattelandsontwikkeling heeft haar tweede verslag over de vrijwillige modulatie voorgelegd nadat in november 2006 het eerste verslag op grond van artikel 52, lid 3, van het Reglement van het Europees Parlement, naar de commissie was terugverwezen. Aangezien een akkoord met de Commissie niet haalbaar bleek te zijn, moest de commissie haar standpunt herhalen. We hebben hier dus niet te maken met een nieuw verslag, waarop artikel 52, lid 3, opnieuw van toepassing zou kunnen zijn, maar met een bevestiging van het eerste verslag.
<P>
Over deze kwestie heb ik de juridische dienst van het Europees Parlement geraadpleegd. Deze deelde mij mee dat in ons specifieke geval de laatste zin van artikel 52, lid 4, mutatis mutandis dient te worden toegepast. Dit betekent dat we gaan stemmen over deze wetgevingsresolutie, en dat een tweede terugverwijzing naar de commissie volgens artikel 52, lid 3, niet aangewezen is. We verwijzen dus niet terug naar de commissie.
<P>
Daarom stel ik voor dat het Parlement voor de wetgevingsresolutie van het Parlement stemt. Wij hebben namelijk het wetgevingsvoorstel van de Commissie al verworpen. Daarom ligt de bal nu zonder meer bij de Commissie en de Raad. We zien een nieuw voorstel met grote belangstelling tegemoet.
<P>
(Applaus)
<SPEAKER ID="128" NAME="De Voorzitter">
Ik zal proberen het duidelijk samen te vatten: de Commissie landbouw en plattelandsontwikkeling stelt voor om niet terug te verwijzen naar de commissie maar om, bij wijze van uitzondering en overeenkomstig ons Reglement, meteen over te gaan tot hoofdelijke stemming over deze ontwerpwetgevingsresolutie.

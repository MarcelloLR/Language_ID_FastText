<CHAPTER ID="008">
Regeling van de werkzaamheden
<SPEAKER ID="013" NAME="De Voorzitter">
Aan de orde is de definitieve ontwerpagenda die door de Conferentie van voorzitters is opgesteld overeenkomstig artikel 140 van het Reglement tijdens haar vergadering van 23 september 2010. Met instemming van de fracties wil ik het Huis graag op de hoogte stellen van de voorstellen om de volgende wijzigingen door te voeren:
<P>
(De meerderheid van de fracties, en in sommige gevallen zelfs een ruime meerderheid, is het eens met deze wijzigingen)
<P>
Met betrekking tot de woensdag
<P>
Toevoeging van een nieuw agendapunt: een debat over de verklaringen van de Raad en de Commissie inzake de sociale bepalingen van het Verdrag van Lissabon is ingeschreven op de agenda, na de gecombineerde behandeling over biodiversiteit.
<P>
Het debat over de mondelinge vraag over op zee verloren containers en schadevergoeding is van de agenda genomen.
<P>
Met betrekking tot de donderdag
<P>
De stemmingen beginnen om 11.30 uur.
<P>
De stemming over het verslag-Maňka over het ontwerp van gewijzigde begroting nr. 2/2010 is van de agenda genomen. Het debat kan niet plaatsvinden, omdat de Raad nog geen standpunt heeft vastgesteld over dit onderwerp.
<SPEAKER ID="014" NAME="Corien Wortmann-Kool">
namens de PPE-Fractie. - (EN) Mijnheer de Voorzitter, de PPE juicht goede en diepgaande discussies over sociale onderwerpen tijdens onze plenaire vergaderingen altijd toe, maar dan moeten ze wel goed voorbereid zijn.
<P>
Daarom was aanvankelijk met een meerderheidsbesluit in de Conferentie van voorzitters besloten dat het voorstel van de Sociaaldemocratische Fractie om diensten van algemeen belang in de Lissabon-agenda en publieke diensten in het Verdrag van Lissabon te bespreken, eerst in de Commissie werkgelegenheid en sociale zaken zal worden besproken. Daar zijn wij vóór omdat het een zeer ingewikkeld onderwerp is.
<P>
Ik begrijp dat de titel is aangepast en dat de liberalen hun standpunt hebben bijgesteld, maar inhoudelijk blijft het een ingewikkeld onderwerp en we willen nog steeds dat het voorstel eerst in de Commissie werkgelegenheid wordt besproken, omdat het een zeer belangrijke en ingewikkelde discussie is. Wij zijn er niet tegen maar om deze reden zullen wij ons onthouden van stemming over dit onderwerp.
<SPEAKER ID="015" NAME="De Voorzitter">
Dank u wel, mevrouw Wortmann-Kool, voor uw toelichting. Dit betekent dat dit punt op de agenda komt, maar dat de Fractie van de Europese Volkspartij (Christendemocraten) zich van stemming heeft onthouden. De meerderheid van de overige fracties wilde dit punt op de agenda hebben.
<P>
(De agenda wordt aldus vastgesteld)
<P>
(De vergadering wordt enkele minuten onderbroken)

<CHAPTER ID="012-19">
19. Consumentenrechten (eindstemming) (
<SPEAKER ID="173" NAME="Andreas Schwab">
rapporteur. - (DE) Mevrouw de Voorzitter, ik zal het kort houden. De stemming vond feitelijk al in maart plaats en wat wij hier nu meemaken, is de definitieve stemming. Aangezien het ons drie jaar heeft gekost om tot een compromis te komen, zou ik willen benadrukken dat de Raad en de Commissie op dit vlak bijzonder effectief hebben samengewerkt. Met name de Hongaarse en Belgische voorzitterschappen hebben voortreffelijk werk verricht. Mijn mede-Parlementsleden uit de andere fracties, mevrouw Gebhardt, mijnheer Rochefort, mevrouw Turunen, mijnheer Triantaphyllides en mijnheer Wieland en bovenal u, mevrouw de Voorzitter, als corapporteur, hebben een enorme bijdrage geleverd. Ik zou u daarvoor hartelijk willen danken. Ik geloof dat deze richtlijn een belangrijke stap voorwaarts is in de ontwikkeling van de interne markt, en dat is in het belang van zowel de consument als het bedrijfsleven.
<SPEAKER ID="174" NAME="Martin Schulz">
namens de S&D-Fractie. - (DE) Mevrouw de Voorzitter, zoals wij weten is dit een democratisch instituut. Van tijd tot tijd zullen wij dan ook de regels van de democratie moeten toepassen. Dat is waarom ik ervoor heb gekozen opnieuw het woord te nemen nu dit pakket moet worden afgerond, omdat ik een belangrijke vraag heb over dit pakket namens mijn fractie. U hebt een duidelijke meerderheid voor de koers die u hier vaart. Daar kan geen twijfel over bestaan en wij hebben deze situatie aanvaard, ook al zijn wij het er niet mee eens. Omdat het proces echter nog niet is afgerond, heb ik toch nog een vraag. Het antwoord daarop is van grote importantie voor hoe onze fractie de verdere procedures benadert.
<P>
Wij hebben nu twee belangrijke punten aangeroerd in de vorm van vragen aan de Raad in het verslag-Wortmann-Kool en het verslag-Ferreira, waarin het standpunt van de Raad wordt verwoord en de Raad wordt gevraagd zijn standpunt te wijzigen. Dat is allemaal goed en wel. Maar wat ik u nu wil vragen, is het volgende: wat bent u van plan om te doen als de Raad zijn standpunt niet wijzigt? Wijst u het pakket dan af? Krijgen wij dan een tweede lezing? Zo ja, dan zijn wij bereid de strijd met u tot het einde toe aan te gaan. Of keurt u het pakket ondanks alles toch goed? Gelet op dit uitstel geloof ik dat dit een zeer belangrijke vraag is voor het Parlement.
<SPEAKER ID="175" NAME="De Voorzitter">
Mijnheer Schulz, ik heb u het woord gegeven, maar het is niet de bedoeling dat u een politiek debat opent over zaken waarover zojuist gestemd is.
<P>
(Applaus)
<P>
Dit zal de nodige tijd in beslag nemen. We hebben nog een groot aantal stemmingen te gaan. Het politieke debat zal worden voortgezet.
<P>
(Protest)
<P>
Ik geef tot slot kort het woord aan de heer Daul en de heer Verhofstadt.
<SPEAKER ID="176" NAME="Joseph Daul" LANGUAGE="FR">
Mevrouw de Voorzitter, u weet dat ik het altijd kort houd.
<P>
Martin, wij zijn echte democraten. Jij respecteert de democratie, en wij ook. Winnen is makkelijker dan verliezen, dat klopt. We zullen de onderhandelingen voortzetten en begin juli zullen we definitief stemmen over het verslag na de onderhandeling.
<SPEAKER ID="177" NAME="Guy Verhofstadt" LANGUAGE="EN">
Mevrouw de Voorzitter, ik wil alleen maar even namens mijn fractie aan Martin zeggen dat wij zullen blijven vechten voor dit belangrijke pakket en de aanneming ervan door het Parlement, met inbegrip van alle elementen.
<P>
Wij zullen de onderhandelingen en de strijd voortzetten. Martin kan op ons rekenen. Na deze stemming reken ik echter ook op de constructieve steun van de socialisten om deze strijd te winnen.
<SPEAKER ID="178" NAME="Rebecca Harms">
namens de Verts/ALE-Fractie. - (DE) Mevrouw de Voorzitter, dames en heren, vanmorgen las ik in een Duits dagblad een aandoenlijke oproep over de toekomst van de Europese Unie door drie van mijn medeleden. Een dergelijk vertoon van eenheid is altijd erg aandoenlijk. Het is echter duidelijk dat als het gaat om het reguleren van de financiÃ«le markten en het afwegen van de sociale gerechtigheid, deze eenheid op details maar al te broos is. Ik geloof dat wij niet moeten proberen om de politieke onenigheid op dit punt te verhullen, maar dat wij juist op transparante wijze moeten argumenteren en debatteren over de richting van het beleid, ook in tijden van crisis, als een dienst aan de burgers van Europa.
<SPEAKER ID="179" NAME="De Voorzitter">
De Commissie heeft ons over de door het Parlement aangenomen amendementen de volgende verklaring toegezonden.
<P>
'De Commissie herinnert aan haar toezegging ervoor te zullen blijven zorgen dat de lidstaten - in het belang van de burgers, ter verbetering van de regelgeving, ter wille van de transparantie van de wetgeving, alsook ter ondersteuning van het onderzoek naar de conformiteit van nationale voorschriften met uniale bepalingen - concordantietabellen vaststellen waarin het verband tussen hun omzettingsmaatregelen en de richtlijn van de EU tot uiting komt, en die tabellen in het kader van de omzetting van de Uniewetgeving aan de Commissie meedelen.
<P>
De Commissie betreurt het gebrek aan steun voor de bepaling in het voorstel voor een richtlijn van het Europees Parlement en de Raad inzake consumentenrechten tot wijziging van Richtlijn 93/13/EEG van de Raad en Richtlijn 1999/44/EG van het Europees Parlement en de Raad en tot intrekking van Richtlijn 85/577/EEG van de Raad en Richtlijn 97/7/EG van het Europees Parlement en de Raad, die beoogt de opstelling van concordantietabellen verplicht te stellen.
<P>
In een geest van compromis kan de Commissie, om de onmiddellijke aanneming van dat voorstel mogelijk te maken, ermee instemmen dat de dwingende bepaling over de concordantietabellen in de tekst wordt vervangen door een overweging waarin een aansporing tot de lidstaten is vervat.
<P>
Het standpunt van de Commissie in dit dossier kan echter niet als precedent gelden. De Commissie zal zich blijven beijveren om, samen met het Europees Parlement en de Raad, een geschikte oplossing voor dit horizontale institutionele vraagstuk te vinden.'

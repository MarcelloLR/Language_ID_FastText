<CHAPTER ID="006-04">
4. De mensenrechten in de wereld in 2009 en het EU-mensenrechtenbeleid (
<SPEAKER ID="122" NAME="Sergio Paolo Francesco Silvestris" AFFILIATION="PPE">
. - (IT) Mevrouw de Voorzitter, aangezien het vandaag donderdag is en het hier gaat om de laatste stemming, proberen enkele collega's u voor te stellen dat het volstaat wanneer u zich beperkt tot 'aangenomen' of 'verworpen' en dat er geen enkele noodzaak is om te zeggen "er zijn 452 stemmen uitgebracht; 53 stemmen tegen; 22 stemmen voor; enzovoort..."
<SPEAKER ID="124" NAME="Richard Howitt" AFFILIATION="S&amp;D">
(EN) Mevrouw de Voorzitter, het is een feitelijke kwestie. We willen gewoon de woorden 'in Kroatië' schrappen. Ik geloof niet dat dit een controversieel punt is voor de andere fracties.
<SPEAKER ID="126" NAME="Hannes Swoboda" AFFILIATION="S&amp;D">
(DE) Mevrouw de Voorzitter, dit staat nog niet op onze stemlijst, en daarom wil ik er op wijzen dat we bij het tweede deel van dit amendement en bij het volgende amendement een free vote hebben. Ik dank u.
<SPEAKER ID="128" NAME="Barbara Lochbihler" AFFILIATION="Verts/ALE">
(EN) Mevrouw de Voorzitter, er zijn twee aanvullingen op de tekst. Na "lijst op te stellen met de personen die verantwoordelijk zijn voor” moet het woord 'ernstige' worden ingevoegd. Vervolgens moet het daaropvolgende fragment als volgt luiden: "schendingen van de mensenrechten in Iran na de verkiezingen van 2009, zoals foltering, censuur, verkrachting en buitengerechtelijke executies”.
<SPEAKER ID="130" NAME="Laima Liucija Andrikienė">
rapporteur. - (EN) Mevrouw de Voorzitter, wij hebben een mondeling amendement op amendement 7. De tekst moet als volgt luiden: "dringt er bij de Commissie op aan een lijst op te stellen met de personen die verantwoordelijk zijn voor ernstige schendingen van de mensenrechten in Iran na de verkiezingen van 2009, zoals foltering, censuur, verkrachting en buitengerechtelijke executies, en te overwegen hun straffen op te leggen in de vorm van het bevriezen van activa en reisverboden”.
<SPEAKER ID="132" NAME="Laima Liucija Andrikienė">
rapporteur. - (EN) Mevrouw de Voorzitter, aangezien er in Rusland enkele positieve ontwikkelingen plaatsvinden, willen wij de zin wijzigen die begint met: "acht het spijtig dat toestemming voor deze demonstraties door de autoriteiten tot dusver steeds is geweigerd”. Het voorstel is om dit te wijzigen in "acht het spijtig dat, met uitzondering van de laatste op 31 oktober 2010, toestemming voor deze demonstraties door de autoriteiten tot dusver steeds is geweigerd”.

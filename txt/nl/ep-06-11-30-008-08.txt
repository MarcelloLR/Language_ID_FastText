<CHAPTER ID="008-08">
8. Toetreding van Bulgarije (stemming) 
<P>
Vóór de stemming over amendement 2
<SPEAKER ID="085" NAME="Rebecca Harms" AFFILIATION="Verts/ALE">
(EN) Mijnheer de Voorzitter, mijn Fractie heeft amendement 2 ingediend, omdat het verslag-Van Orden ertoe leidt dat het Parlement afwijkt van de rechtsgrondslag van het toetredingsprotocol.
<P>
(DE) In het toetredingsprotocol hebben wij vastgelegd dat de kerncentrale van Kozloduy moet worden stilgelegd. In tegenstelling tot hetgeen de Fractie van de Europese Volkspartij (Christen-democraten) en Europese Democraten beweert, hebben de Raad of Euratom geen uitlatingen gedaan die duiden op wijzigingen van dit standpunt met betrekking tot veiligheid. Ik dring er derhalve bij de afgevaardigden op aan om ons amendement goed te keuren, zodat wij het toetredingsprotocol niet overtreden.
<SPEAKER ID="087" NAME="De Voorzitter">
Dank u, mevrouw Harms. Wij nemen hier nota van, maar ik wil het debat nu niet meer over gaan overdoen.
<P>
Na de stemming over amendement 2
<SPEAKER ID="088" NAME="Geoffrey Van Orden " AFFILIATION="PPE-DE">
rapporteur. - (EN) Mijnheer de Voorzitter, ik heb geprobeerd om voor de vorige stemming het woord te voeren. U heeft het woord gegeven aan een spreker die bezwaar had tegen het standpunt dat de rapporteur had ingenomen over deze kwestie. Het is niet juist dat we in welke vorm dan ook willen afwijken van het toetredingsverdrag. We vragen alleen maar om enige flexibiliteit in dit verband. Daarom verzoek ik u om toch te laten stemmen over amendement 9.
<SPEAKER ID="089" NAME="De Voorzitter">
Ik weet dat er bij de stemming een miniem verschil was, mijnheer Van Orden, maar ik denk niet dat wat mevrouw Harms te zeggen had, van invloed is geweest op de uitslag van de stemming. Ik denk dat uit de reactie van het Parlement op haar opmerkingen blijkt dat iedereen wist wat zij zou gaan zeggen. Ik doe dan ook geen voorstel om de stemming te heropenen. Dat zou geen goede zaak zijn. Ik verontschuldig me hiervoor, en bied u mijn excuses aan voor het feit dat ik uw opgestoken hand over het hoofd heb gezien. Aan de andere kant denk ik echter niet dat we de stemming nog kunnen veranderen.
<SPEAKER ID="090" NAME="Geoffrey Van Orden " AFFILIATION="PPE-DE">
rapporteur. - (EN) Mijnheer de Voorzitter, we vragen u niet om de stemming over te doen. We vragen alleen maar om te mogen stemmen over de tekst die voor ons ligt. Ik ben bang dat de stemming over dat amendement door deze interventie is beïnvloed. Het verschil bedroeg maar drie of vier stemmen. Ik denk werkelijk dat we het Parlement de kans moeten geven om over de andere ingediende amendementen te stemmen.
<SPEAKER ID="091" NAME="De Voorzitter">
Ik neem hier nota van, mijnheer Van Orden, maar ik vrees dat we de stemming niet kunnen heropenen. Het was een hoofdelijke stemming en de uitslag was duidelijk, hoewel het verschil klein was. Ook al kan de Voorzitter bij een stemming bij handopsteken enige flexibiliteit betrachten, ik ben toch bang dat die gezien de situatie niet heropend kan worden.
<P>
(Applaus)

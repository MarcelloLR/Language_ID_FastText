<CHAPTER ID="005">
Mededeling van de Voorzitter
<SPEAKER ID="012" NAME="De Voorzitter">
(Na de speech van Rebecca Harms, zie interventie 4-010). Ja, mevrouw Harms. Met betrekking tot de kwestie die u zojuist noemde moet ik het Parlement mededelen dat Voorzitter Buzek een publieke verklaring heeft afgelegd, die ik u zal voorlezen.
<P>
Met grote droefheid heb ik kennis genomen van de tragische dood van Natalia Estemirova, die eerder vandaag werd ontvoerd in Grozny. Namens het Europees Parlement wil ik ons medeleven aan haar familie en vrienden overbrengen.
<P>
Natalia Estemirova was een mensenrechtenactiviste en een vooraanstaand onderzoeker bij Memorial over TsjetsjeniÃ«. In 2005 werd ze bekroond met de Robert Schuman medaille van de EVP-fractie in het Europees Parlement. Wij in het Europees Parlement hebben haar werk op het gebied van de mensenrechten, de bevordering van de democratische verantwoording en de uitvoering van de rechtsstaat gewaardeerd.
<P>
We roepen de autoriteiten van de Russische Federatie nadrukkelijk op, om een volwaardig onderzoek naar haar dood te beginnen en hun uiterste best te doen om degenen die verantwoordelijk zijn voor deze tragische dood te vervolgen. Het Europees Parlement is een voorvechter van de democratie en de uitvoering van de rechtsstaat en een verdediger van de mensenrechten. Daarom is het onze plicht onze solidariteit te tonen en onze steun te verlenen aanal diegenen die overal in de wereld strijden voor dezelfde waarden, zoals het geval was met Natalia Estemirova.
<P>
(Applaus)
<P>
Mevrouw Harms, het voorzitterschap is het met u eens dat we een minuut stilte moeten houden ter nagedachtenis van Natalia Estemirova.
<P>
(Het Parlement neemt een minuut stilte in acht)

<CHAPTER ID="005-23">
23. Europees economisch herstelplan (
<P>
Vóór de stemming
<SPEAKER ID="151" NAME="Gunnar Hökmark" AFFILIATION="PPE-DE">
(EN) Mevrouw de Voorzitter, ik wil onze fractie graag informeren dat er in onze stemlijsten een fout staat met betrekking tot amendement 113: er moet een plus in de stemlijst staan, geen min.
<SPEAKER ID="153" NAME="Elisa Ferreira">
rapporteur. - (EN) Mevrouw de Voorzitter, ik wil enkel de bewoording in paragraaf 93 over gezonde overheidsfinanciering wijzigen in "zodra dit mogelijk is" in plaats van "wanneer de economische omstandigheden dit toelaten", zoals afgesproken met de schaduwrapporteurs.
<SPEAKER ID="155" NAME="Alain Lipietz" AFFILIATION="Verts/ALE">
(FR) Mevrouw de Voorzitter, dit is een puur technisch amendement. Er zit namelijk een fout in ons amendement. Er is een streepje dat deels als volgt luidde: " intensify the elimination of barriers (intensivering van de inspanningen om hinderpalen [...] uit de weg te ruimen)”. Wij hebben dit vervangen door "remove injustified barriers”, maar helaas is de oude paragraaf met het oude streepje blijven staan in de tekst van het amendement. Het is derhalve het derde streepje dat we enigszins hebben gewijzigd, en de oude versie hoeft niet te worden behouden.
<SPEAKER ID="157" NAME="Martin Schulz" AFFILIATION="PSE">
(DE) Mevrouw de Voorzitter, uit de enorme vreugde op de banken van de Fractie van de Europese Volkspartij (Christen-democraten) en Europese Democraten over mijn betoog blijkt wel dat de stemming net heel goed verlopen is.
<P>
Ik zou Elisa Ferreira willen bedanken, ze heeft ongelofelijk hard gewerkt om dit resultaat tot stand te brengen. Ik dank met nadruk ook de heer Hökmark, en zeker ook mevrouw Herzog en de heren Bullmann en Lehne, die volgens mij geweldige prestaties hebben geleverd in verband met de Lissabon-resolutie, die hiermee te vergelijken is.
<P>
Uit de reactie bij de PPE-DE-Fractie blijkt wel dat er nog enige beroering heerst. We zijn u dankbaar dat u met ons heeft gestemd voor het sluiten van de belastingparadijzen en de solidariteit tussen de lidstaten. Een paar minuten geleden zag dat er nog heel anders uit. Het strekt u tot eer dat u meegaat op de weg van de sociaaldemocratisering, en het is een goede zaak voor het Europees Parlement, dat u naar links bent opgeschoven.
<P>
(Applaus van links en protest van rechts)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Mevrouw de Voorzitter, ik wilde de Sociaal-democratische Fractie in het Europees Parlement en de Fractie van de Europese Volkspartij (Christen-democraten) en Europese Democraten er slechts aan herinneren dat er in dit Parlement nog andere fracties zijn dan de twee grote fracties.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Mevrouw de Voorzitter, ik wil een beroep doen op het Reglement. Kunt u ons misschien vertellen op basis van welk artikel van het Reglement de heer Schulz nu net het woord heeft gevoerd?
<SPEAKER ID="160" NAME="De Voorzitter">
Dames en heren, eigenlijk heeft de heer Nassauer natuurlijk gelijk. Maar soms moet men, omwille van de democratie, de schoot een beetje vieren.
<P>
Hiermee bedoel ik, dames en heren, dat ik de heer Schulz het woord heb gegeven overeenkomstig artikel 141 van het Reglement. Hij was volkomen gerechtigd het woord te voeren.
<SPEAKER ID="161" NAME="Joseph Daul" AFFILIATION="PPE-DE">
(FR) Mevrouw de Voorzitter, sprak hij namens de Commissie? Omdat hij commissaris wil worden? Of sprak hij als voorzitter van de fractie?
<SPEAKER ID="163" NAME="Vittorio Prodi" AFFILIATION="ALDE">
(IT) Mevrouw de Voorzitter, ik zit met een vraag. Als ik me niet vergis is er nog geen eindstemming gehouden over het verslag van de heer Reul. Kunt u mij vertellen of ik het bij het rechte eind heb?
<SPEAKER ID="164" NAME="De Voorzitter">
Mijnheer Prodi, we hebben amendement 3 goedgekeurd, dat de hele resolutie vervangt.

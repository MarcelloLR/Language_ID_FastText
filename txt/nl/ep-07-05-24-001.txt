<CHAPTER ID="001">
Opening van de vergadering
<P>
(De vergadering wordt om 10.00 uur geopend)
<SPEAKER ID="005" NAME="Richard Corbett" AFFILIATION="PSE">
(EN) Mevrouw de Voorzitter, overeenkomstig bijlage I, artikel 2 van het Reglement dient de Voorzitter degene die geen opgave heeft gedaan van hun financiÃ«le belangen hierop te wijzen. Indien hij of zij blijft nalaten opgave te doen, wordt dit gepubliceerd in de notulen. Als het lid blijft weigeren opgave te doen, zal de Voorzitter maatregelen nemen overeenkomstig artikel 147 teneinde het betrokken lid uit te sluiten.
<P>
Uit de notulen van de vergadering van maandag maak ik op dat de heer Herrero-Tejedor en de heer Nattrass van de UK Independence Party nog altijd geen volledige opgave hebben gedaan van hun belangen. Zij worden nu al maanden achtereen in de notulen vermeld, en ik verzoek de Voorzitter passende maatregelen te nemen. Deze toestand schaadt de goede naam en de geloofwaardigheid van dit Parlement.
<SPEAKER ID="006" NAME="De Voorzitter">
Ik zal het doorgeven, mijnheer Corbett.

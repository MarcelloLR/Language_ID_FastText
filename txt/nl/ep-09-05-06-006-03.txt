<CHAPTER ID="006-03">
3. Orgaan van regelgevende instanties voor elektronische communicatie (GERT) en het Bureau (
<SPEAKER ID="166" NAME="Catherine Trautmann">
rapporteur. - (FR) Mevrouw de Voorzitter, ik heb ook gevraagd om een stemming over het compromis, aangezien dit een grotere reikwijdte heeft dan amendement 46. U hebt besloten dit compromis niet in stemming te brengen, zonder ons enige uitleg te verschaffen en zonder de rapporteur enig antwoord te geven. Ik wilde u hierop wijzen en u zeggen dat ik het betreur dat noch onze aanbeveling noch die van de rapporteur met betrekking tot de stemming in onze vergadering is opgevolgd.
<P>
Bovendien wil ik - bij wijze van uitleg bij de zojuist gehouden stemming - zeggen dat indien een deel, ongeacht welk deel, van het compromis niet wordt aangenomen het hele pakket onderwerp van bemiddeling zal zijn. Dat is de consequentie van de stemming van vandaag.
<SPEAKER ID="167" NAME="De Voorzitter">
Dank u wel, mevrouw Trautmann, ik denk dat het Parlement zich bewust is van de gevolgen van zijn keuze, maar ik dank u niettemin voor het feit dat u hier nogmaals op gewezen hebt. Het zou niet passend zijn geweest om voor het andere te kiezen en de stemming laat inderdaad aan duidelijkheid niets te wensen over.
<P>


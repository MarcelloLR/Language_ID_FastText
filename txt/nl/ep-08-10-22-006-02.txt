<CHAPTER ID="006-02">
2. Uitdagingen voor collectieve overeenkomsten in de EU (
<P>
Vóór de stemming
<SPEAKER ID="124" NAME="Jacek Protasiewicz" LANGUAGE="EN">
Mijnheer de Voorzitter, ik zou willen zeggen dat de PPE-DE-Fractie gisteren na een debat in haar fractievergadering besloten heeft om drie amendementen in te trekken: amendement 6 op paragraaf 9, amendement 8 op paragraaf 15 en amendement 10 op paragraaf 24. Het doet mij genoegen u namens de PPE-DE-Fractie mee te kunnen delen dat deze drie amendementen zijn ingetrokken.
<P>
Na de stemming
<SPEAKER ID="126" NAME="Emilio Menéndez del Valle" AFFILIATION="PSE">
(ES) Mijnheer de Voorzitter, met alle respect maar ik moet de volgende opmerking maken.
<P>
Na de bijzonder toepasselijke en verstandige toespraak over de Alliantie der beschavingen door de Hoge Vertegenwoordiger van de Secretaris-generaal van de Verenigde Naties, heeft u de vergadering hervat met de woorden - misschien heeft u ze daar bij de hand - die min of meer als volgt luidden:
<P>
"Goed, en laten we nu, na de Alliantie der beschavingen weer met beide benen op de grond zien terecht te komen”.
<P>
Mijnheer de Voorzitter, het spijt me te moeten zeggen dat uw opmerking niet strookt met de parlementaire beleefdheid en uw uitoefening van het Voorzitterschap onwaardig was.
<SPEAKER ID="127" NAME="De Voorzitter">
U weet dat het een van de bevoegdheden van het Voorzitterschap is - en mijn collega's de ondervoorzitters doen dat ook vaak - om onschuldige opmerkingen te maken over voorvallen in het Parlement, opmerkingen die moeten beoordeeld worden op hun inhoud en bedoeling.
<P>
Ik kan u verzekeren, beste collega, dat mijn bedoeling volstrekt positief was.
<P>
In elk geval, als u of een ander collega in deze onschuldige en welwillende opmerking een storend element ontwaard hebben, dan kunt u deze opmerking als ingetrokken beschouwen.

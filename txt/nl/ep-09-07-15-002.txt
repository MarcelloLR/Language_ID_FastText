<CHAPTER ID="002">
Ondertekening van volgens de medebeslissingsprocedure aangenomen besluiten: zie notulen
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Mijnheer de Voorzitter, het Litouwse parlement heeft gisteren een wet inzake homoseksualiteit, propaganda voor homoseksualiteit en biseksualiteit aangenomen. De Litouwse president had reeds geweigerd deze wet te ondertekenen. Zij werd terugverwezen naar het parlement. Deze wet is regelrecht in strijd met het Handvest van de grondrechten van de Europese Unie en met artikel 6, lid 1, van het Verdrag van Lissabon.
<P>
Ik roep u op, mijnheer de Voorzitter, namens dit Parlement te protesteren tegen deze wet uit naam van de Europese waarden, omdat het Handvest van de grondrechten, dat in het Verdrag van Lissabon is opgenomen, discriminatie op grond van seksuele geaardheid verbiedt en deze wet seksuele minderheden discrimineert.
<P>
Namens dit Parlement roep ik u op het Litouwse parlement schriftelijk te laten weten dat deze wet indruist tegen het gemeenschappelijke idee van Europa.
<P>
(Applaus)
<SPEAKER ID="008" NAME="De Voorzitter">
Dank u wel. We gaan over tot een presentatie van de agenda.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Mijnheer de Voorzitter, kunt u mij zeggen of u actie gaat ondernemen of niet? Ik heb u gevraagd iets te doen; u moet mij zeggen of u het gaat doen of niet. Dat heb ik u gevraagd.
<SPEAKER ID="010" NAME="De Voorzitter">
Ik ga eerst uitzoeken wat het Litouwse parlement heeft aangenomen en dan neem ik een besluit. Ik houd u hiervan op de hoogte.

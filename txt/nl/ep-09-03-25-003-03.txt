<CHAPTER ID="003-03">
3. Prestaties en duurzaamheid van het Europese luchtvaartsysteem (
<P>
Vóór de stemming
<SPEAKER ID="091" NAME="Marian-Jean Marinescu">
rapporteur. - (RO) Het Parlement heeft een akkoord met de Raad bereikt dat wordt gesteund door vijf politieke fracties. Ik verwijs naar de twee verslagen die volgen.
<P>
Dankzij de amendementen die zijn ingediend door twee van onze leden - waarvan de inhoud overigens al was opgenomen in het compromis dat werd gesloten met de Raad -, moeten we vandaag stemmen over een aantal artikelen.
<P>
Regels die ik als onjuist beschouw hebben ervoor gezorgd dat de volgorde van de stemming in sommige artikelen eerst de tekst van de Commissie vervoer en toerisme bevat en daarna de compromistekst. Ik wil graag vragen om vandaag te stemmen over de compromistekst, aangezien deze wordt gesteund door de vijf politieke fracties, zodat de twee verordeningen aan het einde van deze zittingsperiode van kracht worden.
<SPEAKER ID="092" NAME="De Voorzitter">
Dank u voor uw opmerkingen. Uw wensen worden gehonoreerd, aangezien we de stemlijst volgen en over de amendementen stemmen.

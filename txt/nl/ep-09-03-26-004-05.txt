<CHAPTER ID="004-05">
5. Voedselprijzen in Europa (
<P>
Vóór de stemming
<SPEAKER ID="067" NAME="Katerina Batzeli" LANGUAGE="EL">
Mijnheer de Voorzitter, het zou zeer interessant zijn om eens een vergelijking te maken tussen de resolutie in het verslag van de Commissie landbouw en plattelandsontwikkeling en de door veertig leden en de ALDE-Fractie ingediende alternatieve resolutie. Dan zou men namelijk vaststellen dat:
<P>
ten eerste de alternatieve resolutie in totaal vijftien voorstellen wijzigt maar geen enkele boodschap afgeeft;
<P>
ten tweede zich niet alleen een kwantitatief maar ook politiek vraagstuk stelt, omdat in de alternatieve resolutie elke verwijzing naar de rol en de verantwoordelijkheid van de grote detail- en groothandelsketens is geschrapt;
<P>
ten derde de schriftelijke verklaring van het Europees Parlement met de handtekening van 439 collega's - die aandringen op controle op en een juiste werking van grote supermarkten - geheel onderuit wordt gehaald en
<P>
ten vierde elk beleid met betrekking tot oneerlijke concurrentie onderuit wordt gehaald of wordt verfraaid en zelfs de aanbeveling van de hand wordt gewezen om een voor alle burgers en consumenten toegankelijke Europese gegevensbank met productie- en consumptieprijzen op te richten.
<P>
Niet alleen de Commissie landbouw maar ook de groep op hoog niveau wil dat een onderzoek wordt verricht naar de concurrentie en transparantie op de interne markt in de levensmiddelensector. Nu is het tijdstip gekomen waarop wij allen worden beoordeeld.
<SPEAKER ID="068" NAME="Astrid Lulling" AFFILIATION="PPE-DE">
(FR) Mijnheer de Voorzitter, deze verklaring is toch wel verbijsterend!
<P>
Ik wil alleen maar tegen mijn collega's zeggen dat ik een van de opstellers ben van de alternatieve resolutie. We zitten hier in de Europese Unie, niet in de Sovjet-Unie.
<P>
(Applaus)
<SPEAKER ID="069" NAME="De Voorzitter">
Mevrouw Lulling, zoals de leden van dit Huis vast niet was ontgaan, gaf ik onze rapporteur het woord omdat ze tijdens het debat geen gelegenheid had gekregen het woord te voeren. Zoals u weet heeft de rapporteur recht op twee minuten spreektijd. Zij heeft dan ook gedurende twee minuten alle vrijheid gekregen.

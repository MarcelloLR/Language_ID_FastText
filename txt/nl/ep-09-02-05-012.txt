<CHAPTER ID="012">
Stemmingen
<SPEAKER ID="231" NAME="De Voorzitter">
Aan de orde zijn de stemmingen.
<P>
(Voor de uitslagen van de stemmingen en nadere bijzonderheden hierover: zie notulen)
<P>
- Vóór de stemming:
<SPEAKER ID="232" NAME="Martine Roure" AFFILIATION="PSE">
(FR) Mevrouw de Voorzitter, u zult me misschien ongemanierd vinden, maar ik vind het een kwalijke zaak dat er over zulke belangrijke verslagen, zulke belangrijke resoluties maar door zo weinig mensen wordt gestemd - de afgevaardigden die hier nu nog aanwezig zijn valt natuurlijk niets te verwijten. Maar eerlijk gezegd vind ik deze situatie onrustbarend; ik vraag me af hoeveel geloofwaardigheid we nog genieten.
<P>
Persoonlijk kan ik niet veel langer accepteren dat we met maar zo weinigen zijn. Vroeger of later zullen we ons moeten afvragen of er een quorum moet komen. Ik weet dat er ten minste veertig afgevaardigden moeten zijn voordat er om een quorum kan worden gevraagd. We zijn hier met net iets meer dan veertig, dus dat zal moeilijk worden. Toch geloof ik dat er iets gedaan zal moeten worden.
<P>
(Applaus)
<SPEAKER ID="233" NAME="De Voorzitter">
Aangezien dit punt door minder dan veertig leden aan de orde is gesteld, gaan we over tot de stemming.
<SPEAKER ID="234" NAME="Marios Matsakis" AFFILIATION="ALDE">
(EN) Mevrouw de Voorzitter, dit is al vijf jaar aan de gang. Niet alleen vandaag. Het is een beetje te laat om dat vandaag op te merken.
<SPEAKER ID="235" NAME="Zuzana Roithová" AFFILIATION="PPE-DE">
(CS) Ik zou er alleen graag even op willen wijzen dat dit een probleem is van de socialisten en misschien ook nog van andere fracties, maar hoe dan ook geen probleem van de Europese Volkspartij. Deze is zich ten volste bewust van haar verantwoordelijkheid met betrekking tot dit gewichtige onderwerp en is hier in beduidend grotere getale aanwezig dan de overige.
<SPEAKER ID="236" NAME="Gérard Onesta" AFFILIATION="Verts/ALE">
(FR) Mevrouw de Voorzitter, u heeft volkomen gelijk. De quorumprocedure kan pas worden ingezet als veertig afgevaardigden of de Voorzitter daarom verzoeken. Als u dat wilt, als u vindt dat mevrouw Roure gelijk heeft en het debat te belangrijk is om nu te worden afgesloten, dan kunt u nu een quorum uitroepen en de stemming over dit onderwerp uitstellen - als u tenminste denkt dat dit een zinnige oplossing is.
<SPEAKER ID="237" NAME="Mario Mauro">
auteur. - (IT) Mevrouw de Voorzitter, ik bedank mijn collega Onesta, maar ik denk dat de zoveelste poging om op het allerlaatste moment een meervoudig veroordeelde terrorist te redden, niets uithaalt.
<SPEAKER ID="238" NAME="Bernd Posselt" AFFILIATION="PPE-DE">
(DE) Mevrouw de Voorzitter, ik wil alleen maar zeggen dat op donderdagmiddag de belangrijkste kwesties behandeld worden en dat we deze kwesties dus, juist omdat ze dringend zijn, ook op donderdagmiddag af moeten handelen. Schuld treft alleen degenen die op donderdag ontbreken. Dat zijn mensen die zich drukken en die zich nog maar eens goed moeten afvragen of ze zich nogmaals kandidaat stellen voor het Europees Parlement.
<SPEAKER ID="239" NAME="De Voorzitter">
Deze kwestie heeft een bredere politieke dimensie. Er zijn zoveel mensen als schuldigen aan te wijzen: de fracties en elk afzonderlijk lid. Ik moet me aan de procedure houden, mijnheer Onesta. Volgens de regel mag ik gehoor geven aan een verzoek van ten minste veertig leden, een aantal dat we in dit geval niet halen.

<CHAPTER ID="005-04">
4. Onderlinge aanpassing van de accijnstarieven op alcohol en alcoholhoudende dranken (stemming) 
<P>
- Verslag-Lulling
<P>
- Na de verwerping van het Commissievoorstel:
<SPEAKER ID="120" NAME="Ieke van den Burg" AFFILIATION="PSE">
(EN) Ik dien een verzoek in om het document terug te verwijzen naar de commissie, omdat we nu tegenstrijdige stemmingsuitslagen hebben.
<SPEAKER ID="121" NAME="De Voorzitter">
Aangezien de Commissie geen voorstellen heeft gedaan, wordt de kwestie automatisch terugverwezen naar de bevoegde commissie. Dat zal hoe dan ook gebeuren.
<SPEAKER ID="122" NAME="Astrid Lulling " LANGUAGE="FR">
Mijnheer de Voorzitter, ik heb mijn fractie en een aantal collega's die er gelijkluidende gedachten op nahouden voorgesteld om dit verslag te verwerpen. De benadering die ik had voorgesteld is namelijk niet gevolgd en ik heb de indruk dat bepaalde leden van dit Parlement - we mogen niet vergeten dat de stemmen bijna staakten - niet goed wisten waarover ze stemden.
<P>
(Protest)
<P>
Neem me niet kwalijk: niet goed beseften welke de implicaties hun stem precies zou hebben.
<P>
Daar komt bij, mijnheer de Voorzitter, dat de Commissie er het zwijgen toedoet. Terwijl commissaris Kov√°cs gisteren tweemaal het woord heeft gevoerd, heb ik hem als rapporteur geen antwoord mogen geven. Dat geeft wel aan hoe machteloos de Commissie is.
<P>
We hebben een voorstel gedaan om uit de impasse te geraken. We hebben daarvoor helaas geen steun ontvangen, mijnheer de Voorzitter. Er is dus geen verslag van het Parlement over dit voorstel. De Commissie en de Raad kunnen zo de status-quo voortzetten en in hun lethargie volharden.
<P>
(Applaus)
<SPEAKER ID="123" NAME="De Voorzitter">
Er zal uiteraard een debat worden gehouden wanneer de zaak weer in het Parlement ter tafel wordt gelegd.

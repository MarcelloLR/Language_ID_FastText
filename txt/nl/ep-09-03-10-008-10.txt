<CHAPTER ID="008-10">
10. Gelijke behandeling en toegang van man en vrouw in de podiumkunsten (
<P>
Vóór de stemming:
<SPEAKER ID="114" NAME="Claire Gibault">
rapporteur. - (FR) Mijnheer de Voorzitter, dames en heren, ook in de kunstwereld blijven de grote verschillen tussen mannen en vrouwen hardnekkig.
<P>
Aangezien ik zelf actief ben in de kunstwereld, gaat dit onderwerp me na aan het hart. In de podiumkunsten worden vrouwen nog steeds ernstig gediscrimineerd, met name voor hoge functies. Er zijn maar weinig vrouwelijke theaterdirecteuren en zij staan zelden aan het hoofd van dans- of operagezelschappen.
<P>
Zo is het belangrijk om alle audities voor de selectie van orkestmusici achter een scherm te houden, zoals dat ook al gebeurt in het bedrijfsleven, waar gebruik wordt gemaakt van anonieme cv's. Enerzijds is dit de enige manier waarop vrouwen orkestsolist kunnen worden en anderzijds kan discriminatie op grond van ras of etnische afkomst hiermee worden voorkomen.
<P>
Voorts is de combinatie van werk en privéleven voor vrouwen in deze sector nog moeilijker omdat de werktijden door de aard van hun beroep ongebruikelijk zijn. Er moet dan ook worden gezorgd voor kinderopvang op specifieke tijden die aansluiten op de behoeften van kunstenaars.
<P>
Dames en heren, Europa mag als bakermat van cultuur niet blijven toekijken bij zulke ondragelijke problemen.

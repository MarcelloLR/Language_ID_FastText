<CHAPTER ID="008-13">
13. Vooruitgang op het gebied van gelijke kansen en non-discriminatie in de EU (
<P>
- Vóór de stemming:
<SPEAKER ID="148" NAME="Philip Bushill-Matthews">
namens de PPE-DE-Fractie. - (EN) Mijnheer de Voorzitter, onze fractie had om drie aanvullende naamafroepingen willen vragen maar op een of andere manier is dit verzoek onderweg kwijtgeraakt.
<P>
Mijnheer de Voorzitter, ik verzoek u deze drie naamafroepingen te laten verrichten. Bij navraag begreep ik van het secretariaat dat het in orde was dat vandaag te vragen. Het betreft alinea 2, amendement 4d, alinea 6 van de oorspronkelijke tekst en tot slot, na alinea 36, ons amendement 12. Hopelijk begrijpt u dat dit een zeer gevoelig dossier is en we zouden graag zien dat niet alleen wordt vastgelegd waar we tegen zijn, maar ook waar we vóór zijn.
<P>
(De Voorzitter stelt vast dat er geen bezwaren zijn aangaande dit amendement)
<P>
- Vóór de stemming over amendement 5:
<SPEAKER ID="150" NAME="Sophia in 't Veld Veld" AFFILIATION="ALDE">
(EN) Mijnheer de Voorzitter, we hebben het gehad over landen die de antidiscriminatierichtlijn niet adequaat ten uitvoer hebben gelegd of omgezet maar er is één land dat de richtlijn helemaal niet ten uitvoer heeft gelegd en daarom stel ik het volgende mondelinge amendement voor: "roept de Tsjechische regering op om de werkgelegenheidsrichtlijn effectief om te zetten en het Tsjechisch parlement om het veto van de Tsjechische president te verwerpen”.
<P>
(Het mondeling amendement wordt verworpen)
<P>
- Vóór de stemming over de amendementen 1, 16 en 17:
<SPEAKER ID="152" NAME="Richard Howitt" AFFILIATION="PSE">
(EN) Mijnheer de Voorzitter, ik zal het heel kort houden. Ik waardeer natuurlijk uw discretie bij de uitleg van het Reglement, maar ik vind het zeer vreemd dat de PPE-DE-Fractie op het laatste moment, na het verstrijken van de indieningstermijn, vraagt om stemmingen bij naamafroeping omdat ze, zo zeggen ze, hun argumenten op een positieve manier willen uitleggen, terwijl hun amendementen er nota bene op gericht zijn alinea's uit dit verslag te schrappen. Ik denk dat ze eerder de barsten in hun eigen fractie proberen te verhullen dan dat ze iets positiefs willen zeggen over discriminatiebestrijding.
<SPEAKER ID="153" NAME="De Voorzitter">
Mijnheer Howitt, waarschijnlijk was het verzoek om de desbetreffende stemming te laat ingediend, maar ik heb het u wel gevraagd. Maar u vroeg te laat het woord. Als u meteen het woord had gevraagd, hadden we misschien anders gestemd.

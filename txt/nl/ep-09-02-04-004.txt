<CHAPTER ID="004">
De prioriteiten in de strijd tegen de ziekte van Alzheimer (schriftelijke verklaring): zie notulen
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
(SV) Nu hoop ik dat het hele Parlement luistert. Tijdens de vergaderperiode van januari hebben we eenstemmig een resolutie over de Hoorn van Afrika aangenomen. Die bevatte een specifieke paragraaf waarin stond dat Dawit Isaak zou worden vrijgelaten. Dawit Isaak is nu ernstig ziek en ik wil de Voorzitter vragen om de Eritrese autoriteiten aan te schrijven.
<P>
Het nieuws over zijn ziekte is door diverse bronnen bevestigd en wordt vandaag in de Zweedse media vermeld. De situatie is zeer acuut en wanhopig, en ik wil er nog even aan herinneren dat Dawit Isaak een Zweeds-Etritrese journalist is die sinds 2001 zonder proces gevangen zit. Nu zijn zijn gezondheidsproblemen zo ernstig dat hij in een militair ziekenhuis verblijft, en ik vrees voor zijn leven.
<P>
Ik verzoek dringend om steun voor de vrijlating van Dawit Isaak.
<P>
(Applaus)
<SPEAKER ID="088" NAME="De Voorzitter">
Mevrouw Svensson, ik kan bevestigen dat de Voorzitter van het Parlement contact met de autoriteiten in kwestie zal opnemen.

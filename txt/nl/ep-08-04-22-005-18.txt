<CHAPTER ID="005-18">
18. Kwijting 2006: Europese Stichting tot verbetering van de levens- en arbeidsomstandigheden (
<P>
- Vóór de stemming:
<SPEAKER ID="121" NAME="Herbert Bösch  " AFFILIATION="PSE">
voorzitter van de Commissie begrotingscontrole. - (DE) Mijnheer de Voorzitter, ik wil het Huis erop wijzen dat de resoluties over de kwijting van de agentschappen zullen worden aangenomen zonder de toelichtingen. Als voorzitter heb ik de toelichting geschrapt, in overeenstemming met artikel 48 van ons Reglement, omdat de toelichting van de rapporteur niet aansloot op de door de commissie aangenomen tekst. Dit te uwer informatie.
<SPEAKER ID="122" NAME="Hans-Peter Martin">
rapporteur. - (DE) Mijnheer de Voorzitter, ik zou dit niet doen als Herbert Bösch niet had gesproken. Het is gewoonweg niet waar. U kunt het zelf lezen in de desbetreffende resoluties: in eerste instantie was het voorstel om slechts een klein gedeelte te schrappen. Ik tekende daar bezwaar tegen aan, juist op grond van het Reglement, waarna de heer Bösch - naar mijn mening volkomen arbitrair en onterecht - de hele toelichting heeft geschrapt. Die toelichting bevatte een aantal kritiekpunten, die overigens door zijn eigen fractie in exact dezelfde bewoordingen in het openbaar zijn geuit. Dit is meten met twee maten: als ik het zelf zeg is het toegestaan, maar als iemand anders het zegt is dat niet aanvaardbaar.

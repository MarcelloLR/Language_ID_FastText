<CHAPTER ID="002">
Opening van de vergadering: zie notulen
<P>

<SPEAKER ID="007" NAME="Ignasi Guardans CambÃ³" AFFILIATION="ALDE">
(EN) Mijnheer de Voorzitter, ik wil een beroep doen op artikel 166 van het Reglement met betrekking tot bijlage II A van het Reglement van dit Parlement.
<P>
Ik heb de Commissie een mondelinge vraag gesteld die vandaag beantwoord zou worden en ik heb een formele reactie van het voorzitterschap ontvangen met als strekking dat mijn vraag onaanvaardbaar was, kennelijk op grond van bijlage II A van het Reglement, waarin staat dat een vraag niet wordt aanvaard indien deze in de periode van de drie voorafgaande maanden beantwoord is. In de voorafgaande drie maanden is echter geen soortgelijke vraag beantwoord. Klaarblijkelijk wordt deze bepaling toegepast op een antwoord van de Commissie op een mondelinge vraag gevolgd door een debat.
<P>
Welnu, bijlage II, die door het voorzitterschap wordt aangehaald, heeft betrekking op vragen van Parlementsleden die geregeld worden in artikel 109 van het Reglement, en de mondelinge vraag gevolgd door een debat wordt geregeld in artikel 108 van het Reglement. Omdat in bijlage II de rechten van Parlementsleden worden beperkt, is een uitgebreide interpretatie waarbij bijlage II op artikel 108 en niet op artikel 109 wordt toegepast, onaanvaardbaar. Daarom wil ik het voorzitterschap vragen zijn standpunt te heroverwegen en toe te staan dat de vraag in overeenstemming met het Reglement wordt ingediend.
<SPEAKER ID="008" NAME="De Voorzitter">
Wij zullen hiernaar kijken en u op de hoogte houden.

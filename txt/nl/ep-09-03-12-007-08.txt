<CHAPTER ID="007-08">
8. Migrantenkinderen (stemming) 
<P>
Vóór de stemming over paragraaf 7
<SPEAKER ID="105" NAME="Philip Bushill-Matthews">
namens de PPE-DE-Fractie. - (EN) Mijnheer de Voorzitter, in paragraaf 7 - de laatste paragraaf - wordt u verzocht deze resolutie te doen toekomen aan de Commissie, de Raad en die andere gerenommeerde organen, waaronder het Comité van de Regio's en het Europees Economisch en Sociaal Comité, alsmede aan de sociale partners, maar anders dan gebruikelijk wordt u niet opgedragen deze resolutie aan de parlementen van de lidstaten te doen toekomen. Derhalve wil ik deze weglating rechtzetten en het volgende zeer eenvoudige mondelinge amendement voorstellen: "en de parlementen van de lidstaten”.

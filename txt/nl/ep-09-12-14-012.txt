<CHAPTER ID="012">
Regeling van de werkzaamheden
<SPEAKER ID="021" NAME="De Voorzitter">
Aan de orde is de definitieve ontwerpagenda die door de Conferentie van voorzitters is opgesteld overeenkomstig artikel 137 van het Reglement tijdens haar vergadering van 10 december. De volgende wijzigingen zijn voorgesteld:
<P>
Met betrekking tot de maandag - geen wijzigingen
<P>
Met betrekking tot de dinsdag
<P>
Ik heb een verzoek ontvangen van de Fractie Europa van Vrijheid en Democratie om een mondelinge vraag aan de Commissie op de agenda te plaatsen over het subsidiariteitsbeginsel. Het betrof een schriftelijk verzoek dat is ingediend bij het Bureau van het Europees Parlement. Ik verzoek een afgevaardigde van de EFD-Fractie hier iets over te zeggen.
<SPEAKER ID="022" NAME="Francesco Enrico Speroni">
namens de EFD-Fractie. - (IT) Mijnheer de Voorzitter, geachte collega's, wij hebben gevraagd deze mondelinge vraag op de agenda te plaatsen, daar we menen dat het Parlement recht heeft op een passend antwoord bij dit belangrijke onderwerp. Daarom verzoeken wij de agenda te wijzigen.
<P>
(Het Parlement willigt het verzoek in)
<SPEAKER ID="023" NAME="De Voorzitter">
Dames en heren, ik wil u erop wijzen dat dit punt als laatste agendapunt aan de agenda voor dinsdagavond wordt toegevoegd. De termijn voor de indiening van ontwerpresoluties is dinsdag 15 december om 10.00 uur, de termijn voor de indiening van gezamenlijke ontwerpresoluties en amendementen is woensdag 16 december om 10.00 uur, en de stemming vindt op donderdag plaats. Dus: morgen als laatste punt, ontwerpresoluties uiterlijk woensdag en donderdag de stemming.
<SPEAKER ID="024" NAME="Hannes Swoboda">
namens de S&D-Fractie. - (DE) Mijnheer de Voorzitter, voor zover we begrepen hebben, hebt u in verband met het voorstel dat in eerste instantie is ingediend naar een resolutie verwezen. Wij zijn echter niet expliciet overeengekomen of er al dan niet van een resolutie sprake moet zijn.
<SPEAKER ID="025" NAME="De Voorzitter">
Inderdaad, goed dat u daarop wijst. Het verzoek werd ingediend samen met de resolutie.
<P>
Met betrekking tot de woensdag - geen wijzigingen
<P>
Met betrekking tot de donderdag
<P>
Zijn er opmerkingen over de donderdag?
<SPEAKER ID="026" NAME="Fiorello Provera">
namens de EFD-Fractie. - (IT) Mijnheer de Voorzitter, geachte collega's, donderdag behandelen we de urgente zaken. Als derde punt bij dat debat is de toestand in Azerbeidzjan gepland. De westerse media hebben bericht over een ruzie in een uitgaansgelegenheid waarbij twee jonge bloggers en nog twee andere mensen betrokken waren. Er is een arrestatie verricht en een vonnis uitgesproken. Ik vind het niet meer dan terecht dat de feiten worden uitgezocht en wordt nagetrokken of alles is gedaan volgens de wet.
<P>
Tegelijkertijd hebben zich echter deze dagen in de Filipijnen ernstige gebeurtenissen voorgedaan: 57 personen die in een rij stonden te wachten om steun te geven aan een kandidaat voor de presidentsverkiezingen zijn vermoord door een gewapende groepering die zich heeft beroepen op de revolutionaire situatie om de wapens op te nemen tegen de regering. Dat heeft zelfs geleid tot het uitroepen van de staat van beleg in de Filipijnen.
<P>
Daarom vraag ik de collega's om bij het derde punt van donderdag het onderwerp "Azerbeidzjan‚Äù te vervangen door de situatie in de Filipijnen. Er bestaat een duidelijk verschil tussen de ernst van de feiten die zich hebben voorgedaan in Azerbeidzjan en ...
<P>
(Spreker wordt door de Voorzitter onderbroken)

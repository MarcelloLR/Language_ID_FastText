<CHAPTER ID="007-01">
1. Ontwerp van algemene begroting van de Europese Unie - Begroting 2008 (stemming)
<P>
- Vóór de stemming
<SPEAKER ID="052" NAME="Kyösti Virrankoski" AFFILIATION="ALDE">
(EN) Mijnheer de Voorzitter, voorafgaand aan de stemming wil ik de volgende verklaring afleggen.
<P>
Zoals u weet, heeft de Begrotingscommissie gestemd over meer dan 1 600 amendementen op de ontwerpbegroting voor 2008. Zoals altijd zijn er enkele technische aanpassingen die ik graag in de plenaire vergadering in stemming wil brengen.
<P>
Na de stemming diende de Begrotingscommissie een voorstel in om de volgende vier amendementen opnieuw ter tafel te brengen:
<P>
Amendement 990: + 1,53 miljoen euro op begrotingslijn 16 03 04, alleen vastleggingskredieten;
<P>
Amendement 24: op begrotingslijn 15 05 55, alleen vastleggingskredieten, reserve en opmerkingen zoals in amendement 938;
<P>
Amendement 989: + 1 miljoen euro op begrotingslijn 16 03 02, vastleggingskredieten en + 1 miljoen euro in betalingskredieten;
<P>
Amendement 1043: +1 miljoen euroop begrotingslijn 15 06 06, vastleggingskredieten en + 1 miljoen euro in betalingskredieten, plus aanvullende opmerkingen uit amendement 25, met een bedrag van 1 miljoen euro in plaats van 1,5 miljoen euro.
<P>
Deze technische aanpassingen en specificaties zijn behandeld en goedgekeurd tijdens de vergadering van de Begrotingscommissie van 11 oktober 2007.
<P>
Wat betreft Frontex: na de stemming in de commissie werd een technische fout ontdekt met betrekking tot de opmerkingen. De juiste aanpassing van de opmerkingen is opgenomen in amendement 1133, dat aan de stemlijst is gehecht.
<P>
Tot slot zijn de opmerkingen in het aangenomen amendement 634 niet opgenomen in amendement 1018 op begrotingslijn 15 02 02 05, amendement 934 op begrotingslijn 09 06 01, amendement 938 op begrotingslijn 15 05 55 en amendement 940 op begrotingslijn 17 02 02. Op begrotingslijn 09 03 03 is het juiste getal voor vastleggingskredieten 5 en voor betalingskredieten 4,85.
<P>
Ik verzoek de zittingsdienst de nodige correcties in de notulen aan te brengen.
<P>
Daarnaast hebben we gisteren een discussie gehouden tijdens de vergadering van coördinatoren en, overeenkomstig hun besluiten, beveel ik aan amendement 752 af te wijzen en te stemmen vóór amendement 610 op begrotingslijn 16 02 02 (multimedia-acties), maar de reserve van amendement 752 over te nemen en amendement 1044 af te wijzen en te stemmen vóór amendement 32 op begrotingslijn 16 02 03.
<P>
- Na de stemming over amendement 878
<SPEAKER ID="054" NAME="Kyösti Virrankoski" AFFILIATION="ALDE">
(FI) Mijnheer de Voorzitter, met betrekking tot amendement 878, het gaat over de proefprojecten en is aangenomen. Er was brede consensus in de commissie dat we de veranderingen in amendement 822 zouden toevoegen aan de rechtvaardigingen. Ze zijn verder identiek maar er is een minder belangrijke wijziging aangebracht in amendement 822 vergeleken met de rechtvaardigingen voor het voorgaande amendement en ik stel voor dat we alleen over de rechtvaardigingen in het geval van amendement 822 zouden kunnen stemmen.
<SPEAKER ID="055" NAME="De Voorzitter">
Dank u, mijnheer Virrankoski. Ik hoor dat dit inderdaad de bedoeling is, maar mevrouw De Keyser heeft opnieuw het woord gevraagd.
<SPEAKER ID="056" NAME="Véronique De Keyser" AFFILIATION="PSE">
(FR) Mijnheer de Voorzitter,ik maak me enigszins bezorgd omdat ik zie dat we in amendement 231 hebben gestemd voor een Europese stichting voor de verbetering van"liefdevolle en werkende omstandigheden”. Hier is toch zeker enige uitleg op zijn plaats!
<P>
- Vóór de stemming over amendement 996
<SPEAKER ID="058" NAME="Kyösti Virrankoski" AFFILIATION="ALDE">
(EN) Mijnheer de Voorzitter, ik stel voor dat we alleen stemmen over de reserves en ik ben vóór het opheffen van de reserve, omdat we alle door ons gevraagde informatie hebben.
<P>
- Vóór de stemming over amendement 21
<SPEAKER ID="060" NAME="Christopher Heaton-Harris" AFFILIATION="PPE-DE">
(EN) Mijnheer de Voorzitter, ik herinner het Parlement eraan dat dit het amendement is betreffende het Unified Sports-programma voor de Speciale Olympische Spelen.
<P>
- Vóór de stemming over amendement 938
<SPEAKER ID="062" NAME="Kyösti Virrankoski" AFFILIATION="ALDE">
(EN) Mijnheer de Voorzitter, lijn 15 05 55 is, geloof ik, al aan de orde geweest in mijn eerdere verklaring, dus daar hoeven we niet over te stemmen.
<SPEAKER ID="063" NAME="De Voorzitter">
Er blijft echter de kwestie van de reserve, mijnheer Virrankoski. We hoeven niet over het eerste deel te stemmen, maar er moet gestemd worden over het tweede deel, dat wil zeggen, de reserve.
<SPEAKER ID="064" NAME="Kyösti Virrankoski" AFFILIATION="ALDE">
(EN) Mijnheer de Voorzitter, in mijn verklaring zei ik "reserve en opmerkingen zoals in amendement 938”.
<P>
- Vóór de stemming over amendement 1043
<SPEAKER ID="066" NAME="Kyösti Virrankoski" AFFILIATION="ALDE">
(EN) Mijnheer de Voorzitter, dat heb ik ook al in mijn eerdere verklaring aangegeven.
<P>
- Vóór de stemming over amendement 752
<SPEAKER ID="068" NAME="Kyösti Virrankoski" AFFILIATION="ALDE">
(EN) Mijnheer de Voorzitter, wat betreft lijn 16 02 02, adviseer ik dat we amendement 752 afwijzen en amendement 610 goedkeuren, maar dat we de reserve van amendement 752 overnemen. Daarom stel ik voor dat we eerst over amendement 610 stemmen en daarna over de reserve van amendement 752.
<P>
- Vóór de stemming over amendement 990
<SPEAKER ID="070" NAME="Kyösti Virrankoski  " AFFILIATION="ALDE">
rapporteur. -(EN) Mijnheer de Voorzitter, ik geloof dat dit al in mijn eerdere verklaring aan de orde is gekomen.
<P>
- Na de stemming over blok 6
<SPEAKER ID="072" NAME="László Surján" AFFILIATION="PPE-DE">
(EN) Mijnheer de Voorzitter, de Duitse tekst van amendement 951 is de juiste. De tekst in enkele van de andere talen bevat fouten, dus ik verzoek u de Duitse tekst aan te houden.
<P>
- Vóór de stemming over blok 8
<SPEAKER ID="074" NAME="Ville Itälä  " AFFILIATION="PPE-DE">
rapporteur.-(EN) Mijnheer de Voorzitter, voordat we stemmen over de begrotingsamendementen, wil ik u wijzen op een beperkt aantal noodzakelijke technische aanpassingen.
<P>
De eerste betreft Afdeling I, amendement 1094: er wordt alleen gestemd over begrotingslijn 20 26.
<P>
Wat betreft hoofdstuk 101: de vergadering dient alleen te stemmen over het definitieve bedrag in amendement 1004, namelijk 5 miljoen euro.
<P>
Wat betreft Afdelingen VI en VII: de tweede en derde alinea van de verantwoording bij amendement 1001 en de tweede alinea in de amendementen 986, 1007 en 999 moeten worden vervangen door de tweede en derde alinea van de verantwoording bij amendement 1013.

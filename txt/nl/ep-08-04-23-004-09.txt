<CHAPTER ID="004-09">
9. Voortgangsverslag 2007 over de Voormalige Joegoslavische Republiek Macedonië (
<P>
- Vóór de stemming:
<SPEAKER ID="094" NAME="Erik Meijer">
rapporteur. - (EN) Mijnheer de Voorzitter, het mondelinge amendement van de heer Landsbergis verplicht me om de ingewikkelde situatie omtrent een naam uit te leggen.
<P>
"FYROM” is nooit de naam van een land geweest, maar kan alleen de afkorting zijn van de "Voormalige Joegoslavische Republiek Macedonië”. In mijn laatste verslag, dat in de plenaire zitting van dit Parlement van 12 juli 2007 werd aangenomen, werd besloten om deze afkorting niet als naam in gebruik te nemen, maar alleen deze vier woorden te gebruiken.
<P>
De conclusie was om alle andere termen in amendementen te vervangen door "Voormalige Joegoslavische Republiek Macedonië”.
<P>
Ik stel voor om dit aan te houden. Het mondelinge amendement dat door de heer Landsbergis wordt voorgesteld is niet in lijn met deze beslissing. Ik verwacht dat een overeenkomst met Griekenland in de loop van 2008 het probleem van de verschillende namen van deze staat zal oplossen en dat daarmee de term FYROM voor altijd wordt vergeten.
<SPEAKER ID="095" NAME="Vytautas Landsbergis" AFFILIATION="PPE-DE">
. - (EN) Mijnheer de Voorzitter, wij bevinden ons in een hachelijke situatie met een van onze buren, omdat een normaal op het Europese continent bestaande republiek officieel een niet-bestaande republiek wordt genoemd - alleen de "voormalige” Republiek M. - op grond van een besluit van de VN.
<P>
Voordat Washington New York volgt en eist dat Georgië in de Kaukasus voortaan de "Voormalige Sovjetrepubliek Georgië” genoemd wordt, wil ik ons ongenoegen over dergelijke praktijken uiten en een oplossing vinden voor "M.”. Dit is mijn voorlopige voorstel - niet om de naam van "een voormalig” iemand te vervangen, maar om de situatie omtrent de tekst van ons verslag te corrigeren door toevoeging van een aanvullende verklaring: "het land met de aanduiding FYROM”.
<P>
Ik verzoek u een beetje gevoel voor humor te tonen en dit voorstel te steunen. We zouden zowel Griekenland als "M.” moeten helpen.
<P>
(Het Parlement verwerpt het mondelinge amendement)

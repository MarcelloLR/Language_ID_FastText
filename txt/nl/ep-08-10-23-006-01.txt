<CHAPTER ID="006-01">
1. Ontwerp van algemene begroting van de Europese Unie - Begroting 2009 (stemming) 
<P>
- Vóór de stemming
<SPEAKER ID="049" NAME="Jutta Haug">
rapporteur. - (DE) Mijnheer de Voorzitter, de verklaring gaat net als in voorgaande jaren - voor de stemming moet hier een aantal technische aanpassingen worden meegedeeld. Ik weet dat dit voor mijn collega's niet bijster interessant is, maar het moet gewoon in de notulen staan.
<P>
Ten eerste: zoals reeds in de stemlijst is aangegeven, heeft de stemming over amendement 783 op begrotingslijn 22 02 04 02 alleen betrekking op betalingskredieten.
<P>
Ten tweede: de toelichtingen bij Global Energy Assessment horen niet bij begrotingslijn 08 03 01, waaraan ze per abuis zijn toegevoegd, maar bij begrotingslijn 08 05 01. Daarom wordt bij amendement 936 op begrotingslijn 08 03 01 niet over de toelichtingen bij Global Energy Assessment gestemd. Deze toelichtingen worden in plaats daarvan opgenomen in amendement 938 op begrotingslijn 08 05 01.
<P>
Uw enthousiasme is u aan te zien!
<P>
Ten derde: de heropneming van de middelen die in het voorontwerp van begroting waren toegewezen aan de decentrale agentschappen met hun titels in de begrotingslijnen 1 en 2, strekt zich natuurlijk ook uit tot de personeelsformatie. Dit geldt voor het Europees Geneesmiddelenbureau, het Europees Agentschap voor chemische stoffen, het Europees Agentschap voor de veiligheid van de luchtvaart, het Europees Agentschap voor maritieme veiligheid, het Europees Spoorwegbureau, het Europees Milieuagentschap, het Europees Centrum voor de ontwikkeling van de beroepsopleiding, de Europese Autoriteit voor voedselveiligheid, het Communautair Bureau voor visserijcontrole en het Communautair Bureau voor plantenrassen. De personeelsformaties van deze agentschappen zijn niet expliciet vermeld in de documenten met de amendementen.
<P>
Ten vierde: op aanwijzing van de Juridische Dienst moet een toelichting bij bepaalde begrotingslijnen licht worden gewijzigd. Het gaat om de zin die begint met de woorden "De Commissie zal” en eindigt met de woorden "voor wat betreft het gebruik van communautaire fondsen”, in de volgende amendementen: amendement 994 op lijn 19 04 01, amendement 1011 op lijn 21 02 01, amendement 1015 op lijn 21 03 01, amendement 1016 op lijn 21 04 01, amendement 1026 op lijn 23 02 01 en amendement 785 op lijn 23 02 02. De correcte versie van deze verklaring is opgenomen in de stemlijst.
<P>
Ten vijfde: tot slot is vanwege een technisch probleem begrotingslijn 19 06 06 met de titel "Consulaire samenwerking” niet opgenomen in de amendementen, hoewel hij was opgenomen in de nota van wijzigingen nr. 1/2009. Deze nieuwe begrotingslijn wordt daarom met een p.m.-vermelding toegevoegd.
<P>
Als geen van mijn collega's bezwaar aantekent tegen de punten die ik hier heb meegedeeld, zal de zittingsdienst alle punten zo opnemen zoals we ze hebben goedgekeurd.
<SPEAKER ID="050" NAME="De Voorzitter">
(DE) Mevrouw Haug, daar wij veel vertrouwen in u hebben, kunnen we hier nu over gaan stemmen.
<P>
(Het Parlement keurt het voorstel van de rapporteur goed)
<P>
Vóór de stemming over amendement 111
<SPEAKER ID="051" NAME="Catherine Guy-Quint" AFFILIATION="PSE">
(FR) Mijnheer de Voorzitter, volgens mij hebben wij niet gestemd over het tweede deel van 106. Kunt u dit alstublieft nagaan?
<SPEAKER ID="052" NAME="De Voorzitter">
(DE) Jawel hoor, dit is gebeurd mevrouw Guy-Quint. De heer Dunstan heeft mij net verteld dat het eerste deel inmiddels voorbij is en dat we al over het tweede deel hebben gestemd.
<P>
Vóór de stemming over blok 8
<SPEAKER ID="053" NAME="Janusz Lewandowski">
rapporteur. - (EN) Mijnheer de Voorzitter, er zijn dit keer geen technische aanpassingen, dus we kunnen nu stemmen.
<P>
(Applaus)
<SPEAKER ID="054" NAME="De Voorzitter">
(DE) Dan kunnen we de rapporteur alleen maar feliciteren.

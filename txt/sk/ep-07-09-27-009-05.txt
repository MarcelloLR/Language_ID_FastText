<CHAPTER ID="009-05">
5. Situácia v Barme (hlasovanie) 
<P>
- Návrh uznesenia:
<P>
Pred hlasovaním o odseku 1:
<SPEAKER ID="098" NAME="Geoffrey Van Orden" AFFILIATION="PPE-DE">
Vážený pán predseda, kým ešte máme delegáciu Národného ľudového kongresu na galérii pre verejnosť, chcem tiež povedať, že dúfam, že si pán Wang Jingfan odnesie z tohto Parlamentu veľmi silný odkaz o našich očakávaniach, že Čína bude aktívnejšie presadzovať riešenie problémov v Barme.
<P>
(dlhotrvajúci potlesk)
<P>
Vážený pán predseda, rozprávali sme o tomto včera a viem, že si naše názory odnesie so sebou.
<P>
Aby sme ušetrili čas, smiem navrhnúť dva pozmeňujúce a doplňujúce návrhy? V súčasnosti sa nám situácia v Barme veľmi rýchlo mení. Po prvé, navrhujem, aby sme v odseku 1 pridali na koniec ďalšiu vetu: 'a úplne odsudzuje brutálnu odpoveď barmských predstaviteľov.
<P>
(Ústny doplňujúci a doplňujúci návrh bol prijatý)
<P>
Pred hlasovaním o odseku 3:
<SPEAKER ID="100" NAME="Geoffrey Van Orden" AFFILIATION="PPE-DE">
Vážený pán predseda, odsek 3 by teraz znel: "Vyjadruje svoje zdesenie nad zabitím mierumilovných protestujúcich, nalieha, aby sa bezpečnostné sily vrátili do kasární a vyzýva k uznaniu oprávnenosti uskutočňovaných požiadaviek na medzinárodnú lekársku pomoc pre zranených a na prepustenie zatknutých demonštrantov a ostatných politických väzňov."
<P>
(dlhotrvajúci potlesk)
<P>
(Ústny pozmeňujúci a doplňujúci návrh bol prijatý)
<P>
Pred hlasovaním o odseku 5:
<SPEAKER ID="102" NAME="Martin Schulz" AFFILIATION="PSE">
(DE) Vážený pán predseda, súhlasím s pánom Van Ordenom a ďalšími - berúc do úvahy aj prítomnosť pána Wang Jingfan a delegácie - že tento Parlament by mal vyslať empatický signál. V súvislosti s odsekom 5 by sme však mali požadovať, aby bol text pozmenený nasledovne, pretože po tom, čo sa v minulosti stalo v Bezpečnostnej rade, si viac nemôžeme byť istí, či sme navrhli text dostatočne opatrne. Len kvôli tomu, že chceme byť veľmi presní, žiadame, aby bol odsek 5 preformulovaný nasledovne:
<P>
(DE) "Žiada Čínu, aby plne podporila jasné stanovisko Bezpečnostnej rady Spojených národov, ktoré odsudzuje použitie brutálnej sily."
<P>
(DE) Uvidíme, či sa právo veta už použilo, no žiadame Parlament, aby súhlasil, že potrebujeme jasné odsúdenie Bezpečnostnou radou a Čína by ho mala podporiť.
<SPEAKER ID="105" NAME="Elmar Brok" AFFILIATION="PPE-DE">
(DE) Vážený pán predseda, naša skupina taktiež chcela predložiť na rokovanie ústny pozmeňujúci a doplňujúci návrh, ale myslím si, že môžeme súhlasiť s týmto spoločným prístupom. Podľa mojich informácií už Čína hlasovala proti a nielen Čína, ale aj ďalší stály člen Bezpečnostnej rady, Rusko. Preto by som súhlasil s prerokovaním pozmeňujúceho a doplňujúceho návrhu Martina Schulza, aby sa Čína a Rusko dostali do úzkych.
<P>
(Ústne pozmeňujúce a doplňujúce návrhy boli prijaté)
<P>
(potlesk)

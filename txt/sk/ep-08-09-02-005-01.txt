<CHAPTER ID="005-01">
1. Program Mládež v akcii (2007 - 2013) (
<P>
Pred začiatkom hlasovania:
<SPEAKER ID="130" NAME="Katerina Batzeli">
spravodajkyňa. - Vážený pán predsedajúci, vzhľadom na štyri správy, o ktorých máme hlasovať, mi dovoľte v mene Výboru pre kultúru a vzdelávanie poznamenať, že viacročné programy v oblasti kultúry, vzdelávania, mládeže a aktívneho občianstva patria medzi najdôležitejšie činnosti EÚ a predovšetkým Európskeho parlamentu.
<P>
Z uvedeného dôvodu je potrebné, aby sa rozhodnutia o výbere a financovaní jednotlivých činností zakladali na jasných a objektívnych kritériách. Mali by sa prijať zjednodušené procesy, aby sme v záujme európskych občanov zabránili nepotrebným oneskoreniam.
<P>
Cieľom komitologického balíka štyroch správ, ktoré má Parlament na dnešnom plenárnom zasadnutí prijať, je zaručiť transparentné, rýchle a účinné postupy. Spomínaný krok zároveň posilní aj úlohu Európskeho parlamentu v tomto druhu postupov.
<P>
Obzvlášť uspokojujúca je skutočnosť, že tieto parlamentné návrhy prijali Komisia ako aj Rada. Je nádejou na budúcu medziinštitucionálnu dohodu.
<P>
Nakoniec by som sa rada poďakovala Komisii, Rade a slovinskému predsedníctvu ako aj súčasnému francúzskemu predsedníctvu za ducha spolupráce a zhody a za spôsob, akým tieto štyri programy Spoločenstva riadili.

<CHAPTER ID="008-13">
13. Pokrok v oblasti rovnakých príležitostí a nediskriminácie v EÚ (transpozícia smerníc 2000/43/ES a 2000/78/ES) (
<P>
Pred začiatkom hlasovania:
<SPEAKER ID="148" NAME="Philip Bushill-Matthews">
v mene skupiny PPE-DE. - Vážený pán predseda, naša skupina mala v úmysle požiadať o tri ďalšie hlasovania podľa mien, no z nejakého dôvodu tieto žiadosti neboli doručené.
<P>
Preto by som chcel, prostredníctvom vás, pán predseda, požiadať, aby došlo k dosadeniu spomínaných hlasovaní. Už som sa skontaktoval so sekretariátom, aby som sa uistil, že je v poriadku, ak o to žiadam dnes. Ide o nasledujúce časti textu: odsek 2, pozmeňujúci a doplňujúci návrh 4D, odsek 6 pôvodného textu a napokon náš pozmeňujúci a doplňujúci návrh 12 po odseku 36. Dúfam, že uznáte, že ide o veľmi citlivý dokument, boli by sme radi, keby sa oficiálne zaznamenalo nielen to, proti čomu sme, ale aj to, za čo sme.
<P>
(Predseda potvrdil, že voči tomuto pozmeňujúcemu a doplňujúcemu návrhu nie sú žiadne námietky.)
<P>
- pred začiatkom hlasovania o pozmeňujúcom a doplňujúcom návrhu č. 5:
<SPEAKER ID="150" NAME="Sophia in 't Veld" AFFILIATION="ALDE">
Vážený pán predseda, hovorili sme o krajinách, ktoré primerane neuplatnili alebo netransponovali antidiskriminačnú smernicu. Jedna krajina ju však zatiaľ neuplatnila vôbec, a preto navrhujem nasledujúci ústny pozmeňujúci a doplňujúci návrh: "Vyzýva vládu Českej republiky, aby účinne transponovala smernicu o zamestnaní a parlament Českej republiky, aby prehlasoval veto českého prezidenta."
<P>
(Ústny pozmeňujúci a doplňujúci návrh nebol prijatý.)
<P>
- pred začiatkom hlasovania o pozmeňujúcich a doplňujúcich návrhoch č. 1, 16 a 17:
<SPEAKER ID="152" NAME="Richard Howitt" AFFILIATION="PSE">
Vážený pán predseda, veľmi stručne chcem povedať, že hoci samozrejme podporujem vaše rozhodnutie týkajúce sa výkladu rokovacieho poriadku, zdá sa mi veľmi zvláštne, že skupina PPE-DE chce zaviesť hlasovania podľa mien na poslednú chvíľu, už po uplynutí konečného termínu. Odôvodňujú to tým, že chcú pozitívne vysvetliť svoj postoj, no svojimi pozmeňujúcimi a doplňujúcimi návrhmi sa usilujú odstrániť, zdôrazňujem, odstrániť odseky z tejto správy. Myslím si, že v skutočnosti sa snažia zakryť trhliny vo svojej skupine a vôbec im nejde o to, aby niečím pozitívnym prispeli k boju proti diskriminácii.
<SPEAKER ID="153" NAME="Predseda">
Vážený pán Howitt, pravdepodobne máte pravdu, že spomínané hlasovanie bolo predložené neskoro, no pýtal som sa na váš názor, a v tomto ohľade ste o slovo požiadali príliš neskoro. Ak by ste o slovo požiadali okamžite, možno by sme hlasovali ináč.

<CHAPTER ID="007-07">
7. Finančné príspevky EÚ do Medzinárodného fondu pre Írsko (2007 - 2010) (
<P>
- Pred začiatkom hlasovania:
<SPEAKER ID="163" NAME="Seán Kelly">
spravodajca. - Vážený pán predsedajúci, viem, že kolegom sa nepáči, keď ľudia vystupujú v tejto konkrétnej chvíli, ale na niekoľko krátkych minút ich prosím o zhovievavosť.
<P>
Po prvé, keďže sa o tom v Parlamente nediskutovalo, je dôležite k tejto záležitosti niečo povedať, najmä pokiaľ ide o úlohu, ktorú Európska únia zohráva v súvislosti s Medzinárodným fondom pre Írsko. Po druhé, väčšina ľudí v Írsku a mimo Írska si myslí, že tento fond je z veľkej časti financovaný Spojenými štátmi. Samozrejme, že Spojené štáty zohrali podstatnú úlohu, a takisto aj Kanada, Austrália a Nový Zéland, za čo by som im rád poďakoval. Je však dôležité poznamenať, že v období od roku 2006 Európska únia v skutočnosti financuje 57 % tohto fondu. Toto nie je všeobecne známe a, samozrejme, keďže sa o tom tu v Parlamente neviedla rozprava, tajilo sa to. Chcel by som preto vyzdvihnúť úlohu Európskej únie pri napomáhaní vytvárania kontaktu, dialógu a zmierenia v Severnom Írsku, ktoré, našťastie, naďalej trvajú, i keď ako mierový proces sú ešte stále krehké.
<P>
Dnes by som chcel vzdať hold všetkým, ktorí prispeli k mieru v Severnom Írsku. Je ich naozaj mnoho a domnievam sa, že ide najmä o extrémne strany. Strany, ako napríklad strana Dr. Iana Paisleyho, ktorý bol mnohé roky poslancom tohto Parlamentu, a strana pána Gerryho Adamsa, ktoré by sa pred 20 rokmi nikdy neboli spojili, zjednotil mierový proces a deľba moci. Európska únia si musí prisvojiť zásluhy na tomto procese, minimálne za svoj podiel, a to chcem dnes zdôrazniť. Chcel by som vzdať hold všetkým, ktorí podstúpili riziká v mene mieru v Severnom Írsku, a dúfam, že mier bude pokračovať.
<P>
(GA) Dúfam, že toto uznesenie bude jednohlasne schválené a chválim všetky zainteresované osoby, ktoré zohrali úlohu v mierovom procese v našej krajine.
<SPEAKER ID="165" NAME="Francesco Enrico Speroni" AFFILIATION="EFD">
(IT) Vážený pán predsedajúci, všimol som si, že v čase medzi voľbou podpredsedu a niekoľkými poslednými hlasovaniami zmizlo 150 poslancov. Neviem, či dôvodom ich zmiznutia je bolesť žalúdka alebo majú problém s klimatizáciou. Možno by sme to mali prešetriť.
<SPEAKER ID="166" NAME="Predsedajúci">
Nie, nezmizli. Poskytneme vám veľmi jasné vysvetlenie toho, čo sa stalo v súvislosti s hlasovaním za pastora Tőkésa, ale nebol to boží zásah.

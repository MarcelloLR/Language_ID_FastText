<CHAPTER ID="012">
Program práce
<SPEAKER ID="016" NAME="Predseda">
Konečné znenie návrhu programu tejto schôdze, ktorý navrhla konferencia predsedov na svojom zasadnutí vo štvrtok 29. januára 2009 v súlade s článkami 130 a 131 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
Pondelok: - Pani Roureová stiahla žiadosť na krátke prednesenie svojej správy týkajúcej sa podmienok prijímania žiadateľov o azyl a utečencov v členských štátoch. O správe sa preto bude hlasovať vo štvrtok.
<P>
Štvrtok: Skupina Únie za Európu národov požiadala, aby bol bod o situácii na Filipínach nahradený bodom s názvom "Odmietnutie Brazílie vydať Cesareho Battistiho”.
<SPEAKER ID="017" NAME="Roberta Angelilli">
v mene skupiny UEN. - (IT) Vážený pán predseda, po konzultáciách s kolegami poslancami by som rada požiadala o pozmeňujúci a doplňujúci návrh k programu, ako ste práve hovorili. Konkrétne by som sa chcela opýtať, či záležitosť s Cesarom Battistim môže byť zahrnutá medzi naliehavé témy.
<P>
Pred pár dňami brazílska vláda odmietla vydať teroristu Cesareho Battistiho, ktorý si odpykáva doživotný trest za spáchanie štyroch vrážd, a udelila tomuto vrahovi status politického utečenca. Toto rozhodnutie, ktoré je urážkou pamiatky obetí a ich rodín, takisto ako aj potupou inštitúcií a talianskeho súdnictva, vzbudilo veľké pobúrenie verejnej mienky.
<P>
To je odôvodnenie mojej žiadosti, ktorá by spolu s ďalšími problematikami, podľa môjho názoru, mala byť vypočutá. Ďalším dôvodom je, že prišla zo strany najvyšších verejných predstaviteľov v Taliansku, počnúc prezidentom republiky, pánom Napolitanom. To sú teda dôvody tejto žiadosti.

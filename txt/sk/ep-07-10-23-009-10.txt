<CHAPTER ID="009-10">
10. Uvádzanie prípravkov na ochranu rastlín na trh (hlasovanie) 
<P>
- Správa: Hiltrud Breyer
<P>
- Po ukončení hlasovania o pozmeňujúcom a doplňujúcom návrhu 243:
<SPEAKER ID="134" NAME="Graham Booth" AFFILIATION="IND/DEM">
Vážený pán predsedajúci, procedurálna námietka, toto je absolútne fiasko. Musíme prejsť k plne elektronickému hlasovaniu. Je to úplne absurdné!
<P>
(potlesk)
<SPEAKER ID="135" NAME="Predsedajúci">
Pán Booth, nie je to fiasko. Vyskytli sa chyby, ktoré sú pri takomto dlhom hlasovaní zo štatistického hľadiska bežné. Absurdné sú skôr podobné zásahy ako tento váš.
<P>
(potlesk)
<P>
- Pred začiatkom hlasovania o legislatívnom uznesení:
<SPEAKER ID="136" NAME="Edward McMillan-Scott" AFFILIATION="PPE-DE">
Vážený pán predsedajúci, mám procedurálnu námietku. Nerád by som veci predlžoval a vy ste príliš zdvorilý na to, aby ste ma zastavili. Máme však pravidlo, ktoré pri takom dlhom hlasovaní ako toto, osem strán tridsiatich hlasovaní oddelene, umožňuje predsedajúcemu, ktorý vedie hlasovanie, navrhnúť Parlamentu, aby sa správa vrátila výboru späť na prehodnotenie a opätovné predloženie. Myslím, že toto pravidlo by sme mali využívať častejšie.
<P>
(potlesk)
<SPEAKER ID="137" NAME="Hannes Swoboda">
v mene skupiny PSE. - (DE) Vážený pán predsedajúci, vykonali ste kus výbornej práce a rovnako, ako my, si zaslúžite obed. Hlasovanie by sme mali presunúť na zajtra.
<SPEAKER ID="138" NAME="Joseph Daul">
v mene skupiny PPE-DE. - (FR) Vážený pán predsedajúci, je 14.00 hod a hlasovanie by sme mali zastaviť. Je mi skutočne ľúto, že správa ako táto sa dostala do pléna. Navrhujem, aby sa v budúcnosti vykonalo viac práce vo výbore, a aby sa v rámci plánovanej reformy Parlamentu tieto pravidlá zrevidovali. Takto predsa nemôžeme pokračovať v práci.
<P>
(potlesk)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Vážený pán predsedajúci, myslím, že môj kolega sa vyjadril celkom správne, avšak mal by pripustiť, že práve jeho skupina nerešpektovala prácu vo výbore a predložila všetky pozmeňujúce a doplňujúce návrhy dnes.
<P>
(potlesk)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Vážený pán predsedajúci, dámy a páni, podľa pána Cohn-Bendita rozhodol výbor o tejto otázke veľmi výraznou väčšinou, avšak Parlament sa postavil voči tomuto rozhodnutiu spôsobom hraničiacim s kladením prekážok. Taká je pravda. Preto nejde o procedurálnu otázku, ale o otázku politického postoja.
<SPEAKER ID="141" NAME="Predsedajúci">
Dámy a páni, ide o kombináciu dvoch nešťastných okolností. Po prvé, predošlá rozprava bola veľmi dlhá a posunula hlasovanie a po druhé, dnes sme mali na programe jedno z najdlhších hlasovaní tohto zasadnutia.
<P>
Preto v tejto fáze hlasovanie prerušíme. Ďakujem vám za spoluprácu.

<CHAPTER ID="014">
Schválenie zápisnice z predchádzajúceho rokovania
<SPEAKER ID="477" NAME="Bruno Gollnisch" AFFILIATION="NI">
(FR) Chcel by som sa vyjadriť k bodu 16 zápisnice, v ktorom sa celkom správne uvádza moja požiadavka viesť rozpravu o zrušení mojej poslaneckej imunity, čo ste odmietli. Je to preto v rozpore s tým, čo pani predsedajúca Angelilliová predtým povedala, keď tvrdila, že som včera dostal priestor na rozhovor o zrušení mojej poslaneckej imunity, čo nie je pravda. Tento Parlament teda zbavil jedného zo svojich poslancov rozhodujúceho práva na ochranu bez toho, aby umožnil, aby či už samotná strana, alebo niekto iný vystúpili na jeho obranu na túto tému v pléne, či už počas rozpravy, počas vysvetlenia hlasovania, alebo pri inej príležitosti. Chcel som len, aby bola táto skutočnosť uznaná. Ďakujem vám za to.
<SPEAKER ID="478" NAME="Predseda">
Rozumiem tomu tak, že vaša poznámka sa týka zápisnice. Ďakujem vám za ňu.

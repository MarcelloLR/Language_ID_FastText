<CHAPTER ID="008-10">
10. Stratégia EÚ pre mládež - investovanie a posilnenie postavenia mládeže (
<P>
Pred začiatkom hlasovania:
<SPEAKER ID="113" NAME="Georgios Papanikolaou" AFFILIATION="PPE">
(EL) Vážená pani predsedajúca, dámy a páni, toto obdobie je kritické pre celú Európu. Budúcnosť pre Európu, o ktorej chcem rozprávať, znamená predovšetkým budúce generácie. Optimizmus v súvislosti s budúcnosťou Európy znamená mladých ľudí s príležitosťami, zručnosťami a kvalifikáciou.
<P>
Táto správa a každá ďalšia iniciatíva v súvislosti s touto otázkou nebude mať v budúcnosti žiadnu hodnotu, pokiaľ každý z nás, najmä tí, ktorých priamo volia občania Európy, neupozornia v každej politike, v každom pilieri našej činnosti na prioritu a dôraz, ktorý musíme venovať mladým ľuďom. V tomto zložitom období, ktoré prebieha v Grécku a v iných krajinách, sme presvedčení, že to môžeme dosiahnuť. Môžeme to dosiahnuť, ak vynaložíme skutočné úsilie spolu s mladými ľuďmi, ktorí, ak budú mať finančné prostriedky a príležitosť, vezmú budúcnosť do vlastných rúk a povedú nás k lepšiemu zajtrajšku.
<P>
Ďakujem tieňovým spravodajcom zo všetkých skupín za spoluprácu a jednomyseľný postoj, ktorý sme dosiahli.
<P>
(potlesk)

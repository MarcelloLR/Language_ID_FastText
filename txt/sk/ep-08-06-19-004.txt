<CHAPTER ID="004">
Oficiálne privítanie
<SPEAKER ID="052" NAME="Predsedajúca">
Rada by som teraz privítala v rokovacej sieni delegáciu zo Spolkového zhromaždenia Švajčiarska. Švajčiarsku delegáciu vedie pani Brigitta Gadientová.
<P>
(potlesk)
<P>
Je mi potešením privítať vás všetkých v Európskom parlamente v Štrasburgu, kde sa zúčastňujete na 27. medziparlamentnom stretnutí EÚ a Švajčiarska, konajúcom sa včera a dnes.
<P>
V Európskom parlamente sme mali niekoľko zaujímavých diskusií o rozvoji, súčasnom stave, a výzvach do budúcnosti vo vzťahoch medzi Švajčiarskom a EÚ s osobitným dôrazom na dialóg medzi EÚ a Švajčiarskom o daňovej problematike, voľnom pohybe osôb a o skúsenostiach z posledného rozširovania EÚ, cezhraničnom poskytovaní služieb, dohode Schengen/Dublin, švajčiarskych finančných príspevkoch k rozširovaniu EÚ, a voľnom obchode s poľnohospodárskymi produktmi.
<P>
Medzi našimi parlamentmi existuje dlhodobá spolupráca, - takmer tri desaťročia -, ktorá viedla k rozvoju a hlbokým poznatkom na oboch stranách - EÚ aj Švajčiarska. Som presvedčená, že výmena názorov, ktorá sa uskutočnila tento týždeň, zlepší našu parlamentnú spoluprácu.
<P>
(potlesk)

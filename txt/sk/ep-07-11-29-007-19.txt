<CHAPTER ID="007-19">
19. Rezíduá pesticídov v potravinách a krmivách (vykonávacie právomoci prenesené na Komisiu) (hlasovanie) 
<P>
- Správa: Robert Sturdy
<P>
- Pred hlasovaním
<SPEAKER ID="108" NAME="Siim Kallas">
podpredseda Komisie. - Pán predsedajúci, Komisia chce poďakovať Európskemu parlamentu za konštruktívnu podporu a víta kompromis, ktorý bol dosiahnutý. V rámci tohto kompromisu Komisia súhlasila s tým, že urobí toto vyhlásenie:
<P>
"Štandardné časové lehoty pre regulatívny postup s kontrolou sú stanovené v článku 5a odsekoch 3 a 4 rozhodnutia 1999/468/ES. V riadne odôvodnených výnimočných prípadoch je možné udeliť z odsekov 3 a 4 výnimku. Cieľom skrátenia časových lehôt podľa regulatívneho postupu s kontrolou, ktorá je súčasťou návrhu nariadenia Európskeho parlamentu a Rady, ktorými sa mení nariadenie (ES) č. 396/2005 o maximálnych limitoch rezíduí pesticídov v potravinách a krmivách rastlinného a živočíšneho pôvodu a na ich povrchu, pokiaľ ide o vykonávacie právomoci prenesené na Komisiu, je ukončiť proces od podania žiadosti o maximálny limit rezíduí do jej schválenia v dobe kratšej, než je jeden rok. Tieto prispôsobenia sú nevyhnutné k zaisteniu zlučiteľnosti s navrhovanou ročnou lehotou pre schválenie prípravkov na ochranu rastlín, o ktorých hovorí návrh nariadenia Európskeho parlamentu a Rady o uvádzanie prípravkov na ochranu rastlín na trh.
<P>
Európska komisia preskúma primeranosť skrátenia časových lehôt regulatívneho postupu s kontrolou po dvoch rokoch skúseností s povoľovacím konaním upraveným v návrhu nariadenia Európskeho parlamentu a Rady o uvádzanie prípravkov na ochranu rastlín na trh, a to s ohľadom na skúsenosti získané pri uplatňovaní týchto postupov v Európskom parlamente a v Rade.

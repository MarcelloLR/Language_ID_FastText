<CHAPTER ID="005-13">
13. Uplatňovanie zásady vzájomného uznávania rozsudkov (
<P>
Pred začiatkom hlasovania:
<SPEAKER ID="144" NAME="Armando França">
spravodajca. - (PT) Táto správa bola dobrým príkladom porozumenia a spolupráce v Parlamente a spolupráce medzi Parlamentom a Radou. Ďakujem preto kolegom poslancom, zástupcom Rady, technickým zamestnancom a všetkým, ktorí boli zapojení do práce na tejto komplexnej a náročnej správe.
<P>
Toto rámcové rozhodnutie bude pre trestnú justíciu v EÚ veľmi dôležité. Propaguje zásadu vzájomného uznávania, zaručuje posilnenie práva na obhajobu a záruk obvinených, urýchľuje a zvyšuje účinnosť výkonu rozhodnutí vydaných v neprítomnosti a pomáha v boji proti zločinu v Európe. Budúce rámcové rozhodnutie napomôže aj posilnenie prednosti práva a právneho štátu a podporí európsku integráciu. Silný konsenzus, ktorý sa dosiahol vo výbore LIBE, mal zásadný význam a mal by sa dnes na tomto mieste zopakovať. Ďakujem všetkým.

<CHAPTER ID="009">
Opravy hlasovania a zámery pri hlasovaní: pozri zápisnicu
<P>
(Rokovanie bolo prerušené o 13.05 hod. a pokračovalo o 15.00 hod.)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Chcel by som Parlamentu oznámiť informáciu, ktorú som sa dozvedel pred chvíľou.
<P>
Už niekoľko týždňov sme v niektorých veľkých okupovaných mestách v Západnej Sahare svedkami nového a bezprecedentného javu. Viac ako 12 000 saharských mužov, žien a detí v týchto okamihoch opúšťa mestá a sťahuje sa do stanov v blízkosti Laayoune, Smary a Boujdouru.
<P>
Sťahovanie, ktoré je stále intenzívnejšie, sa zdá byť novou formou protestu voči neúnosnej politickej a sociálno-ekonomickej situácii pôvodných obyvateľov týchto území.
<P>
Hovorím to dnes a práve teraz, pretože problém, ktorý spôsobujú početné násilné intervencie marockého režimu, by sa počas tohto víkendu mohol výrazne zhoršiť. Preto vyzývam Parlament, aby bol pripravený reagovať v závislosti od toho, ako sa situácia vyvinie.
<SPEAKER ID="283" NAME="Predsedajúci">
Budem na to prihliadať. Toto bola, samozrejme, procedurálna námietka, situáciou v Západnej Sahare a Maroku sa dnes popoludní nebudeme zaoberať. Vaše slová však beriem na vedomie.

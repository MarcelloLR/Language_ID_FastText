<CHAPTER ID="007-03">
3. Pozícia Parlamentu k novému návrhu rozpočtu na rok 2011 po úpravách Rady (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Vážený pán predseda, myslím si, že poslanci by mali dostať krátke vysvetlenie. Hlasujeme o návrhu, ktorý nám predložila Rada a ktorý je bez zmien, je totiž totožný s pozíciou, ktorú minulý týždeň prijal Výbor pre rozpočet. Je v súlade so záverom veľmi dlhých rokovaní, ktoré trvali 10 mesiacov.
<P>
Chcela by som sa pri tejto príležitosti poďakovať predovšetkým špecializovaným spravodajcom z výborov Európskeho parlamentu. Ďakujem vám za neutíchajúcu dôveru a podporu. Ďakujem, že ste nám umožnili prijať dnes rozpočet na rok 2011, ktorý tak nadobudne účinnosť hneď na začiatku januára budúceho roka.
<SPEAKER ID="172" NAME="Olivier Chastel" LANGUAGE="FR">
Vážený pán predseda, vážené poslankyne, vážení poslanci, Parlament teda prijal pozíciu Rady k návrhu rozpočtu na rok 2011 bez pozmeňujúcich a doplňujúcich návrhov. V mene Rady môžem byť len spokojný so spoločnou dohodou v súvislosti s rozpočtom na rok 2011.
<P>
(potlesk)
<SPEAKER ID="173" NAME="Predseda">
Vypočujte si toto vyhlásenie. Je to dôležité. Po prvýkrát v dejinách sme uplatnili postup vymedzený v Lisabonskej zmluve. Minulý rok sme uplatnili zjednodušený postup. Po prvýkrát sme uplatnili celý postup Lisabonskej zmluvy. Preto by som chcel urobiť toto vyhlásenie. Európsky parlament prijal pozíciu Rady z 10. decembra 2010 k návrhu všeobecného rozpočtu, ktorý Komisia predložila 26. novembra 2010. Rozpočtový postup bol ukončený v súlade s článkom 314 Zmluvy o fungovaní Európskej únie. V zmysle tohto článku, ako aj bodu 4 písmeno a) vyhlasujem, že rozpočet na rok 2011 bol definitívne prijatý, a teraz tento dokument oficiálne podpíšem.

<CHAPTER ID="005-10">
10. Vnútorný trh so zemným plynom (
<P>
- Pred hlasovaním:
<SPEAKER ID="096" NAME="Romano Maria La Russa">
spravodajca. - (IT) Vážený pán predsedajúci, dámy a páni, včera som nemohol z dôvodu obmedzenia času, ktorý som mal k dispozícii, poďakovať tak, ako by som chcel všetkým, ktorí so mnou pracovali. Je to náročná smernica a viedli sa o nej dlhé diskusie, z môjho pohľadu sme však nakoniec dospeli k úspešnému záveru.
<P>
Rád by som poďakoval všetkým kolegom z Výboru pre priemysel, výskum a energetiku za spoluprácu, najmä tieňovým spravodajcom pánovi Reulovi, pánovi Swobodovi, pánovi Mandersovi, pánovi Turmesovi, pánovi Seppänenovi a samozrejmé pánovi komisárovi Piebalgsovi - dúfam, že som nikoho nevynechal - a taktiež pánovi Vidal-Quadrasovi za jeho spoluprácu. Taktiež by som rád poďakoval celému sekretariátu, svojim pracovníkom a spolupracovníkom.
<P>
Len pár sekúnd. Táto smernica má svoj význam a je nesmierne dôležitá. Je to smernica - prosím, mohol by som pár sekúnd hovoriť. Je to smernica - v tomto Parlamente strácame toľko času! - ktorá má význam pre prevádzkovateľov, často nanešťastie vo forme monopolu, a pre zákazníkov.
<P>
Verím tomu, že v našej práci sme sa nesnažili znevýhodniť výrobcov ani zákazníkov, ale snažili sme sa - ďakujem za potlesk, ale musím sa poponáhľať - snažili sme sa pracovať v záujme všetkých európskych občanov v zmysle... dobre, ponáhľate sa, stručne teda uzavriem. Toto je, a ja vám ďakujem, veľmi potešujúci obraz parlamentnej demokracie v Európe.
<P>
(potlesk)

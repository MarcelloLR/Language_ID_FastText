<CHAPTER ID="006-18">
18. Hodnotenie a budúci vývoj agentúry FRONTEX a Európskeho systému hraničného dozoru (EUROSUR) (
<P>
- Pred začiatkom hlasovania o pozmeňujúcom a doplňujúcom návrhu 4:
<SPEAKER ID="123" NAME="Javier Moreno Sánchez" LANGUAGE="ES">
Vážený pán predseda, ide o pozmeňujúci a doplňujúci návrh 4 k odseku 12a, ktorý predložila Konfederatívna skupina Európskej zjednotenej ľavice - Nordická zelená ľavica.
<P>
So súhlasom skupiny GUE/NGL predkladám ústny pozmeňujúci a doplňujúci návrh s cieľom vyriešiť isté nepresnosti, ktoré sa objavili v jednotlivých jazykových verziách. Prečítam ho veľmi pomaly v španielčine.
<P>
Ide o nahradenie slov "zdôrazňuje, že súlad s medzinárodnými záväzkami musí byť minimálnou požiadavkou na spoluprácu EÚ s tretími krajinami" znením "zdôrazňuje, že spolupráca EÚ s tretími krajinami musí byť založená na medzinárodných záväzkoch".
<P>
Vďaka tomuto ústnemu pozmeňujúcemu a doplňujúcemu návrhu bude moja skupina - a myslím, že aj mnohé ďalšie skupiny - môcť podporiť pozmeňujúci a doplňujúci návrh predložený skupinou GUE/NGL.
<SPEAKER ID="125" NAME="Weber, Renate" AFFILIATION="ALDE">
Vážený pán predseda, text v znení pozmeňujúceho a doplňujúceho návrhu prečítam v angličtine: "keďže spoločné operácie koordinované agentúrou FRONTEX majú za následok "externalizáciu hraníc", ktorá by mohla spochybniť dodržiavanie záväzkov EÚ v súvislosti s ochranou žiadateľov o azyl a utečencov zo strany členských štátov".

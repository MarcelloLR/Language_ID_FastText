<CHAPTER ID="005-14">
14. Prístup verejnosti k dokumentom Európskeho parlamentu, Rady a Komisie (prepracované znenie) (
<P>
- Pred konečným hlasovaním:
<SPEAKER ID="124" NAME="Michael Cashman">
spravodajca. - Vážená pani predsedajúca, v súlade s článkom 53 by som chcel požiadať Komisiu o reakciu a aby nám povedala, či zamýšľa prijať všetky pozmeňujúce a doplňujúce návrhy tak, ako boli dnes prijaté.
<SPEAKER ID="125" NAME="Günter Verheugen">
podpredseda Komisie. - Vážená pani predsedajúca, je mi cťou predniesť nasledujúce vyhlásenie v mene Komisie.
<P>
Komisia vezme do úvahy pozmeňujúce a doplňujúce návrhy odhlasované Parlamentom, ktoré podrobne posúdi. Komisia potvrdzuje ochotu hľadať kompromis s Parlamentom a Radou. Komisia zváži svoj návrh až po tom, ako obidva útvary rozpočtového orgánu prijmú svoje pozície. Komisia medzitým zamýšľa pokračovať vo vedení konštruktívneho dialógu s obidvoma inštitúciami.
<SPEAKER ID="126" NAME="Michael Cashman">
spravodajca. - Vážená pani predsedajúca, neviem, kde bol pán komisár, ale my sme dnes ráno prijali pozíciu.
<P>
Preto by som rád požiadal, aby plenárne zasadnutie pridelilo správu späť výboru, čo by mu umožnilo začať rokovania s Radou a Komisiou.
<P>
Preto žiadam podporu Parlamentu pre pridelenie správy späť do výboru.
<SPEAKER ID="128" NAME="Michael Cashman">
spravodajca. - Vážená pani predsedajúca, ďakujem Parlamentu za trpezlivosť v tejto veci, bude to moje posledné vystúpenie. Mohol by som vás, vážená pani predsedajúca, požiadať o urýchlené zaslanie oficiálnej výzvy pre české predsedníctvo, ako aj nastupujúce švédske predsedníctvo, na otvorenie oficiálneho dialógu s Európskym parlamentom?
<P>
Tak ako bolo ohlásené v zozname hlasujúcich a v záujme jednoznačnosti a celistvosti textu, ktorý sme teraz prijali, by som vás rád poprosil, aby ste požiadali plenárne zasadnutie, aby bez akejkoľvek podstatnej zmeny roztriedilo články podľa ich obsahu v súlade s konkrétnymi tematickými názvami, podľa toho nanovo zoradilo odôvodnenia a definície a vytvorilo a vydalo pozíciu Parlamentu v podobe uceleného textu čo najskôr.
<P>
Na záver by som rád poďakoval za nesmierne podpornú prácu, ktorú mi poskytli nielen sekretariáty, ale aj služby na predkladanie dokumentov.
<P>
(potlesk)
<SPEAKER ID="129" NAME="Predsedajúca">
Odovzdám túto žiadosť, pán poslanec Cashman, a výsledky budú oznámené.

<CHAPTER ID="006">
Privítanie
<SPEAKER ID="143" NAME="Predsedajúci">
Som rád, že môžem v mene Parlamentu privítať delegáciu Indonézie, ktorá pricestovala na 5. medziparlamentné stretnutie medzi Európskym parlamentom a indonézskym parlamentom. Boli sme informovaní, že stretnutie, ktoré sa uskutočnilo toto dopoludnie, bolo veľmi užitočné a prinieslo výsledky. Pre obe strany je tu viacero záležitostí spoločného záujmu a rád by som tiež zdôraznil záujem, ktorý prejavili naši kolegovia z indonézskeho parlamentu, týkajúci sa našej spolupráce. Srdečne vám ďakujeme a želáme vám príjemný pobyt.
<P>
(potlesk)

<CHAPTER ID="003-09">
9. Výživové a zdravotné tvrdenia o potravinách (hlasovanie) 
<P>
- Správa: Adriana Poli Bortone
<P>
- Pred začiatkom hlasovania:
<SPEAKER ID="072" NAME="Margot Wallström">
podpredsedníčka Komisie. - Pani predsedajúca, Komisia vydáva nasledujúce stanovisko. Komisia, zdieľajúca názor Parlamentu, uznáva naliehavú potrebu vedeckého zhodnotenia zdravotných tvrdení uvádzaných na výrobkoch pre deti, ktoré sú už na trhu. Bude preto uprednostnený povinný postup, ktorý umožní rýchle rozhodnutie o tvrdeniach týkajúcich sa vývoja a zdravia detí a Európsky úrad pre bezpečnosť potravín bude vyzvaný na zabezpečenie prednostného spracovania hodnotenia týchto tvrdení. Komisia navyše potvrdzuje, že proces hodnotenia týchto tvrdení môže začať bez meškania, aj pred stanovením výživových profilov.

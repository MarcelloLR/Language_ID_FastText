<CHAPTER ID="006-03">
3. (
<P>
-Pred začiatkom hlasovania o pozmeňujúcom a doplňujúcom návrhu 3:
<SPEAKER ID="066" NAME="Lydie Polfer">
spravodajkyňa. - (FR) Vážený pán predseda, chcem sa len opýtať pána Tannocka, či dodatok, ktorý navrhuje, je skutočne len dodatkom, alebo či má v úmysle odstrániť časť o policajnom násilí a zlom zaobchádzaní s osobami vo väzbe a nápravných zariadeniach. V prípade, že jeho pozmeňujúci a doplňujúci návrh je dodatkom, môžem ho samozrejme podporiť. Ak si však praje odstrániť časť súčasného textu, môžem odporučiť len hlasovať proti tomuto návrhu.
<SPEAKER ID="067" NAME="Charles Tannock" AFFILIATION="PPE-DE">
(FR) Je to dodatok. Ďakujem.
<P>
-Pred začiatkom hlasovania o pozmeňujúcom a doplňujúcom návrhu 7:
<SPEAKER ID="069" NAME="Lydie Polfer">
spravodajkyňa. - (FR) Vážený pán predseda, v bode 32 opakujeme dve podmienky, konkrétne ide o územnú celistvosť a zásady sebaurčenia, aj napriek tomu, že tieto podmienky sú uvedené už v bode 30, nakoľko autor pozmeňujúceho a doplňujúceho návrhu doplnil formuláciu: "zásady sebaurčenia ľudí, ktorí na danom území žijú". Dôrazne odporúčam vypustiť slová "ľudí, ktorí žijú na danom území", pretože uvedená formulácia by vylučovala utečencov a osoby vysídlené v ich vlastnej krajine. Ak teda autor pozmeňujúceho a doplňujúceho návrhu súhlasí s vypustením týchto niekoľkých slov, budem môcť návrh podporiť. V opačnom prípade ho odporúčam zamietnuť.
<SPEAKER ID="070" NAME="Charles Tannock" AFFILIATION="PPE-DE">
Pán predseda, súhlasil som s touto zmenou v ústnom pozmeňujúcom a doplňujúcom návrhu.
<P>
(Parlament súhlasil s prijatím ústneho pozmeňujúceho a doplňujúceho návrhu)
<P>
- Pred začiatkom hlasovania o pozmeňujúcom a doplňujúcom návrhu 8/rev.:
<SPEAKER ID="072" NAME="Charles Tannock" AFFILIATION="PPE-DE">
Pán predseda, ako sme sa dohodli na začiatku zasadania, bude to dodatok. V pôvodnom texte sme navrhovali vymeniť slová "v plynovode na trase Baku - Tbilisi - Erzurum” slovami "v projektoch transkaspických energetických koridorov.” Ale po rokovaniach na začiatku hlasovania súhlasím, že pôjde o doplnok a nie náhradu, takže do textu vložíme slová "v projektoch transkaspických energetických koridorov.”
<P>
(Parlament súhlasil s prijatím ústneho pozmeňujúceho a doplňujúceho návrhu)

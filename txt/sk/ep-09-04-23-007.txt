<CHAPTER ID="007">
Oficiálne privítanie
<SPEAKER ID="137" NAME="Predsedajúci">
Teraz by som chcel pri príležitosti návštevy nášho Parlamentu privítať delegáciu z Iraku. Chcem ich tu srdečne privítať v rámci našich medziparlamentných stretnutí.
<P>
(potlesk)
<P>
Tejto delegácii predsedá pán Chálid al-Atíja, prvý podpredseda snemovne reprezentantov Irackej republiky.
<P>
Je mi veľkým potešením, že môžem vyzdvihnúť povzbudzujúci pokrok dosiahnutý v Iraku v oblasti bezpečnosti a právneho štátu, čoho dôkazom sú aj provinčné voľby uskutočnené v januári. Veríme, že množstvo problémov a ťažkých rokov, ktoré zažila táto krajina, bude čoskoro prekonaných.
<P>
Irak si môže byť istý, že Európska únia a tento Parlament budú vždy na jeho strane, aby mu pomohli upevňovať mier, demokraciu a stabilitu, na ktoré má, tak ako každá iná krajina, právo.
<P>
Verím, že stretnutia, ktoré sa uskutočnia v našom Parlamente, budú plodné a že váš pobyt medzi nami ešte posilní putá, ktoré spájajú naše dva parlamenty.
<P>
(potlesk)

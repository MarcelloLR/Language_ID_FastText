<CHAPTER ID="004">
Zloženie Parlamentu
<SPEAKER ID="013" NAME="Predseda">
Ernst Strasser predložil svoje odstúpenie z postu poslanca Európskeho parlamentu s účinnosťou od 24. marca 2011. V súlade s článkom 4 ods. 1 a 3 rokovacieho poriadku vzal Parlament jeho odstúpenie na vedomie a od uvedeného dátumu zaznamenal uvoľnenie jeho miesta. Hella Rannerová predložila svoje odstúpenie z postu poslankyne Európskeho parlamentu s účinnosťou od 1. apríla 2011. V súlade s článkom 4 ods. 1 a 3 rokovacieho poriadku vzal Parlament jej odstúpenie na vedomie a od uvedeného dátumu zaznamenal uvoľnenie jej miesta. Príslušné rakúske orgány ma informovali, že Ernsta Strassera nahradí s účinnosťou od 31. marca 2011 Hubert Pirker. Rád by som privítal nášho nového kolegu a pripomenul poslancom, že v súlade s článkom 3 ods. 2 rokovacieho poriadku zaujme Hubert Pirker svoje miesto v Parlamente a v jeho orgánoch a bude požívať všetky práva s tým spojené za predpokladu, že predtým podpísal písomné vyhlásenie, že nevykonáva žiadnu funkciu nezlučiteľnú s funkciou poslanca Európskeho parlamentu, a to až dovtedy, kým nebudú preskúmané jeho osvedčenia o zvolení za poslanca, alebo kým nebude vydané rozhodnutie v akomkoľvek spore.
<SPEAKER ID="014" NAME="Barry Madlener" AFFILIATION="NI">
(NL) Rád by som vzniesol procedurálnu námietku v súvislosti s pánom Strasserom a s ďalšou poslankyňou, ktorí opustili Parlament pre korupčné správanie: chcem sa opýtať, pán predseda, či overíte možnosť zastaviť im výplatu zníženej mzdy, pretože by bolo poburujúce, ak by niekto, kto tu bol zaplatený do korupcie, odišiel čo i len so zníženou mzdou. Mohli by ste to, prosím, preskúmať?
<SPEAKER ID="015" NAME="Predseda">
Túto otázku zodpovieme neskôr, pretože na ňu nie som pripravený.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Vážený pán predseda, k procedurálnej námietke: spomínali ste žiadosť v mene celého Parlamentu, aby štát Spojených štátov v prípade jednej osoby uprednostnil doživotné väzenie pred trestom smrti.
<P>
Hoci skutočne žiadame o zmiernenie trestu, chcel by som požiadať, aby sme vzhľadom na to, čo v Spojených štátoch znamená doživotné väzenie, neuvádzali zmiernenie "na trest doživotného väzenia". Myslím si, že by sme mali požiadavku formulovať ako zmiernenie trestu smrti "na iný primeraný trest".
<SPEAKER ID="017" NAME="Predseda">
Ďakujem. Určite si to vyžaduje samostatnú a rozsiahlu diskusiu. Vyriešiť tento problém rozhodne nie je jednoduché.
<P>
Ďalej chcem oznámiť, že ma príslušné rakúske orgány informovali, že Hellu Rannerovú nahradí s účinnosťou od 1. apríla 2011 Heinz Becker. Rád by som privítal nášho nového kolegu a pripomenul poslancom, že v súlade s článkom 3 ods. 2 rokovacieho poriadku zaujme Heinz Becker svoje miesto v Parlamente a v jeho orgánoch a bude požívať všetky práva s tým spojené za predpokladu, že predtým podpísal písomné vyhlásenie, že nevykonáva žiadnu funkciu nezlučiteľnú s funkciou poslanca Európskeho parlamentu, a to až dovtedy, kým nebudú preskúmané jeho osvedčenia o zvolení za poslanca, alebo kým nebude vydané rozhodnutie v akomkoľvek spore.

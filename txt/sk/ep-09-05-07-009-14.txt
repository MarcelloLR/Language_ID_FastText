<CHAPTER ID="009-14">
14. Výročná správa o ľudských právach vo svete v roku 2008 a politika EÚ v tejto oblasti (
<P>
- Pred začiatkom hlasovania:
<SPEAKER ID="118" NAME="Hartmut Nassauer" AFFILIATION="PPE-DE">
(DE) Vážený pán predsedajúci, v mene skupiny Európskej ľudovej strany (kresťanských demokratov) a európskych demokratov by som vás chcel podľa článku 151 ods. 1 a 3 požiadať, aby ste pozmeňujúci a doplňujúci návrh 45a, ktorý predložila Skupina Aliancie liberálov a demokratov za Európu, zamietli ako neprípustný, pretože sa zaoberá vyhlásením, ktoré urobil pápež Benedikt, a to z nasledujúcich dôvodov. Po prvé, k vyhláseniu prišlo v roku 2009, kým správa sa zaoberá porušovaním ľudských práv, ku ktorým prišlo v roku 2008. Tento pozmeňujúci a doplňujúci návrh teda nemení a nedopĺňa text, ktorý meniť a dopĺňať má. Po druhé, tento pozmeňujúci a doplňujúci návrh pápežove vyhlásenia porovnáva s tými najhoršími formami porušovania ľudských práv, uplatňovaním trestu smrti, porušovaním ľudských práv v Číne a prípadmi mučenia všade na svete. Takéto porovnanie je cynické a odhaľuje cynickú neúctu k obetiam porušovania ľudských práv na celom svete.
<P>
(potlesk)
<P>
Po tretie, je to také neuveriteľné očierňovanie, taká neuveriteľná diskriminácia pápeža, že skupina ALDE sa s tým pokojne môže stotožňovať, ale Európsky parlament sa s tým za žiadnych okolností stotožňovať nemôže.
<P>
(hlasný potlesk)
<SPEAKER ID="119" NAME="Predsedajúci">
Vážené dámy a páni, oboznámim vás so stanoviskom právnych služieb predsedu Európskeho parlamentu, pretože v súlade s naším rokovacím poriadkom sa to s ním samozrejme konzultovalo.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Vážený pán predsedajúci, len som chcel pánovi Nassauerovi adresovať jednu právnu poznámku, a to že pápež nepočíta roky, lebo on počíta večnosť.
<SPEAKER ID="121" NAME="Predsedajúci">
Prosím, prosím ... Právne služby túto vec dôkladne preskúmali z technického hľadiska, z hľadiska spomenutých prvkov, z hľadiska obsahu a z hľadiska obdobia, na ktoré sa správa vzťahuje.
<P>
Podľa stanoviska právnych služieb je pozmeňujúci a doplňujúci návrh prípustný a predseda Európskeho parlamentu zaujíma to isté stanovisko. Preto rozhodujúce bude výlučne stanovisko pána Pötteringa. Takže, je mi ľúto, pán Nassauer, ale pozmeňujúci a doplňujúci návrh je prípustný.
<P>
- Pred hlasovaním o odseku 25:
<SPEAKER ID="122" NAME="Raimon Obiols i Germà" LANGUAGE="ES">
Vážený pán predsedajúci, len chcem upozorniť na aktualizáciu informácií, pretože text odsudzuje zatknutie sudánskeho predstaviteľa, ktorého už prepustili.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Vážený pán predsedajúci, pán Nassauer, právo na sebaurčenie je ľudským právom a to zahŕňa aj sexuálne sebaurčenie. V tomto zmysle to bolo aktuálne už v roku 2008 a príslušné vyjadrenia boli mimoriadne nešťastné.
<P>
Prečítam pozmeňujúci a doplňujúci návrh 2 nahlas. Ide na jednej strane o vecné spresnenie a na druhej strane o trochu vyváženejšie znenie:
<P>
"Zdôrazňuje dôležitosť presadzovania sexuálnych a reprodukčných zdravotných práv ako základnej podmienky akéhokoľvek úspešného boja proti HIV/AIDS, ktorý spôsobuje nesmierne straty, pokiaľ ide o ľudské životy, a nesmierne škody, pokiaľ ide o hospodársky rozvoj, pričom postihuje najmä najchudobnejšie regióny sveta; odsudzuje vyhlásenia pápeža Benedikta XVI., z ktorých vyplýva, že používanie kondómu by dokonca mohlo viesť k zvýšeniu rizika nákazy; zastáva názor, že tieto vyhlásenia vážne ohrozia účinnosť boja proti HIV/AIDS;". Zvyšok pozmeňujúceho a doplňujúceho návrhu zostáva nezmenený.
<P>
(potlesk od ľavice)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Vážený pán predsedajúci, pozmeňujúci a doplňujúci návrh neznie tak bezočivo ako pôvodný text, ale skutočnosti zostávajú nezmenené. Ústny pozmeňujúci a doplňujúci návrh preto odmietame.
<P>
(Ústny pozmeňujúci a doplňujúci návrh nebol prijatý.)
<P>
Po ukončení hlasovania o pozmeňujúcom a doplňujúcom návrhu 16:
<SPEAKER ID="128" NAME="Christopher Beazley" AFFILIATION="PPE-DE">
Vážený pán predsedajúci, prepáčte, že vás prerušujem vo vedení schôdze, ale pochopil som, že pozmeňujúci a doplňujúci návrh 16 bol v skutočnosti zamietnutý, a vy ste napriek tomu oznámili, že bol prijatý. Mohli by ste túto situáciu vyjasniť?
<SPEAKER ID="129" NAME="Predsedajúci">
Áno, prepáčte, bolo to prerieknutie. Väčšina naozaj hlasovala proti. Je dobré, že ste na to upozornili, ale služby aj tak už moju chybu opravili.
<P>
Ďakujem za poznámku.

<CHAPTER ID="008">
Oficiálne privítanie
<SPEAKER ID="060" NAME="Predseda">
Vítam v Európskom parlamente delegáciu z Rwandy pod vedením pani ministerky zahraničných vecí a spolupráce Rosemary Museminaliovej.
<P>
Pani Museminaliovú sprevádzajú pán predseda senátneho výboru pre zahraničné veci Valence Munyabagisha, pán podpredseda poslaneckej snemovne Jean Damascène Ntawukuriryayo a pán generálny riaditeľ sekcie ministerstva zahraničných vecí pre Európu, Spojené štáty, Organizáciu Spojených národov a medzinárodné organizácie Balthazar Rutsinga.
<P>
V mene celého Parlamentu delegáciu čo najsrdečnejšie vítam.
<P>
(potlesk)

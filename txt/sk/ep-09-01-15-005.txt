<CHAPTER ID="005">
Obnova televízneho vysielania NTDTV do Číny prostredníctvom organizácie Eutelsat (písomné vyhlásenie) 
<SPEAKER ID="066" NAME="Marco Cappato" AFFILIATION="ALDE">
(IT) Vážený pán predseda, dámy a páni, ďakujem vám v mene tých, ktorí podporili túto iniciatívu. Rád by som poďakoval viac ako 440 poslancom, ktorí pripojili svoje podpisy. Tento Parlament žiada od organizácie Eutelsat, aby obnovila vysielanie NTDTV do Číny: sloboda získavania informácií a vedomostí je základným ľudským právom. Tento Parlament demonštruje, ako to urobil aj prostredníctvom udelenia Sacharovovej ceny Chu Ťiovi a pozvania dalajlámu, že keď kritizujeme Čínu alebo EÚ, pokiaľ ide o ľudské práva, robíme tak v snahe podporiť slobodu čínskeho ľudu.

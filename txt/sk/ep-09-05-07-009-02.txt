<CHAPTER ID="009-02">
2. Nová úloha a kompetencie Európskeho parlamentu pri vykonávaní Lisabonskej zmluvy (
<P>
- Pred začiatkom hlasovania:
<SPEAKER ID="091" NAME="Jo Leinen" LANGUAGE="DE">
Vážený pán predsedajúci, dámy a páni, chcel by som len povedať pár slov po nemecky. Skutočnosť, že Parlament svoju prácu v tomto volebnom období zakončil prijatím piatich správ, z ktorých všetky súvisia s Lisabonskou zmluvou, je dôležitým signálom pre európske voľby a pre obdobie po nich.
<P>
Tento Parlament vždy neúnavne a nepretržite pracoval v záujme dosiahnutia reformnej zmluvy, a to aj v ťažkých časoch, aj vtedy, keď mnohí mali pochybnosti a dokonca chceli projekt vzdať. Včerajším schválením zmluvy v českom senáte sme urobili obrovský krok vpred. Predsedníckej krajine treba zablahoželať.
<P>
(potlesk)
<P>
To nás teraz oprávňuje k optimizmu, že tento reformný projekt vstúpi vďaka pozitívnemu hlasovaniu v Írsku koncom roku 2009 do platnosti.
<P>
Novozvolený Európsky parlament bude mať veľa nových právomocí a možností. Tento novozvolený Parlament občanov Európskej únie môže splniť náš sľub, že vytvoríme lepšiu EÚ s väčšou mierou demokratickej kontroly a transparentnosti. Ďakujem všetkým kolegom vo Výbore pre ústavné veci, hlavne dnešným spravodajcom, a drvivej väčšine poslancov v tomto Parlamente, ktorí podporili všetky správy a umožnili tak dosiahnutie tohto pokroku. Ďakujem vám veľmi pekne.
<P>
(potlesk)
<SPEAKER ID="092" NAME="Predsedajúci">
Náš kolega pán Hans-Peter Martin požiadal o slovo; naozaj to musí byť procedurálna námietka.
<SPEAKER ID="093" NAME="Hans-Peter Martin" AFFILIATION="NI">
(DE) Vážený pán predsedajúci, mám len jednu otázku. Ak Íri znovu povedia "nie", koľkokrát musia ešte hlasovať? Tretí, štvrtý, piatykrát? To nie je demokracia, to je karaoke parlament.
<SPEAKER ID="094" NAME="Predsedajúci">
Nebola to procedurálna námietka, ale mal som tú slušnosť, že som z vás neurobil mučeníka.
<SPEAKER ID="095" NAME="Proinsias De Rossa" AFFILIATION="PSE">
Vážený pán predsedajúci, chcem reagovať na to, čo práve povedal pán Martin, a urobiť osobné vyhlásenie. Írsky parlament nie je karaoke parlament a vyprosím si, aby sa o ňom tento človek takto vyjadroval.
<P>
(potlesk)

<CHAPTER ID="010">
Privítanie
<SPEAKER ID="098" NAME="Predseda">
- Vážené dámy, vážení páni, som rád, že vám môžem oznámiť, že na galérii sa nachádza delegácia z austrálskej Snemovne reprezentantov a Senátu. Všetkých vás srdečne vítam.
<P>
(potlesk)
<P>
Táto delegácia sa zúčastňuje 31. medziparlamentného stretnutia medzi Európskym parlamentom a Austráliou, ktoré sa koná tu v Európskom parlamente 9. a 10. apríla. Delegácia pozostáva z členov Senátu a Snemovne reprezentantov a je vedená pánom senátorom Alanom Fergusonom, predsedom austrálskeho Senátu. Európsky parlament a Austrálsky parlament začali svoj priamy a rozsiahly politický dialóg v roku 1981. Veľmi sa tešíme na posilnenie a rozšírenie tejto spolupráce. Delegácii želám veľa úspechov do zostávajúceho času ich pobytu a šťastnú cestu domov, keď nastane čas.
<P>
(potlesk)

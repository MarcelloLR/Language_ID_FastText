<CHAPTER ID="006">
Schválenie zápisnice z predchádzajúceho rokovania
<SPEAKER ID="096" NAME="Véronique De Keyser" AFFILIATION="S&amp;D">
(FR) Vážený pán predsedajúci, nebudem sa vracať k poľutovaniahodnému incidentu, ktorý sa stal včera v tomto Parlamente, incidentu nehodnému tohto Parlamentu, v ktorom bol urazený pán Van Rompuy. Predseda Európskej rady má dokonalú schopnosť brániť sám seba, ale ja nebudem tolerovať nikoho, kto v tomto Parlamente hovorí, že moja krajina je "nekrajinou". Je zakladajúcou krajinou Európskej únie a krajinou, ktorá už čoskoro prevezme predsedníctvo. Nechápem, ako sa niekto v tomto Parlamente môže tak znížiť a povedať také veci. Žiadam ospravedlnenie, pán predsedajúci.
<P>
(potlesk)
<SPEAKER ID="097" NAME="Gerard Batten" AFFILIATION="EFD">
Vážený pán predsedajúci, mám procedurálnu námietku. Chcel by som hovoriť podľa rovnakého pravidla, podľa ktorého hovorila táto pani, keď sa odvolávala na nášho kolegu Nigela Faragea.
<P>
Volá sa to politika. Našim krajinám ste podstrčili Lisabonskú zmluvu bez toho, aby ste to konzultovali s občanmi, a keď náš kolega o tom niečo povie a ľuďom sa to nepáči, sťažujú sa. Volá sa to politika. Je to niečo, čo sme v našej krajine mali predtým, než Európska únia našu demokraciu zničila, takže zvyknite si na tomto mieste počúvať opozičné hlasy.
<SPEAKER ID="098" NAME="Predsedajúci">
Vážený pán Batten, predchádzajúci výrok bol výrok vyslovený v reakcii na niečo, čo odznelo včera v Parlamente. Stalo sa tak na základe tohto pravidla. To nebola procedurálna námietka. Preto bola vaša procedurálna námietka nevhodná.

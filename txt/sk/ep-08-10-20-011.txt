<CHAPTER ID="011">
Program práce
<SPEAKER ID="020" NAME="Predseda">
Konečné znenie návrhu programu tejto schôdze, ktorý navrhla konferencia predsedov na svojom zasadnutí vo štvrtok 16. októbra 2008 v súlade s článkami 130 a 131 rokovacieho poriadku, bolo rozdané.
<P>
Pondelok, utorok a štvrtok:
<P>
žiadne pozmeňujúce a doplňujúce návrhy
<P>
Streda:
<P>
Výbor pre regionálny rozvoj žiadal, aby bola otázka na ústne zodpovedanie pre Komisiu o Fonde solidarity Európskej únie odložená na nasledujúcu schôdzu.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Vážený pán predseda, skutočne je to tak, že na žiadosť Výboru pre regionálny rozvoj bola do programu na stredu pridaná rozprava o otázkach týkajúcich sa Fondu solidarity. Ukazuje sa však, že príslušná komisárka pani Hübnerová, s ktorou by sme veľmi chceli diskutovať o tejto záležitosti, sa nebude môcť zúčastniť.
<P>
Práve preto by úrad Komisie, ako aj koordinátori z rôznych skupín navrhovali uskutočniť túto rozpravu, ktorá je taká dôležitá pre Parlament, počas novembrového plenárneho zasadania. Preto žiadame presunúť túto rozpravu na novembrovú schôdzu. Chcel by som vysloviť túto žiadosť
<P>
(Parlament prijal návrh.)
<P>
(Program práce bol prijatý.)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
Vážený pán predseda, chcel by som len pred vami spomenúť skutočnosť, že keď sme boli naposledy v Štrasburgu, na ôsmom poschodí budovy Tower boli otvorené prinajmenšom dve kancelárie poslancov a stratili sa z nich veci. Chcel by som vedieť, či je to len náhodná udalosť, alebo existujú aj iné dôkazy, že v období, keď sme neboli v Štrasburgu, niekto vstupoval do kancelárií poslancov a, povedzme, odľahčil ich o nejaké veci. Je to pre mňa veľmi znepokojujúce. Ak nevieme zabezpečiť, aby naše kancelárie boli bezpečné, kým tam nie sme, tak je to veľmi zlý obchod.
<SPEAKER ID="024" NAME="Predseda">
Veľmi pekne ďakujem, pán Bradbourn. Túto záležitosť preveríme; generálny tajomník sa o to postará.

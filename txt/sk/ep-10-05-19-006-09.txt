<CHAPTER ID="006-09">
9. Potravinárske prídavné látky iné ako farbivá a sladidlá (hovädzí a/alebo bravčový trombín) (
<P>
Pred začiatkom hlasovania:
<SPEAKER ID="135" NAME="Jo Leinen" LANGUAGE="DE">
Vážený pán predsedajúci, nemusíme sa pri tomto hlasovaní obchádzať. Môžeme sa rozhodnúť priamo. Výbor pre životné prostredie, verejné zdravie a bezpečnosť potravín odporučil, aby plenárne zasadnutie zakázalo viazanie samostatných kusov mäsa, a preto nepovoľuje použitie trombínu ako prídavnej látky.
<P>
Steak musí byť steak a šunka musí byť šunka. Som si istý, že práve to si želajú voliči všetkých poslancov tohto Parlamentu. Preto prosím o hlasovanie v prospech nášho pozmeňujúceho a doplňujúceho návrhu nezahrnúť trombín ako prídavnú látku do nariadenia o potravinách.
<SPEAKER ID="136" NAME="Pilar Ayuso" LANGUAGE="ES">
Vážený pán predsedajúci, trombín je prídavná látka, ktorá sa môže použiť na viazanie mäsa, keďže skutočnosť je taká, že s jeho používaním neexistujú žiadne technologické problémy alebo problémy s bezpečnosťou potravín. V niektorých krajinách sa už naozaj používa.
<P>
V navrhovanom pozmeňujúcom a doplňujúcom návrhu k prílohe sa uvádza, že mäso spracované pomocou trombínu sa môže predávať balené a označené. Spotrebiteľ teda nebude oklamaný, a to je základnou zásadou tohto uznesenia.
<P>
Nech už je to akokoľvek, rada by som požiadala pána komisára, či by sa Európska komisia mohla zaviazať k tomu, aby sa výrobky, ktoré obsahujú trombín, nepovažovali za imitácie v dôsledku vhodného označovania, najmä v rámci súčasnej štúdie navrhovaného nariadenia o informáciách o potravinách pre spotrebiteľov.
<SPEAKER ID="137" NAME="John Dalli">
člen Komisie. - Vážený pán predsedajúci, pri zvažovaní povolenia potravinárskej prídavnej látky trombínu sa pri spolupráci Komisie so všetkými členskými štátmi pozorne zvážili všetky štyri požiadavky uvedené v nariadení o potravinárskych prídavných látkach. Sú to: bezpečnostné hľadisko; či ide o rozumnú technologickú potrebu; informačné hľadiská a výhody a prospech pre spotrebiteľov.
<P>
Pokiaľ ide o bezpečnosť a hygienu, Európsky úrad pre bezpečnosť potravín (EFSA) vyhodnotil výrobok a vyvodil záver, že táto prídavná látka nepredstavuje žiadne bezpečnostné obavy. Pokiaľ ide o hygienu, nemôžem súhlasiť s tým, že je v tomto prípade riziko kontaminácie vyššie ako pri iných výrobkoch, ako je napríklad mleté mäso.
<P>
Po druhé, vytvorila sa rozumná technologická potreba pre tento výrobok. Enzýmová príprava funguje ako stabilizátor pri konečnom mäsovom výrobku. Táto technologická funkcia sa výslovne opisuje v nariadení o potravinárskych prídavných látkach, ktorú prijal Parlament.
<P>
Po tretie, informačné hľadiská a osobitne hlavné obavy vyjadrené v správe o tom, že výrobok by zavádzal spotrebiteľa. Keďže sme si plne vedomí možných rizík, ktoré to so sebou prináša, náš návrh zahŕňa tieto prísne požiadavky - ktoré, mimochodom, prekračujú to, čo sa zvyčajne požaduje pre potravinárske prídavné látky. Po prvé, výrobok sa môže konečnému spotrebiteľovi predávať len balený. Po druhé, výrobok musí mať dodatočné označovanie a termín "kombinované časti mäsa" v blízkosti svojho obchodného názvu. Spotrebiteľ tak bude dobre informovaný o povahe tohto výrobku. Po tretie, názov enzýmu a jeho živočíšny pôvod sa musí uvádzať na zozname prísad. Musím zdôrazniť, že tieto požiadavky na označovanie sú prísnejšie, ako sú požiadavky týkajúce sa výrobkov, do ktorých sa pridávajú iné prísady, ako je krvná plazma a povolené prídavné látky, pri ktorých sa nevyžaduje žiadne dodatočné označovanie.
<P>
Ak sú označené prísnejšie požiadavky na označovanie, budú sa brať do úvahy. Táto enzýmová príprava sa už využíva v niektorých členských štátoch ako pomoc na spracovanie bez žiadnych požiadaviek na označovanie. Náš návrh objasňuje túto situáciu a členské štáty by tak prinútil uplatňovať požadované pravidlá na označovanie. V dôsledku toho bude spotrebiteľ lepšie informovaný. Okrem toho, spotrebitelia, najmä tí, ktorí potrebujú väčšiu podporu, budú ťažiť z dostupnosti lacnejších mäsových výrobkov, keďže sa lepšie využívajú vhodné kusy mäsa, ktoré sa objavujú pri spracovaní mäsa.
<P>
Táto prídavná látka je, podľa môjho názoru, príkladom rozvoja v potravinárstve, z ktorého budú ťažiť spotrebitelia. Nevidím žiadny dôvod na jeho zrušenie a veľmi dúfam, že oceníte tieto celkom pádne dôvody, ktoré som uviedol, ako dôvod, prečo by sa mal schváliť. Prijal som záväzok voči Parlamentu. Nebudem hovoriť ľuďom, čo majú jesť. Ale poviem im, čo jedia. Môj postoj je v súlade s týmto záväzkom.

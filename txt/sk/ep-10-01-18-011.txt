<CHAPTER ID="011">
Program práce
<SPEAKER ID="016" NAME="Predseda">
Konečné znenie návrhu programu, ktorý pripravila Konferencia predsedov na svojom zasadnutí vo štvrtok 14. januára 2010 v súlade s článkom 137 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
Utorok:
<P>
Dostal som žiadosť od Skupiny progresívnej aliancie socialistov a demokratov v Európskom parlamente, aby sme ukončili rozpravu o Haiti tým, že predložíme návrhy uznesenia na hlasovanie počas prvého februárového zasadnutia.
<SPEAKER ID="017" NAME="Hannes Swoboda" LANGUAGE="DE">
Vážený pán predseda, aj my vám, samozrejme, želáme všetko dobré do nového roku.
<P>
Chcel by som vedieť, či sa vrátite k uzneseniu o Haiti. Mali by sme presunúť návrh uznesenia o Haiti, o ktorom sa musí za každú cenu rozhodnúť vo februári.
<P>
Streda:
<P>
Dostal som žiadosť od skupiny Európa slobody a demokracie, aby sme do programu hlasovania zaradili návrhy uznesenia o ochrane zásady solidarity, čím by sa uzavrela rozprava z 15. decembra 2009.
<SPEAKER ID="020" NAME="Francesco Enrico Speroni" LANGUAGE="IT">
Vážený pán predseda, dámy a páni, máme dva dôvody na hlasovanie za tento návrh: prvým je dôležitosť tejto témy - pokladám za trocha zvláštne, že Parlament o ňom odmietol hlasovať. Každý má vlastný názor, každý môže uvažovať podľa vlastného presvedčenia, ale myslím si, že ako Parlament sme povinní vyjadriť názor na túto tému tak, ako to každý považuje za primerané.
<P>
Druhým dôvodom je to, že tento Parlament už požiadal o zaradenie tohto bodu do programu hlasovania a hlasoval o ňom, čím ho presunul z decembra na január. Domnievam sa, že predsedníctvo alebo skôr Konferencia predsedov by teraz nemali mať nič proti presnému a dobre načasovanému rozhodnutiu Parlamentu, a preto si myslím, že Parlament by mal v krátkej dobe vyjadriť svoje názory k tejto téme.
<SPEAKER ID="021" NAME="Hannes Swoboda" LANGUAGE="DE">
Vážený pán predseda, viedli sme niekoľko veľmi búrlivých diskusií. Vidíme, že v skutočnosti existujú naozaj rôzne názory na tieto zistenia súdneho dvora, ktorý však nie je súdom EÚ. Nemali by sme teraz znova upadnúť do diskusie o tejto veľmi závažnej téme, diskusie, ktorá nás viac rozdeľuje ako zjednocuje. K tejto téme by sme sa nemali vracať. Mali sme rozdielne názory, stále máme rozdielne názory, preto by sme sa k nej nemali vracať a pokúšať sa o dohodu o novom uznesení.
<SPEAKER ID="023" NAME="Mario Mauro" LANGUAGE="IT">
Vážený pán predseda, dámy a páni, len by som chcel požiadať našich kolegov poslancov, aby ponechali tento bod v programe. Masaker koptských kresťanov v deň po koptských Vianociach či v skutočnosti cez noc koptských Vianoc a mnoho vrážd kresťanov v Malajzii sú známkami veľmi zrejmého problému: náboženskej slobody v týchto krajinách.
<P>
Samotné uznesenie nie je iniciatívou zameranou proti jednotlivým, konkrétnym vládam, ale spôsobom upozornenia na to, že náboženská sloboda predstavuje jeden zo základov nášho občianskeho spolužitia. Preto má Parlament právo vyjadriť svoje názory na túto tému.
<SPEAKER ID="025" NAME="Ioannis Kasoulides">
v mene skupiny PPE. - Vážený pán predseda, chceli by sme požiadať, aby sa rozprava o vzťahoch medzi Tuniskom a Európskou úniou odložila na februárovú schôdzu, keďže sa medzičasom uskutoční stretnutie Podvýboru pre ľudské práva o vzťahoch medzi Európskou úniou a Tuniskom a možno počas tejto rozpravy získame nové informácie.
<SPEAKER ID="026" NAME="Hannes Swoboda" LANGUAGE="DE">
Vážený pán predseda, nie je naším úmyslom, aby sme sa dohodli na uznesení. Je dobré, že sme viedli diskusiu, aj keď diskusiu bez uznesenia. Aj podľa môjho uváženého názoru by sme mali vypracovať takéto uznesenie len po príslušnej návšteve, ak nejakú vôbec podnikneme. Teraz by však mala určite prebehnúť diskusia, aby si poslanci, ktorí navštívia túto krajinu, mohli so sebou odniesť názory, ktoré odznejú v tomto Parlamente.

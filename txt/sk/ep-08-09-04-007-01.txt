<CHAPTER ID="007-01">
1. Kódex správania pre používanie počítačových rezervačných systémov(
<P>
Pred začiatkom hlasovania:
<SPEAKER ID="082" NAME="Jeanine Hennis-Plasschaert">
v mene skupiny ALDE. - Vážený pán predseda, hovorím v mene skupiny ALDE o správe pána Kirkhopa. Podľa článku 168 by skupina ALDE chcela požiadať o vrátenie veci výboru. Aby som to vyjasnila, nehodláme narušiť kompromisný balík, na ktorom sa sme sa zhodli s Radou, avšak moja skupina sa domnieva, že by sa mala viesť rozsiahlejšia diskusia o definícii pojmu materský dopravca.
<P>
Komisia pracuje na formálnom oznámení, ktoré je veľmi vítané. Neposkytuje nám to však 100 % jasnosť, ktorú v tejto chvíli potrebujeme. Mala by sa otvoriť riadna diskusia a mali by sa začať riadne konzultácie s našimi právnymi službami. Nie je dôvod ponáhľať sa s hlasovaním o tejto záležitosti.
<SPEAKER ID="083" NAME="Brian Simpson" AFFILIATION="PSE">
Vážený pán predseda, teší ma, že sa môžem pridať k návrhu skupiny ALDE o vrátenie veci výboru. Za tie roky, čo som strávil v tomto Parlamente, si nespomínam na správu z oblasti dopravy, ktorá by spôsobila toľko zmätku a neistoty ako táto správa. Prijímame tu zákony a s tým súvisí zodpovednosť konať s plným vedomím a porozumením textu, o ktorom budú vážení poslanci hlasovať. Množstvo poslancov si však nie je istých. Mnohí poslanci len s ťažkosťami chápu a rozumejú tomuto veľmi komplexnému návrhu právneho predpisu, ktorý bol skomplikovaný ešte aj zásahom Rady.
<P>
Vo veľkej časti tohto Parlamentu vládne veľká neistota, veľké znepokojenie, čo je dôvod, prečo sa domnievam, že musíme opätovne preskúmať, opätovne zhodnotiť a starostlivejšie preštudovať dôsledky týchto návrhov vo Výbore pre dopravu. Ide tu o presnosť práce, nie o jej rýchlosť. Prostredníctvom prijatia takéhoto kroku nespôsobíme problémy. Zachováme sa zodpovedne ako zákonodarcovia, pričom budeme presadzovať právo Parlamentu pracovať svojím vlastným tempom, a nie v tempom diktovanom zástupcami záujmových skupín daného priemyselného odvetvia a Radou ministrov.
<SPEAKER ID="084" NAME="Georg Jarzembowski" AFFILIATION="PPE-DE">
(DE) Vážený pán predseda, dámy a páni, to, čo práve povedal pán Simpson je skutočne nejasné, naozaj prevrátil celú záležitosť naruby. Niektoré odvetvia sa snažia blokovať právne predpisy v záujme svojich spoločností. Dovoľte mi, aby som povedal toto: takto sa snažíme o skvalitnenie práv spotrebiteľov. Musíme posilniť práva spotrebiteľov, aby sme z počítačových systémov dostali regulárne ponuky.
<P>
Kategoricky odmietame túto taktiku zameranú na oddialenie zo strany socialistov, ktorí sa snažia o oslabenie kompromisu dosiahnutého s francúzskou vládou a o jeho potopenie počas tohto legislatívneho obdobia. Naliehavo vás žiadam, aby ste žiadosť o vrátenie veci výboru zamietli.
<SPEAKER ID="085" NAME="Timothy Kirkhope">
spravodajca. - Vážený pán predseda, naliehavo vás žiadam, aby sme žiadosť o vrátenie veci výboru zamietli. Domnievam sa, že to nie je potrebné a návrhu môže odďaľujúca taktika v záujme európskych spotrebiteľov, ktorých zastupujeme, uškodiť. V júni sme na základe komplexných diskusií a podpory Výboru pre dopravu dospeli k dohode s Radou a Komisiou v prvom čítaní. Moji tieňoví spravodajcovia boli do procesu v plnej miere zapojení a domnievam sa, že sme sa na výsledku dohodli.
<P>
Na tejto záležitosti so mnou v plnej miere spolupracovali dve predsedníctva, konkrétne slovinské a francúzske a nechápem, prečo by sme teraz mali potrebovať viac času na diskusiu o tomto podstatnom opatrení alebo na jeho preskúmanie. Najlepším a najdemokratickejším spôsobom postupu je hlasovanie o dohode. Mnohí z kolegov, ktorí dnes protestujú, si nenašli čas, aby sa zapojili do včerajšej diskusie, keď pán komisár Mandelson, na moju žiadosť, uistil Parlament, že bude v Úradnom vestníku uverejnené formálne oznámenie pred nadobudnutím účinnosti tohto nariadenie, v ktorom bude poskytnutý jasný výklad nariadenia z pohľadu Komisie a budú uverejnené veľmi konkrétne a veľmi prísne kritériá (čo je pravidlom v prípade záležitostí z oblasti hospodárskej súťaže) určené na presadzovanie týchto opatrení v záujme európskych spotrebiteľov. Nedomnievam sa, že spotrebitelia budú mať pre tieto protesty porozumenie, ak nepokročíme pri prijímaní tohto opatrenia. A preto vás všetkých úprimne žiadam, aby ste podporili mňa a všetku prácu, ktorú sme všetci odviedli v rámci jednotlivých politických skupín, s cieľom prijať toto opatrenie čo najskôr.
<P>
(Parlament zamietol návrh na vrátenie veci výboru)

<CHAPTER ID="006-02">
2. Poskytnutie záruky Únie EIB na straty z úverov a záruk za úvery na projekty mimo Európskej únie (
<P>
- Pred hlasovaním o pozmeňujúcom a doplňujúcom návrhu 1:
<SPEAKER ID="079" NAME="Ivailo Kalfin">
spravodajca. - Vzhľadom na nedávny vývoj v krajinách Stredozemia a severnej Afriky, demokratické zmeny a dôsledky tohto vývoja vrátane migračných tokov smerujúcich do Európskej únie by som chcel predložiť ústny pozmeňujúci a doplňujúci návrh k správe spolu s niekoľkými údajmi.
<P>
Pozmeňujúci a doplňujúci návrh znie takto: v Prílohe 1 by nový údaj v bode B. "Krajiny v rámci politiky susedstva a partnerstva" mal byť 13 664 000 000 EUR, pričom strop pre stredomorské krajiny by mal predstavovať 9 700 000 000 EUR. V dôsledku týchto zmien by sa upravili údaje v článku 2 ods. 1 a). Správna výška stropu je teraz 29 567 000 000 EUR a správny údaj pre všeobecný mandát predstavuje 27 567 000 000 EUR.

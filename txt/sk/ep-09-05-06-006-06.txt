<CHAPTER ID="006-06">
6. Bezpečnosť a ochrana zdravia pri práci tehotných pracovníčok a pracovníčok krátko po pôrode alebo dojčiacich pracovníčok (
<SPEAKER ID="175" NAME="Edite Estrela">
spravodajkyňa. - (PT) Vážená pani predsedajúca, chcela by som útvary požiadať, aby zobrali do úvahy, že portugalská verzia je autentická pre všetky pozmeňujúce a doplňujúce návrhy.
<P>
Po druhé, chcela by som požiadať, aby bolo poradie hlasovania zmenené a aby sa z dôvodu zabezpečenia súladu hlasovalo o pozmeňujúcom a doplňujúcom návrhu 43 pred hlasovaním o pozmeňujúcom a doplňujúcom návrhu 83.
<P>
Nakoniec by som chcela upozorniť, že táto smernica, ktorú ideme meniť a dopĺňať, má 17 rokov a je jasne zastaraná. Revidovaná smernica nevstúpi do platnosti skôr ako na konci budúceho legislatívneho obdobia. Inými slovami, tvoríme právne predpisy pre budúcnosť, nie pre súčasnosť.
<P>
Tvoríme predpisy hlavne pre dobro občanov, a tým im dávame viac dôvodov, prečo sa zúčastniť júnových volieb.
<P>
Preto by som na záver chcela kolegov požiadať, aby podporili moju správu.
<SPEAKER ID="176" NAME="Astrid Lulling" LANGUAGE="FR">
Vážená pani predsedajúca, doteraz bolo k tejto správe podaných 89 pozmeňujúcich a doplňujúcich návrhov. Je to úplne chaotické a hlasovanie, ktoré sa teraz uskutoční, nám neumožní viesť naozaj objektívnu rozpravu s Radou a Komisiou. Týchto 89 návrhov si navzájom úplne protirečí. Navrhujem, aby sme túto správu vrátili výboru, pretože, ako povedala pani Estrelová, máme veľa času, aby sme tak urobili.
<P>
(hlasný potlesk)
<SPEAKER ID="177" NAME="Predsedajúca">
Vážená pani Lullingová, mohli by ste mi, prosím, potvrdiť, či tú žiadosť podávate v mene vašej politickej skupiny?
<SPEAKER ID="178" NAME="Astrid Lulling">
v mene skupiny PPE-DE. - Áno, vážená pani predsedajúca, nikdy nerobím nič, čo by nebolo v mene našej politickej skupiny!
<P>
(smiech a potlesk)
<SPEAKER ID="179" NAME="Edite Estrela" AFFILIATION="PSE">
(PT) Vážená pani predsedajúca, nemá zmysel vrátiť túto správu alebo tento návrh späť do výboru, lebo sa o ňom diskutovalo so všetkými skupinami. Podľa všetkého ho podporuje väčšina tohto Parlamentu. Diskutovalo sa o ňom aj s Komisiou a s Radou.
<P>
Prirodzene, ľudia majú rôzne názory. Vieme, a je poľutovaniahodné, že za českého predsedníctva zaujala Rada veľmi konzervatívny postoj voči podpore myšlienok rodovej rovnosti.
<P>
Preto vyzývam tento Parlament, aby hlasoval za návrhy a podporil moju správu, pretože to poskytne občanom viac dôvodov, aby sa zúčastnili volieb do Európskeho parlamentu.

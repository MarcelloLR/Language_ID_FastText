<CHAPTER ID="005-11">
11. Názvy textílií a súvisiace označovanie textilných výrobkov etiketou (
<SPEAKER ID="123" NAME="Toine Manders" LANGUAGE="NL">
Dohodli sme sa na spoločnom vyhlásení s Radou. Pani ministerka Györiová, ktorá tu včera hovorila, ma poprosila, aby som ho prečítal, keďže stratila hlas. Má štyri riadky:
<P>
Spoločné vyhlásenie Európskeho parlamentu a Rady. "Európsky parlament a Rada si uvedomujú, aké dôležité je poskytovať spotrebiteľom presné informácie, najmä ak sú výrobky označené označením pôvodu, s cieľom chrániť ich proti podvodným, nepresným či zavádzajúcim tvrdeniam. Využívanie nových technológií, ako je elektronické označovanie vrátane rádiofrekvenčnej identifikácie, môže byť užitočným nástrojom pri poskytovaní takýchto informácií a zároveň sa tým udržiava krok s technickým vývojom. Európsky parlament a Rada vyzývajú Komisiu, aby pri vypracúvaní správy podľa článku 24a tohto nariadenia zvážila ich dosah na prípadné nové požiadavky na označovanie etiketami, a to aj s ohľadom na zlepšenie vysledovateľnosti textilných výrobkov." To je všetko a dúfam, že pani ministerka teraz prikývne.

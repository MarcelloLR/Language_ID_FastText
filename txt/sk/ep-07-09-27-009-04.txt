<CHAPTER ID="009-04">
4. Operácia PESD na východe Čadu a severe Stredoafrickej republiky (hlasovanie) 
<P>
- Návrh uznesenia:
<P>
Pred hlasovaním o odseku 3 (h):
<SPEAKER ID="087" NAME="Michael Gahler" AFFILIATION="PPE-DE">
(DE) Vážený pán predseda, dámy a páni, v tomto uznesení predovšetkým tvrdíme, že EUFOR sa má považovať za premosťovaciu silu medzi terajším mandátom, ktorý má nahradiť nasledujúca misia. Vláda Čadu však listom zo dňa 21. septembra neobjasnila, či k tomu dá súhlas. Preto vzniká tento pozmeňujúci a doplňujúci návrh k odseku 3 (h):
<P>
(DE) "pred začiatkom rozmiestnenia EUFOR-u je potrebný jasný záväzok vlády Čadu prijať hodnotenie medzinárodného spoločenstva týkajúce sa nevyhnutnosti nasledujúcej misie."
<P>
(DE) Text ďalej pokračuje.
<SPEAKER ID="090" NAME="Philippe Morillon" AFFILIATION="ALDE">
(FR) Vážený pán predseda, nezaujímali ste sa o náš názor na tento pozmeňujúci a doplňujúci návrh pred jeho zaradením do hlasovania.
<P>
Mali ste sa spýtať, či niekto nie je proti nemu.
<SPEAKER ID="091" NAME="Michel Rocard" AFFILIATION="PSE">
(FR) Vážený pán predseda, nazdávam sa, že tento pozmeňujúci a doplňujúci návrh je nadbytočný vzhľadom na list, ktorý dostali Spojené národy od vlády Čadu dňa 11. septembra 2007, v ktorom vláda vyslovuje svoj súhlas. Mám tu kópiu listu a citujem: "vláda Čadu víta nové odporúčania generálneho tajomníka Spojených národov, ktoré sa nachádzajú v jeho správe zo dňa 10. augusta 2007, spolu s názorom na rozmiestnenie medzinárodnej prítomnosti vo východnom Čade, ktoré majú prispieť k [...]" a tak ďalej.
<P>
Tento pozmeňujúci a doplňujúci návrh preto neslúži žiadnemu účelu. Dohoda je písomná a prístupná každému, kto si ju želá prečítať. Som dosť prekvapený, lebo kópiu tohto textu som zaslal pánovi Gahlerovi. Z tohto dôvodu navrhujem, aby sme hlasovali proti tomuto pozmeňujúcemu a doplňujúcemu návrhu.
<SPEAKER ID="092" NAME="Michael Gahler" AFFILIATION="PPE-DE">
(DE) Samozrejme, mám tu ten text a jeho kľúčovým bodom je:
<P>
"po šiestich mesiacoch zhodnotí vláda Čadu počiatočný výsledok tejto prítomnosti z hľadiska možného nástupníctva operácie Európskej únie inými kontingentmi v rámci plánu Spojených národov a so súhlasom Čadu".
<P>
(DE) To znamená, že to môže Čad vetovať. Ak vláda nesúhlasí, nič sa neuskutoční. To je dôvod, prečo navrhujem doplniť, že Čad musí prijať hodnotenie medzinárodného spoločenstva a nemôže použiť právo veta.
<P>
(potlesk)
<P>
(Ústny pozmeňujúci a doplňujúci návrh nebol prijatý)

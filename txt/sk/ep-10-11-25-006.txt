<CHAPTER ID="006">
Boj proti rakovine hrubého čreva a konečníka v Európskej únii (písomné vyhlásenie) 
<SPEAKER ID="070" NAME="Predsedajúci">
Písomné vyhlásenie č. 0068/2010 o boji proti rakovine hrubého čreva a konečníka v Európskej únii, ktoré predložili Pavel Poc, Frieda Brepoelsová, Cristian Silviu Buşoi, Jo Leinen a Alojz Peterle, podpísala prevažná väčšina všetkých poslancov Parlamentu.
<P>
Preto bude v súlade s článkom 123 rokovacieho poriadku postúpené jeho adresátom a uverejnené spolu s menami podpísaných poslancov v prijatých textoch z tejto schôdze.
<SPEAKER ID="071" NAME="Pavel Poc" AFFILIATION="S&amp;D">
Vážený pán predsedajúci, viem, že všetci chcú hlasovať, no chcel by som sa len v mene všetkých podpísaných poslancov - pani Brepoelsovej, pána Buşoia, pána Lehneho, pána Peterleho a vo svojom mene - poďakovať vám všetkým, ktorí ste podporili naše písomné vyhlásenie o boji proti rakovine hrubého čreva a konečníka.
<P>
Dosiahli sme väčšinu mesiac pred konečným termínom. To dokazuje dôležitosť tejto otázky a my vám môžeme sľúbiť, že to nebola jednorazová záležitosť, ale súčasť širšieho opatrenia zameraného na EÚ a členské štáty. Kolegyne a kolegovia, ďakujem vám za podporu.

<CHAPTER ID="008-26">
26. Rozhodné právo v manželských veciach (
<P>
- Pred začiatkom hlasovania
<SPEAKER ID="156" NAME="Panayiotis Demetriou">
v mene skupiny PPE-DE. - Vážená pani predsedajúca, chcem predložiť nasledujúci ústny pozmeňujúci a doplňujúci návrh: "Manželia sa môžu dohodnúť na určení rozhodného práva vo veciach rozvodu a právnej rozluky, ak je toto právo v súlade so základnými právami definovanými v zmluvách a v Charte základných práv Európskej únie a so zásadami verejného poriadku."
<P>
Tento ústny pozmeňujúci a doplňujúci návrh obmedzuje právo manželov na určenie rozhodného práva, ako je uvedené v článku 20. Verím, že to uspokojí politiku skupiny PPE-DE, ktorá chcela obmedziť určenie rozhodného práva, tak aby bolo v súlade, ako sme už uviedli, so základnými právami a tiež verejným poriadkom. Takže sudca konfrontovaný so žiadosťou manželov o určenie zahraničného rozhodného práva rozhodne, že toto sa neakceptuje, pretože je to proti verejnému poriadku alebo základným právam.
<SPEAKER ID="157" NAME="Evelyne Gebhardt" LANGUAGE="DE">
Vážená pani predsedajúca, akceptujem tento pozmeňujúci a doplňujúci návrh, pretože je rozumný. Rozhodné právo sa, samozrejme, musí riadiť zásadami v našich zmluvách a v Charte základných práv. Nemám výhrady voči tomuto pozmeňujúcemu a doplňujúcemu návrhu.
<SPEAKER ID="158" NAME="Predsedajúca">
Sú nejaké pripomienky voči zahrnutiu tohto ústneho pozmeňujúceho a doplňujúceho návrhu?
<P>
Žiadne nevidím.
<P>
(Ústny pozmeňujúci a doplňujúci návrh bol prijatý.)
<SPEAKER ID="159" NAME="Carlo Casini" AFFILIATION="PPE-DE">
(IT) Vážená pani predsedajúca, určite nie som proti tomu, aby boli pri výbere rozhodného práva dodržiavané ľudské práva a základné Európskej únie. To nie je problém. Problém je v tom, že ak si manželia môžu zvoliť rozhodné právo - rád by som upozornil, že výber rozhodného práva je vo všetkých právnych systémoch výnimkou - či toto právo má byť právom jedného z 27 štátov Únie, alebo akéhokoľvek iného štátu sveta.
<P>
Preto tomuto pozmeňujúcemu a doplňujúcemu návrhu neoponujem, no myslím si, že nemôže zabrániť hlasovaniu o ďalších pozmeňujúcich a doplňujúcich návrhoch Skupiny Európskej ľudovej strany (kresťanských demokratov) a európskych demokratov, ktoré stanovujú, že sa môže zvoliť len právo jedného z 27 štátov Únie.
<SPEAKER ID="160" NAME="Bruno Gollnisch" AFFILIATION="NI">
(FR) Vážená pani predsedajúca, z tejto rozpravy je jasné, že na tejto problematike treba ešte pracovať. Podobné záležitosti by sa, samozrejme, mali prerokovávať vo výboroch. V súlade s rokovacím poriadkom by som vás preto rád požiadal o vrátenie tejto správy späť do výboru.
<P>
(Požiadavka vrátenia veci späť do výboru bola zamietnutá.)
<P>
Po ukončení hlasovania o pozmeňujúcom a doplňujúcom návrhu 32
<SPEAKER ID="162" NAME="Evelyne Gebhardt" LANGUAGE="DE">
Vážená pani predsedajúca, dohoda medzi Skupinou Európskej ľudovej strany (kresťanských demokratov) a európskych demokratov, Socialistickou skupinou v Európskom parlamente, Skupinou zelených/Európskou slobodnou alianciou a Skupinou Aliancie liberálov a demokratov za Európu je takáto: ak prijmeme tento ústny pozmeňujúci a doplňujúci návrh skupiny PPE-DE, všetky ostatné pozmeňujúce a doplňujúce návrhy skupiny PPE-DE budú stiahnuté. Očakávam, že skupina PPE-DE stiahne tieto pozmeňujúce a doplňujúce návrhy.
<SPEAKER ID="163" NAME="Panayiotis Demetriou" LANGUAGE="EL">
Vážená pani predsedajúca, dohoda skutočne obsahovala tento termín. Pán Casini mal iný názor. Myslím, že pozmeňujúce a doplňujúce návrhy skupiny PPE-DE obsahujú to, čo som uviedol v ústnom pozmeňujúcom a doplňujúcom návrhu a čo bolo odsúhlasené, a preto je zbytočné hlasovať o týchto pozmeňujúcich a doplňujúcich návrhoch, ktoré boli predložené práve preto, aby podporili výzvu na obmedzenie rozhodného práva.
<SPEAKER ID="164" NAME="Predsedajúca">
Pozmeňujúce a doplňujúce návrhy pléna 32 - 37 vrátane preto prepadli.
<P>
Budeme teda pokračovať. Skupiny chceli niečo povedať.
<P>
Pred hlasovaním o legislatívnom uznesení
<SPEAKER ID="165" NAME="Cristiana Muscardini" AFFILIATION="UEN">
(FR) Vážená pani predsedajúca, niekedy si človek musí nasadiť okuliare, aby ste videli poslanca žiadajúceho podľa rokovacieho poriadku o možnosť prehovoriť k predsedníctvu.
<P>
Ako viete, skupina môže prijať pozmeňujúce a doplňujúce návrhy, ktoré iná skupina odmietla. Vzhľadom na to, čo povedal pán Casini, nie sme spokojní. Budeme hlasovať za pozmeňujúci a doplňujúci návrh prijatý Skupinou Únie za Európu národov.
<SPEAKER ID="166" NAME="Predsedajúca">
Pani Muscardiniová, práve som povedala, že pozmeňujúce a doplňujúce návrhy prepadli. Ak raz prepadnú, nemôžem ich vrátiť späť na hlasovanie.

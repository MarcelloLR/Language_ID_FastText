<CHAPTER ID="009">
Oficiálne privítanie
<SPEAKER ID="133" NAME="Predsedajúci">
Dámy a páni, s potešením vám oznamujem, že v rámci medziparlamentných zasadaní je na pracovnej návšteve Európskeho parlamentu delegácia z marockého parlamentu vedená predsedom parlamentu pánom Abdelom Wahidom Al-Radim a predsedom hornej komory parlamentu pánom Mohamedom Sheikhom Biadillahom. Cieľom tejto návštevy je inauguračné zasadanie Spoločného parlamentného výboru Maroko - EÚ. Chcel by som všetkých členov tejto delegácie veľmi srdečne privítať. Spolupredsedami tohto prvého spoločného orgánu medzi naším zhromaždením a zhromaždením jednej z krajín Maghrebu sú pani Mbarka Bouaidová, predsedníčka Parlamentného výboru pre zahraničné veci, národnú obranu a islamské záležitosti, a pán Panzeri, poslanec Európskeho parlamentu.
<P>
Európsky parlament môže s potešením konštatovať, že vzťahy medzi EÚ a Marokom sú vynikajúce, čo potvrdzuje prijatie spoločného dokumentu, ktorým sa zavádza posilnený štatút Maroka. Tento nový rámec pre dialóg ďalej posilňuje vzťahy s delegáciami Európskeho parlamentu pre vzťahy s krajinami Maghrebu a umožňuje rozšíriť rokovania medzi EÚ a Marokom v oblastiach spoločného záujmu. Dúfam a verím, že zasadanie, ktoré sa uskutočnilo v Európskom parlamente, bolo plodné a prispeje k zblíženiu oboch parlamentov.

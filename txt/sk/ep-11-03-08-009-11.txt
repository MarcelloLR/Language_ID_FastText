<CHAPTER ID="009-11">
11. Rovnosť žien a mužov v Európskej únii - 2010 (
<SPEAKER ID="156" NAME="Sergio Paolo Francesco Silvestris" AFFILIATION="PPE">
(IT) Prostredníctvom tohto ústneho pozmeňujúceho a doplňujúceho návrhu navrhujem, aby bol v odseku 66 za spojenie "zdôrazňuje skutočnosť, že ženy musia mať možnosť rozhodovať o svojich sexuálnych a reprodukčných právach, najmä prostredníctvom ľahkého prístupu k antikoncepcii a umelému prerušeniu tehotenstva" pridaný po výraze "umelému prerušeniu tehotenstva" nasledujúci text: "pričom zároveň uznáva právo nenarodeného dieťaťa na život; vyzýva členské štáty a Komisiu na uskutočnenie opatrení a krokov na podporu pokračovania tehotenstva prostredníctvom prijatia konkrétnych sociálnych politík a politík sociálneho zabezpečenia na pomoc ženám vyriešiť - vždy, ak to bude možné - problémy, ktoré sú príčinou voľby umelého prerušenia tehotenstva".
<P>
Cieľom tohto ústneho pozmeňujúceho a doplňujúceho návrhu je zaručiť ženám slobodu bezpečného prístupu k možnosti ukončenia tehotenstva, ale aj vyjadriť zásadu, že umelé prerušenie tehotenstva nie je oddialenou metódou antikoncepcie ani prostriedkom kontroly pôrodnosti.

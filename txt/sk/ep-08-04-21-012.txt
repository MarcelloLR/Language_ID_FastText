<CHAPTER ID="012">
Program práce
<SPEAKER ID="016" NAME="Predseda">
Konečné znenie návrhu programu, ktorý navrhla konferencia predsedov na svojom zasadnutí vo štvrtok 17. apríla 2008 v súlade s pravidlami 130 a 131 rokovacieho poriadku, bolo rozdané.
<P>
Boli navrhnuté tieto zmeny a doplnenia:
<P>
v pondelok, v utorok, v stredu:
<P>
bez návrhov na zmenu
<P>
vo štvrtok:
<P>
Skupina UEN požadovala, aby v diskusii o prípadoch porušenia ľudských práv bola položka o Iráne nahradená novou položkou o Gruzínsku.
<SPEAKER ID="017" NAME="Hanna Foltyn-Kubicka">
v mene skupiny UEN. - (PL) Vážený pán predseda, navrhujem, aby sme rokovali o situácii v Gruzínsku namiesto o Iráne alebo Čade. Situácia v Gruzínsku je naliehavá, keďže ruská Štátna duma prijala uznesenie, v ktorom vyzýva prezidenta, aby zvážil otázku uznania Podnesterskej republiky, Abcházska a Južného Osetska a nárast počtu ruských síl v regióne. Územnú integritu Gruzínska garantuje 36 uznesení OSN prijatých v roku 1993. Okrem toho existuje mierový plán prezidenta Saakašviliho pre Abcházsko. Verím, že ide o prioritnú záležitosť, preto navrhujem túto zmenu.
<P>
(potlesk)
<SPEAKER ID="018" NAME="Hannes Swoboda">
v mene skupiny PSE. - (DE) Vážený pán predseda, myslím si, že by sme mali počkať, kým delegácia tohto Parlamentu navštívi o týždeň Gruzínsko, keď sa bude zaoberať najmä otázkou Abcházska. Nakoniec, mnoho členov delegácie je tu prítomných. Môžeme dať túto záležitosť do programu po návšteve delegácie o týždeň, možno nie ako predmet naliehavej diskusie, ale určite ako záležitosť vážnej diskusie. Najprv by sme však mali počkať na správu od parlamentnej delegácie.
<P>
(Parlament pozmeňujúci a doplňujúci návrh zamietol)
<P>
(Program práce bol prijatý.)

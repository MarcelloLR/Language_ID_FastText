<CHAPTER ID="007-09">
9. Prispôsobenie rokovacieho poriadku Lisabonskej zmluve (
<P>
- Pred začiatkom hlasovania:
<SPEAKER ID="173" NAME="Bruno Gollnisch" AFFILIATION="NI">
(FR) Vážený pán predsedajúci, vidím, že na rozdiel od pána predsedu Buzeka netrpíte slabým periférnym videním a videli ste ma.
<P>
Pán predsedajúci, mám veľmi krátku procedurálnu námietku. Správa pána Martina je zameraná na vyriešenie problémov v súvislosti s prispôsobením rokovacieho poriadku Lisabonskej zmluve. Medzi rozličnými pozmeňujúcimi a doplňujúcimi návrhmi, o ktorých máme hlasovať, sa však nachádza jeden, ktorý nijako nesúvisí s Lisabonskou zmluvou a podľa môjho názoru je v rozpore so všeobecnými zásadami parlamentných postupov. Ide o pozmeňujúci a doplňujúci návrh, ktorý zbavuje nezávislých poslancov právomoci menovať svojich vlastných zástupcov.
<P>
Dámy a páni, ide o veľmi vážnu záležitosť bez ohľadu na vaše politické názory. Naozaj si myslím, že je v rozpore so všeobecnými zásadami práva a s judikatúrou Európskeho súdneho dvora prenechať predsedovi Parlamentu, nech je akokoľvek nestranný, zodpovednosť za výber poslanca, ktorý bude zastupovať nezávislých poslancov na Konferencii predsedov, na základe ktovieakých kritérií namiesto toho, aby si zástupcu vybrali nezávislí poslanci sami.
<P>
Pán predsedajúci, z tohto dôvodu si myslím, že tento pozmeňujúci a doplňujúci návrh by sa mal stiahnuť zo zoznamu pozmeňujúcich a doplňujúcich návrhov, o ktorých dnes hlasujeme.
<SPEAKER ID="174" NAME="Predsedajúci">
Ďakujem, pán Gollnisch. Možno si spomínate, že niekoľko mesiacov som pôsobil ako nezávislý poslanec, a ak to môžem tak povedať, moje politické názory sa tak odlišujú od vašich, že to len potvrdzuje fakt, že sekcia nezávislých poslancov nie je skupina a nikdy ňou nebude.
<P>
- Po ukončení hlasovania:
<SPEAKER ID="175" NAME="David Martin">
spravodajca. - Vážený pán predsedajúci, nechcem zdržiavať Parlament, ale pred uzavretím tohto bodu musíme vyriešiť dve technické záležitosti.
<P>
Ako viete, tento proces sa začal minulý november. Musíme doplniť nové odôvodnenie, aby sme prepojili hlasovanie z minulého novembra s týmto hlasovaním a chcel by som požiadať Parlament, aby odsúhlasil doplnenie slov "so zreteľom na rozhodnutie Európskeho parlamentu z 25. novembra 2009 o prispôsobení rokovacieho poriadku Parlamentu Lisabonskej zmluve". Ako som povedal, ide len o technickú záležitosť.
<P>
Druhou takou záležitosťou je, že v súčasnosti vravíme, že tieto pravidlá by mali nadobudnúť účinnosť 1. decembra 2009. To, samozrejme, nie je možné, a preto žiadam, aby sme uplatnili bežný článok 212 ods. 3, čo znamená, že pravidlá by nadobudli účinnosť v prvý deň nasledujúceho plenárneho zasadnutia.
<SPEAKER ID="176" NAME="Predsedajúci">
Vážený pán Martin, ďakujem za vašu prácu v tejto veci a ďalších veciach.

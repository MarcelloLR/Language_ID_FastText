<CHAPTER ID="005-10">
10. Posilňovanie Európskej susedskej politiky (hlasovanie) 
<P>
Správa: Obiols i Germŕ a Tannock
<P>
- Pred začiatkom hlasovania o odseku 14/2:
<SPEAKER ID="106" NAME="Hélène Flautre" AFFILIATION="Verts/ALE">
(FR) Vážený pán predseda, ospravedlňte ma, chcela by som len objasniť, že vypustenie výrazu "readmisné dohody" sa týka len prvej časti odseku 14. Chcem to povedať len preto, aby nedošlo k nedorozumeniu pri vysvetlení hlasovania.
<P>
- Pred hlasovaním o pozmeňujúcom a doplňujúcom návrhu 3:
<SPEAKER ID="108" NAME="Charles Tannock  " AFFILIATION="PPE-DE">
spravodajca. - Vážený pán predseda, k odseku 19a by som chcel pridať toto znenie: "zdôrazňuje tiež potrebu zapojenia a spolupráce s krajinami Európskeho hospodárskeho priestoru (Islandu, Nórska, Lichtenštajnska) a Švajčiarskom, a plne využiť ich skúsenosti zo spolupráce s EÚ."
<P>
(Ústny pozmeňujúci a doplňujúci návrh bol prijatý.)
<P>
- Pred začiatkom hlasovania o odseku 42:
<SPEAKER ID="110" NAME="Charles Tannock  " AFFILIATION="PPE-DE">
spravodajca. - Vážený pán predseda, len potvrdzujem, že cieľom ústneho pozmeňujúceho a doplňujúceho návrhu je vypustenie odseku, a preto by sa o ňom malo hlasovať skôr ako o pozmeňujúcom a doplňujúcom návrhu 13, čo znamená, že poradie hlasovania uvedené v zozname sa musí zmeniť.
<P>
(Ústny pozmeňujúci a doplňujúci návrh bol prijatý)

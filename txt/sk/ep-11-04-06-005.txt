<CHAPTER ID="005">
Oznámenie predsedníctva
<SPEAKER ID="029" NAME="Predsedajúci">
Po odporúčaniach výborov teraz prejdeme k rečníkom v mene politických skupín. Pred tým, ako dám slovo prvému rečníkovi na zozname pánovi Karasovi, mám dve veľmi stručné oznámenia.
<P>
Dnes skoro ráno sme sa dozvedeli, že v blízkosti Lampedusy sa prevrhla loď s viac ako dvesto migrantmi v dôsledku zlého počasia na mori. Pobrežná hliadka robí všetko pre záchranu nezvestných ľudí. Situácia je veľmi vážna. Netrpezlivo čakáme na splnenie záväzkov Komisie a vlád, ktoré prijali v tomto Parlamente.
<P>
Teraz prejdem k druhému oznámeniu. Dva roky po tragickom zemetrasení v meste L'Aquila a v regióne Abruzzo chcem opäť vyjadriť účasť a sústrasť tohto Parlamentu s obeťami zemetrasenia a vyjadriť nádej, že bude možné urýchliť harmonogram obnovy historického dedičstva a domov v tomto regióne.

<CHAPTER ID="011">
Finančný dohľad (podpísanie aktov) 
<SPEAKER ID="260" NAME="Predseda">
Vážení kolegovia, dovoľte mi niekoľkými slovami predstaviť naše uzákonenie balíka finančného dohľadu jeho podpísaním. Dôjde k nemu o niekoľko minút. Tento balík bude predstavovať naše činnosti v oblasti finančného dohľadu schválené v rámci riadneho legislatívneho postupu.
<P>
Dnes uzákoňujeme Európsky výbor pre systémové riziká, ktorý bude zodpovedať za dohľad nad finančným systémom v Únii a prispeje k hladšiemu fungovaniu vnútorného trhu.
<P>
Po druhé zriaďujeme aj tri ďalšie európske orgány dohľadu, ktoré budú chrániť verejný záujem. Budú sledovať banky, cenné papiere a trhy, ako aj poisťovníctvo a dôchodkové poistenie zamestnancov.
<P>
Napokon podpisujeme súhrnnú smernicu, ktorá mení a dopĺňa súbor 11 smerníc s cieľom zabezpečiť ich súlad s európskym systémom finančného dohľadu a Lisabonskou zmluvou.
<P>
Vyvinuli sme obrovské úsilie a spolupráca medzi európskymi inštitúciami bola podľa mňa výborná. Postup bol veľmi rýchly a efektívny. Španielske a belgické predsedníctvo, ktoré nasledovali po sebe, boli veľmi aktívne. Ďakujem im za spoluprácu. Komisia bola veľmi aktívna a spolupráca veľmi úzka. Poslancom Európskeho parlamentu, ktorí budú v Parlamente prítomní, kým budeme podpisovať, a pánovi komisárovi by som chcel povedať: je to veľká vec. Ďakujem Komisii, ktorá bola taká aktívna celý čas počas prípravných stretnutí a diskusií, za angažovanosť.
<P>
Naša práca sa však, samozrejme, neskončila. Balík hospodárskeho riadenia, o ktorom v krátkosti diskutujeme, bude tiež veľmi dôležitý. Dobre vieme, že sa už v legislatívnom postupe chystá, a dúfame, že bude čo najrýchlejšie pripravený.
<P>
Čo mám povedať na záver? Celý balík, ktorý dnes podpisujeme, sa v Európskej únii začne uplatňovať 1. januára 2011, teda čoskoro. Je to veľmi dôležitá informácia pre nás všetkých, pre trhy a pre našich občanov, pretože má pomôcť občanom. Teraz pôjdeme podpísať legislatívny balík.
<P>
(Predseda podpíše akty spolu s Olivierom Chastelom (úradujúcim predsedom Rady), Michelom Barnierom (členom Komisie), Josém Manuelom Garcíom-Margallom y Marfilom (spravodajcom), Sylvie Goulardovou (spravodajkyňou), Antolínom Sánchezom Presedom (spravodajcom) a Petrom Skinnerom (spravodajcom).)

<CHAPTER ID="007">
Hlasovanie
<SPEAKER ID="078" NAME="Predsedajúci">
Ďalším bodom programu je hlasovanie.
<P>
(Informácie o výsledku a ostatných podrobnostiach hlasovania: pozri zápisnicu.)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Vážený pán predsedajúci, ospravedlňte ma, nie som si istý, na základe ktorého článku môžem osloviť Parlament, no rád by som urobil vyhlásenie pre predsedníctvo o súčasnej situácii v Parlamente. Mení sa na trvalý cirkus, čo veľmi sťažuje možnosť pokojne pracovať, keď sa človek snaží vyriešiť niečo závažné.
<P>
(potlesk)
<P>
Myslím, že včera večer situácia dosiahla vrchol a chcem predsedníctvo požiadať, aby podniklo kroky a obnovilo pokoj a vážnu atmosféru v Parlamente, ktorý by mal byť príkladom pre celý svet, vážnym Parlamentom, nie cirkusom.
<P>
(potlesk)
<SPEAKER ID="080" NAME="Predsedajúci">
Pán Hutchinson, myslím, že hovoríte o rôznych prejavoch názorov na chodbách a v koridoroch. Viete, že za to zodpovedajú kvestori. Vaše pripomienky im, samozrejme, odovzdáme.
<SPEAKER ID="081" NAME="Pervenche Berès" AFFILIATION="PSE">
(FR) Vážený pán predsedajúci, tiež by som chcela vysloviť pripomienku o pokoji a poriadku v našej práci. Naše včerajšie popoludňajšie rokovanie bolo poznačené mimoriadne dojímavou udalosťou, no prerušenie programu znamenalo, že sa prejavy na také dôležité témy ako finančná kríza posunuli o viac než dve hodiny, čo úplne zasiahlo do poradia rečníkov. Myslím, že je to celkom nezlučiteľné s riadnym fungovaním tohto Parlamentu.
<SPEAKER ID="082" NAME="Predsedajúci">
V tomto prípade nepostúpim vaše pripomienky kvestorom, ale konferencii predsedov, keďže to je orgán zodpovedajúci za tieto otázky.
<P>


<CHAPTER ID="006">
Hlasovanie
<SPEAKER ID="070" NAME="Predsedajúci">
Ďalším bodom programu je hlasovanie.
<P>
(Informácie o výsledkoch a ostatných podrobnostiach hlasovania: pozri zápisnicu.)
<P>
- Pred začiatkom hlasovania:
<SPEAKER ID="071" NAME="Sajjad Karim" AFFILIATION="ECR">
V dnešnom rannom vydaní novín Figaro bola uverejnená správa, že minulý týždeň sa istý novinár nielen dostal do budovy Európskeho parlamentu s imitáciou zbrane, ale dokonca sa mu podarilo dostať aj mimoriadne blízko k princovi Charlesovi, budúcej britskej hlave štátu.
<P>
Mohli by ste nás vzhľadom na pretrvávajúce obavy v súvislosti s bezpečnosťou v tomto Parlamente dnes ubezpečiť, že beriete tieto veci vážne a že takzvaná revízia, ktorú v tajnosti vykonáva Predsedníctvo Parlamentu, nebude iba kozmetickou úpravou, ale zásadnou reformou bezpečnosti?
<SPEAKER ID="072" NAME="Predsedajúci">
Pán Karim, ubezpečujem vás, že túto záležitosť berieme veľmi vážne. Podľa informácií, ktoré som dostal, sa o nej diskutuje v Konferencii predsedov, takže si môžete byť istý, že Parlament venuje tomuto problému veľkú pozornosť. Ide o veľmi vážnu vec.
<SPEAKER ID="073" NAME="Predsedajúci">
Dokument o mediálnom zákone v Maďarsku, o ktorom sme mali dnes hlasovať, bude vzhľadom na nedávne udalosti v krajine musieť byť revidovaný. Preto navrhujem, aby sme odložili toto hlasovanie v zmysle článku 177 ods. 4. Rozhodnutie o ďalšom postupe v tejto veci a o potrebných nových termínoch bude prijaté na zasadnutí Konferencie predsedov vo štvrtok 3. marca 2011.
<P>
Kto sa chce vyjadriť za? Kto sa chce vyjadriť proti?
<SPEAKER ID="074" NAME="Renate Weber">
v mene skupiny ALDE. - Po nedávnych udalostiach, ktoré sa nachádzajú na stole Komisie, ale nie v Parlamente, mám pocit, že musíme odložiť hlasovanie o uznesení, pretože je potrebné upraviť ho tak, aby zodpovedalo tomuto novému vývoju.
<SPEAKER ID="075" NAME="Predsedajúci">
To bol teda návrh za. Kto sa chce vyjadriť proti? Nikto? Tak pristúpime k hlasovaniu. Kto je za odloženie? Proti? Kto sa zdržal hlasovania? Návrh bol schválený. Hlasovanie o tejto veci bolo odložené.

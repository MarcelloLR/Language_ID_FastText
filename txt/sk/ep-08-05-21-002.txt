<CHAPTER ID="002">
Oficiálne privítanie
<SPEAKER ID="006" NAME="Predseda">
Vážené dámy a páni, je pre mňa veľkým potešením, že môžem privítať delegáciu mexického kongresu na čele so senátorom Guadarramom, ktorá sa usadila v čestnej galérii. Srdečne vás vítam.
<P>
(potlesk)
<P>
Delegácia sa dnes zúčastní na šiestom stretnutí Spoločného parlamentného výboru EÚ - Mexiko. Mexiko je blízkym partnerom Európskej únie a toto stretnutie sa uskutoční v čase veľmi významnom pre vzťahy medzi Mexikom a Európskou úniou. Na samite v Lime minulý víkend sa ukázalo, že máme veľa spoločných záujmov. Mal som príležitosť rozprávať sa aj s vaším prezidentom, pánom Felipem Calderónom.
<P>
Spoločný parlamentný výbor bude dnes popoludní diskutovať aj o zmene klímy, preto verím, že prejavíte záujem o túto plenárnu rozpravu. Našim kolegom a priateľom z Mexika želám úspešný pobyt v Štrasburgu.

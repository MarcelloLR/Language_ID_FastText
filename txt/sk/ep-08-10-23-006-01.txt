<CHAPTER ID="006-01">
1. Návrh všeobecného rozpočtu Európskej únie - Rozpočtový rok 2009 (hlasovanie)
<P>
- Pred začiatkom hlasovania
<SPEAKER ID="049" NAME="Jutta Haug" LANGUAGE="DE">
Vážený pán predseda, postup vysvetlenia je rovnaký ako každý rok. Pred hlasovaním musím informovať Parlament o niektorých technických úpravách. Viem, že to nie je pre mojich kolegov veľmi zaujímavé, ale musí sa to uviesť do zápisnice.
<P>
Po prvé, ako je už uvedené v zozname hlasovania, hlasovanie o pozmeňujúcom a doplňujúcom návrhu 783 k rozpočtovému článku 22 02 04 02 sa týka iba výdavkových rozpočtových prostriedkov.
<P>
Po druhé, vysvetlenia týkajúce sa hodnotenia globálnej energetickej situácie nepatria do rozpočtového článku 08 03 01, kam boli omylom zaradené, ale do článku 08 05 01. Preto hlasovať o pozmeňujúcom a doplňujúcom návrhu 936 k článku 08 03 01 sa musí bez poznámok o hodnotení globálnej energetickej situácie. Tie budú zaradené do pozmeňujúceho a doplňujúceho návrhu 938 k článku 08 05 01.
<P>
Viem, ako je tým každý nadšený.
<P>
Po tretie, obnovenie zdrojov v predbežnom návrhu rozpočtu pre decentralizované agentúry v hlavičkách uvedených v článkoch 1 a 2 zahŕňa, samozrejme, aj obnovenie plánu stavu zamestnancov. Týka sa to Európskej agentúry pre lieky, Európskej chemickej agentúry, Európskej agentúry pre bezpečnosť letectva, Európskej námornej bezpečnostnej agentúry, Európskej železničnej agentúry, Európskej environmentálnej agentúry, Európskeho strediska pre rozvoj odborného vzdelávania, Európskeho úradu pre bezpečnosť potravín, Agentúry pre kontrolu rybného hospodárstva Spoločenstva, Úradu Spoločenstva pre odrody rastlín, ktorých plány stavu zamestnancov nie sú priamo zahrnuté v dokumentácii sprevádzajúcej pozmeňujúce a doplňujúce návrhy.
<P>
Po štvrté, v dôsledku poznámky právnych služieb sa musí mierne upraviť vysvetlenie v niektorých rozpočtových článkoch. Týka sa to vety, ktorá sa začína "Komisia môže" až po "a doručiť vnútornému audítorovi Komisie" v nasledovných pozmeňujúcich a doplňujúcich návrhoch: pozmeňujúci a doplňujúci návrh 994 k článku 19 04 01, pozmeňujúci a doplňujúci návrh 1011 k článku 21 02 01, pozmeňujúci a doplňujúci návrh 1015 k článku 21 03 01, pozmeňujúci a doplňujúci návrh 1016 k článku 21 04 01, pozmeňujúci a doplňujúci návrh 1026 k článku 23 02 01 a pozmeňujúci a doplňujúci návrh 785 k článku 23 02 02. Správne znenie vysvetlenia je podrobne uvedené v zozname hlasovania.
<P>
Po piate a na záver, rozpočtový článok 19 06 06 s hlavičkou "Konzulárna spolupráca" nie je zahrnutý v pozmeňujúcich a doplňujúcich návrhoch, hoci bol prijatý ako súčasť opravného listu č. 1/2009. Tento nový rozpočtový článok bude preto zahrnutý prostredníctvom symbolického záznamu (pro memoria - p. m.).
<P>
Ak nik z mojich kolegov nemá žiadne námietky voči tomuto všetkému, rokovacia služba to zahrnie všetko tak, ako sme sa rozhodli.
<SPEAKER ID="050" NAME="Predseda">
Vážená pani Haugová, keďže vám plne dôverujeme, môžeme teraz o tom hlasovať.
<P>
(Parlament schválil návrh spravodajkyne.)
<P>
- Pred hlasovaním o pozmeňujúcom a doplňujúcom návrhu 111
<SPEAKER ID="051" NAME="Catherine Guy-Quint" AFFILIATION="PSE">
- (FR) Vážený pán predseda, domnievam sa, že sme nehlasovali o druhej časti čísla 106. Mohli by ste to, prosím, skontrolovať?
<SPEAKER ID="052" NAME="Predseda">
Áno, hlasovali sme, pani Guyová-Quintová. Pán Dunstan mi práve povedal, že prvá časť prepadla a už sme hlasovali o druhej časti.
<P>
- Pred hlasovaním o bloku 8
<SPEAKER ID="053" NAME="Janusz Lewandowski">
spravodajca. - Vážený pán predseda, tentoraz nie sú žiadne technické úpravy, takže môžeme hlasovať.
<P>
(potlesk)
<SPEAKER ID="054" NAME="Predseda">
Potom môžeme iba zablahoželať pánovi spravodajcovi.

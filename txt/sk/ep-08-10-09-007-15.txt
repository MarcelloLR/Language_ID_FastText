<CHAPTER ID="007-15">
15. Spoločne za zdravie: strategický prístup EÚ na obdobie 2008 - 2013 (
<P>
- Pred začiatkom hlasovania:
<SPEAKER ID="123" NAME="Alojz Peterle">
spravodajca. - Vážený pán predsedajúci, chcel by som vás informovať, prečo som ako spravodajca dal sedem mínusov pozmeňujúcim a doplňujúcim návrhom Skupiny socialistov. Šlo o otázku mojej dôveryhodnosti, keďže výbor ENVI šesť z týchto siedmich pozmeňujúcich a doplňujúcich návrhov pred tromi týždňami zamietol. Nikto nehlasoval proti, a preto nevidím žiadne nové dôvody, prečo by som mal v tomto zmeniť svoj názor.
<P>
Ďalším dôvodom je to, že v januári sme prijali uznesenie o bezpečnosti pri práci a myslím, že táto téma je v ňom dobre zastrešená. Nemám problém s obsahom, no myslím, že nie je potrebné opakovať niektoré prvky v iných uzneseniach. V každom prípade však chcem po dohode s tieňovými spravodajcami v záujme vhodnej štruktúry textu predložiť tento ústny pozmeňujúci a doplňujúci návrh. Pozmeňujúce a doplňujúce návrhy 1, 3 a 4 by sa presunuli za odsek 32, pozmeňujúci a doplňujúci návrh 5 za odôvodnenie M a pozmeňujúci a doplňujúci návrh 6 za odôvodnenie Q. Ide len o ich výmenu.
<SPEAKER ID="124" NAME="Predsedajúci">
Zhrniem teda situáciu, pán spravodajca nenavrhuje zmenu a doplnenie textu. Chce len zaistiť, aby rokovacie služby po hlasovaní zmenili štruktúru konečného textu tak, ako to práve navrhol.

<CHAPTER ID="009">
Voľba podpredsedov (prvé, druhé a tretie kolo hlasovania) 
<SPEAKER ID="033" NAME="József Szájer" AFFILIATION="PPE">
Pán predseda, chcel by som sa spýtať, či je pre hlasovanie stanovené nejaké minimum.
<SPEAKER ID="034" NAME="Predseda">
Pán Szájer, minimálny počet nie je určený: môžete nechať jednu alebo dve osoby; nie je to dôležité.
<SPEAKER ID="036" NAME="Predseda">
Dámy a páni, dovoľte mi na začiatku povedať niekoľko slov. Počas prestávky v rokovaní mi bolo dané na vedomie, že dnes v Afganistane zahynul taliansky vojak, ktorý pôsobil v tamojšej misii pod vedením NATO. Jeho smrť prichádza potom, ako minulý mesiac zahynuli 15 britskí vojaci. Myslím si, že by sme vždy mali pamätať na našich mužov a ženy v ozbrojených silách, ktorí pôsobia v zahraničných misiách a často sa dostávajú do nebezpečných situácií. Mali by vedieť, že na nich nezabúdame.
<P>
(potlesk)
<SPEAKER ID="039" NAME="Véronique De Keyser" AFFILIATION="S&amp;D">
(FR) Pán predseda, je mi to skutočne ľúto, ale (v záujme jasného hlasovania, keďže nemáme displej a snažili sme sa zachytiť váš rýchly prejav) mohli by ste prosím ešte raz prečítať mená a hlasy, ale trochu pomalšie?
<SPEAKER ID="040" NAME="Daniel Cohn-Bendit" AFFILIATION="Verts/ALE">
Pán predseda, nechajte tie čísla zobraziť na displeji, aby sme ich všetci videli. Nie je to také ťažké.
<P>
(potlesk)
<SPEAKER ID="041" NAME="Bernd Posselt" AFFILIATION="PPE">
(DE) Pán predseda, naliehavo vás prosím, aby ste zazvonili, pretože mnohí poslanci zo všetkých skupín sú stále neprítomní. Mnohí sa domnievajú, že hlasovanie má začať až o 19.30 hod. Prosím vás teda, aby ste ešte raz zazvonili.

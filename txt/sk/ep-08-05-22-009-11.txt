<CHAPTER ID="009-11">
11. Nová stratégia Európskej únie týkajúca sa zdravia zvierat (2007-2013) (
<P>
- Pred začiatkom hlasovania o pozmeňujúcom a doplňujúcom návrhu 12:
<SPEAKER ID="118" NAME="Lutz Goepel">
, v mene skupiny PPE-DE. - (DE) Vážený pán predsedajúci, dovoľte mi prečítať nasledujúce znenie: "poukazuje na potenciálne zvýšené riziko, ku ktorému dochádza počas prepravy živých zvierat na dlhé vzdialenosti, a v tomto kontexte zastáva názor, že by sa mali častejšie vykonávať dôkladné prehliadky, aby sa zabezpečilo, že sa budú prepravovať iba úplne zdravé zvieratá, a domnieva sa, že by sa mala náležite zvážiť otázka doby prepravy zvierat na porážku alebo výkrm" - a to je rozdiel - "ktorá by nemala trvať dlhšie ako deväť hodín".
<P>
(Ústny pozmeňujúci a doplňujúci návrh nebol prijatý)
<SPEAKER ID="120" NAME="Zbigniew Zaleski" AFFILIATION="PPE-DE">
(FR) Vážený pán predsedajúci, vy nemôžete byť stranícky; nemôžete nabádať ľudí, aby povstali, oni sami vedia, ako sa rozhodnúť.
<P>
(potlesk od skupiny PPE)
<SPEAKER ID="121" NAME="Predsedajúci">
Jednoducho som poukázal na problém - a vy ste zaznamenali postoj mojej skupiny, ja som nijakým spôsobom nepresadzoval, že členovia musia povstať a zostať stáť, pretože ak povstanú iba na zlomok sekundy a opäť sa posadia, nebudeme môcť vykonať sčítanie. Preto som nenavrhoval, aby členovia povstali, ale iba zostali stáť potom, ako povstanú.
<P>
Postupoval som presne tým istým spôsobom, ako pred chvíľou pri sčítavaní hlasov pre druhú stranu komory.

<CHAPTER ID="007-01">
1. Európska agentúra pre bezpečnosť sietí a informácií (
<P>
pred začiatkom hlasovania:
<SPEAKER ID="103" NAME="Angelika Niebler" LANGUAGE="DE">
Vážený pán predseda, dámy a páni, chystáme sa hlasovať o predĺžení mandátu agentúry ENISA. Len na pripomenutie, ENISA je Európska agentúra pre bezpečnosť sietí a informácií, ktorú sme spoločne s Radou zriadili pred piatimi rokmi. Mandát agentúry ENISA vyprší rotáciou uprostred budúceho roka. Vo svojej správe navrhujem predĺžiť mandát tejto agentúry o tri roky do roku 2012, čo je v súlade s rozhodnutím Rady.
<P>
Cieľom agentúry ENISA je prispievať k internetovej bezpečnosti. Vzhľadom na nárast internetovej kriminality to však nie je možné s personálom a obmedzenými finančnými zdrojmi, ktoré má táto agentúra k dispozícii. Preto sa počas nasledujúcich troch rokov, o ktoré predlžujeme jej mandát, musíme zamyslieť nad tým, aké funkcie by mala agentúra ENISA v budúcnosti plniť, a akú úlohu by mohla zohrávať, a potom bude potrebné, aby sme jej poskytli primerané personálne vybavenie i finančné zabezpečenie.
<P>
Dovolím si vás všetkých veľmi naliehavo požiadať, aby ste znova schválili toto predĺženie o tri roky, a aby ste sa potom zapojili do diskusie o budúcnosti tejto agentúry.

<CHAPTER ID="012">
Program práce: pozri zápisnicu
<SPEAKER ID="019" NAME="Monica Frassoni" AFFILIATION="Verts/ALE">
(IT) Vážený pán predseda, dámy a páni, mám pre vás otázku týkajúcu sa Európskej rady. Dozvedeli sme sa, že na zasadnutí Európskej rady ste povedali, že Parlament súhlasí s tým, aby sa hlasovanie o predsedovi Komisie uskutočnilo dňa 15. júla, a že hlasovanie o ostatných členoch Komisie by sa malo konať po prijatí Lisabonskej zmluvy.
<P>
Chcela by som vedieť, či je to pravda alebo nie, a pokiaľ to je pravda, na základe akej právomoci ste urobili tieto vyhlásenia.
<SPEAKER ID="020" NAME="Predseda">
Vážená pani Frassoniová, keďže ste boli vy osobne prítomná, som si istý, že si spomeniete na to, že sme o tejto veci hovorili na zasadnutí konferencie predsedov politických skupín v Európskom parlamente. V súvislosti s dátumom 15. júl bola iba jedna námietka, ktorú ste vzniesli vy. Všetci ostatní predsedovia politických skupín sa stotožnili s názorom vyjadreným v mojom vyhlásení pred Radou. V každom prípade si môžete prečítať presnú formuláciu, ktorú som použil vo svojom prejave. K zneniu prejavu majú prístup všetci poslanci Európskeho parlamentu a verejnosť.

<CHAPTER ID="006-18">
18. Reštrukturalizácia cukrovarníckeho priemyslu (hlasovanie)
<P>
- Správa: Katerina Batzeli
<P>
- Pred hlasovaním o pozmeňujúcom a doplňujúcom návrhu 8:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Pán predseda, tento návrh sa týka podielu poľnohospodárov do reštrukturalizačného fondu a výbor schválil znenie: "... 50 % príslušnej reštrukturalizačnej pomoci ..." Rád by som to zmenil na 25 %. Úprava bola dohodnutá s ostatnými skupinami a dúfam, že bude prijatá.
<P>
(Ústny pozmeňujúci a doplňujúci návrh bol prijatý.)
<P>
- Pred hlasovaním o legislatívnom uznesení:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Pán predseda, v mene našej skupiny by som rád v súlade s článkom 168 ods. 2 rokovacieho poriadku požiadal o vrátenie návrhu do výboru. Dôvodom je, že sme práve odsúhlasili 25 % príspevok pestovateľov cukrovej repy do reštrukturalizačného fondu, ale Komisia trvá na 10 %.
<P>
V najnovšej verzii mohli členské štáty tento podiel prekročiť. Teraz bolo zrušené aj to. Už minule sme uvažovali o tom, či nepožiadame o vrátenie do výboru a uspokojili sme sa s 10 %. Nemali by sme to opäť pripustiť. Vzhľadom na prebiehajúci konzultačný postup, jedinou našou možnosťou ako vstúpiť do diskusie s Komisiou je vrátiť správu späť a rokovať s Komisiou a Radou.
<SPEAKER ID="136" NAME="Neil Parish  " AFFILIATION="PPE-DE">
Výbor pre poľnohospodárstvo a rozvoj vidieka. - Pán predseda, myslím si, že nie je správne vrátiť správu výboru. Myslím si, že chceme prijať rozhodnutie. Je potrebné, aby sme pokračovali v reštrukturalizácii, a preto by som ju nerád vracal výboru a obávam sa, že som proti tomu, čo chce urobiť pán Graefe zu Baringdorf.
<SPEAKER ID="137" NAME="Katerina Batzeli  " AFFILIATION="PSE">
spravodajkyňa. - (EL) Pán predseda, nesúhlasím s návrhom pána Graefe zu Baringdorf. Rada by som Parlamentu vysvetlila svoje stanovisko: odhlasovali sme návrh, na základe ktorého poskytnú prvýkrát všetci výrobcovia celkovú sumu 260 EUR plus 25 EUR. Celková výška dotácie je teda takmer 400 EUR.
<P>
Z finančného hľadiska je to vyrovnané a domnievam sa, že to pomôže odvetviu ako celku.
<P>
(Návrh na vrátenie správy do výboru bol odmietnutý).

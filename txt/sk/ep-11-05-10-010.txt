<CHAPTER ID="010">
Oficiálne privítanie
<SPEAKER ID="128" NAME="Predsedajúca">
Vážené dámy, vážení páni, dovoľte, aby som teraz prečítala odkaz od pána Buzeka.
<P>
"Teší ma, že vám môžem oznámiť, že dnes máme tú česť privítať predsedu poľského Senátu Bogdana Borusewicza, predsedníčku Snemu Litovskej republiky Irenu Degutienėovú a predsedu ukrajinskej Najvyššej rady Ukrajiny (Verchovna rada) Volodymyra Lytvyna.
<P>
Trojica predsedov parlamentov sa dnes stretla v Európskom parlamente na mimoriadnom zasadnutí Parlamentného zhromaždenia Litvy, Poľska a Ukrajiny. Toto zhromaždenie vychádza z tradície Poľsko-litovskej únie, ktorá vyše dve storočia utvárala hranice Európy v zmysle politického, kultúrneho a občianskeho projektu.
<P>
Schôdzou tohto parlamentného zhromaždenia v Štrasburgu si dnes pripomíname 220. výročie prijatia ústavy 3. mája, ktorá bola vôbec prvou ústavou v Európe."

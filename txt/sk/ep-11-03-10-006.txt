<CHAPTER ID="006">
Vyhlásenie predsedníctva
<SPEAKER ID="099" NAME="Predseda">
Zajtra, 11. marca, si po siedmy raz pripomenieme Európsky deň obetí terorizmu. Tento deň je venovaný viac ako 5 000 obetiam terorizmu v Európe. Teroristi vyhlásili vojnu civilistom. Útočia na miestach, na ktorých by sa obyčajní ľudia mali vo svojich krajinách cítiť bezpečne. Je to hanebné, nečestné a zbabelé. Preto terorizmus nemožno nikdy ospravedlniť. My Európania sme silní a jednotní. Žiadna teroristická ani zločinecká organizácia nedokáže oslabiť našu vieru v hodnoty, na ktorých stojí naša zjednotená Európa.
<P>
Dámy a páni, prosím vás, aby ste povstali a minútou ticha si uctili pamiatku obetí terorizmu.
<P>
(Parlament povstal a zachoval minútu ticha.)

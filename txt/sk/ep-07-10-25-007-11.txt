<CHAPTER ID="007-11">
11. Vzťahy medzi Európskou úniou a Srbskom (hlasovanie)
<P>
- Správa pána Kacina
<P>
- Pred hlasovaním o pozmeňujúcom a doplňujúcom návrhu 8
<SPEAKER ID="099" NAME="Doris Pack" AFFILIATION="PPE-DE">
(DE) Vážený pán predseda, chcela by som povedať niekoľko slov k tomuto pozmeňujúcemu a doplňujúcemu návrhu. Musela som v ňom urobiť opravu a žiadam pána Schöpflina a ostatných poslancov, aby hlasovali za, pretože v pôvodnom texte bola chyba. 1992 je nesprávny rok. Nechali by sme chybu v odporúčaní, keby sme nehlasovali o pozmeňujúcom a doplňujúcom návrhu pána Kacina. Dovoľte nám, prosím, hlasovať za tento pozmeňujúci a doplňujúci návrh.
<P>
- Pred hlasovaním o pozmeňujúcom a doplňujúcom návrhu č. 29
<SPEAKER ID="101" NAME="Jelko Kacin  " AFFILIATION="ALDE">
spravodajca. - Pán predseda, mám ústny pozmeňujúci a doplňujúci návrh k odseku 29, pretože je potrebné určitú časť vymazať. V anglickej verzii sa musia vymazať slová "oba subjekty". V opačnom prípade by rozdelené hlasovanie nemalo zmysel.
<P>
Skupina PPE-DE to odsúhlasila.
<P>
(Ústny pozmeňujúci a doplňujúci návrh bol prijatý.)
<P>
- Po hlasovaní
<SPEAKER ID="103" NAME="Gerard Batten" AFFILIATION="IND/DEM">
Pán predseda, mám procedurálnu námietku na základe článku 166, ktorý hovorí, že poslanec má najskôr špecifikovať, na ktorý článok sa odvoláva. Ja sa odvolávam na tento článok.
<P>
Rozumiem, že ste prerušili pána Martina predtým, ako mal šancu dokončiť čo chcel povedať. Hovoril o včerajšku.
<P>
Včera pán Schulz urobil dlhé politické vyhlásenie bez toho, aby uviedol článok, na základe ktorého hovoril. Predsedajúci mu to umožnil, zatiaľ čo pán Martin bol prerušený.
<P>
Myslím, že tu existuje zaujatosť a dvojaký meter, kde tí, čo sú za EÚ, majú dovolené rozprávač, čo chcú, a tí, ktorí sú proti, sú zrušení.
<P>
Mohli by sa na všetkých uplatňovať rovnaké predpisy, prosím?
<P>
(potlesk pravice)
<SPEAKER ID="104" NAME="Predseda">
Dnes predsedám ja, a vždy sa snažím uplatňovať rokovací poriadok podľa predpisov.

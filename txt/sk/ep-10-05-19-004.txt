<CHAPTER ID="004">
Kalendár schôdzí
<SPEAKER ID="102" NAME="Predsedajúci">
Predtým, ako budeme pokračovať v hlasovaní, vám musím oznámiť, že na poslednom stretnutí 12. mája sa Konferencia predsedov rozhodla v súlade s článkom 134 rokovacieho poriadku usporiadať mimoriadne zasadnutie 23. júna od 15.00 do 17.00 hod. Na tomto zasadnutí bude mať predseda Európskej rady pán Van Rompuy príležitosť informovať Parlament o záveroch zasadnutia Európskej rady, ktoré sa uskutoční 17. júna v súlade s článkom 15 Lisabonskej zmluvy.
<SPEAKER ID="103" NAME="Robert Atkins" AFFILIATION="ECR">
Vážený pán predsedajúci, vznášam procedurálnu námietku s cieľom zistiť, či to bude precedens, že o chvíľu budeme mať na našich stoloch v Parlamente informácie týkajúce sa návrhov, ktoré sa majú podpísať. Bez ohľadu na uznanie alebo o čo ide v tomto prípade, je celkom isté, že je poľutovaniahodné, že dostávame na svoje miesta tento odpad, nad ktorým nemáme vôbec žiadnu kontrolu. Môžete to, prosím, zastaviť?
<P>
(potlesk)
<SPEAKER ID="104" NAME="Predsedajúci">
Vážený pán Atkins, dobre zvažujeme vašu poznámku či protest, alebo čo to vlastne je.
<SPEAKER ID="105" NAME="Werner Langen" AFFILIATION="PPE">
(DE) Vážený pán predsedajúci, vyjadrím sa k tej istej procedurálnej námietke. Nestačí, aby to predsedajúci len zvážil. Vyzývam na to, aby sa to zastavilo.
<SPEAKER ID="106" NAME="Predsedajúci">
Predsedníctvo to berie primerane na vedomie. Avšak to je prvým krokom. Potom, ako to zoberieme na vedomie, budeme sa podľa toho správať.

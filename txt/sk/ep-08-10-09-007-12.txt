<CHAPTER ID="007-12">
12. Správa Arktídy v globálnom svete (hlasovanie) 
<P>
- Pred začiatkom hlasovania o pozmeňujúcom a doplňujúcom návrhu 1:
<SPEAKER ID="106" NAME="Satu Hassi" AFFILIATION="Verts/ALE">
Vážený pán predsedajúci, ako ústny pozmeňujúci a doplňujúci návrh by som chcel navrhnúť, aby sa ochrana biodiverzity v našom pozmeňujúcom a doplňujúcom návrhu doplnila do pôvodného textu odseku. Teda žiadne vynechanie, len doplnenie.
<P>
(Parlament súhlasil s prijatím ústneho pozmeňujúceho a doplňujúceho návrhu, no následne zmenený a doplnený pozmeňujúci a doplňujúci návrh zamietol.)
<P>
- Pred začiatkom hlasovania o odôvodnení D:
<SPEAKER ID="108" NAME="Diana Wallis" AFFILIATION="ALDE">
Vážený pán predsedajúci, ľudia by mali poznať podrobnosti tohto ústneho pozmeňujúceho a doplňujúceho návrhu. Jeho cieľom je objasniť, prečo Dohovor Organizácie Spojených národov o morskom práve sám osebe nestačí na riešenie situácie Arktídy. Preto pridáva tieto slová do odôvodnenia D: "a ktorý nebol formulovaný konkrétne vo vzťahu k aktuálnym okolnostiam zmeny klímy a jedinečným následkom roztápania ľadu v arktických moriach".
<P>
(Parlament súhlasil s prijatím ústneho pozmeňujúceho a doplňujúceho návrhu.)
<P>
- Pred začiatkom hlasovania o odôvodnení F:
<SPEAKER ID="110" NAME="Diana Wallis" AFFILIATION="ALDE">
Vážený pán predsedajúci, ide presne o to isté, teda o doplnenie týchto slov do odôvodnenia F: "keďže arktický región v súčasnosti nie je regulovaný žiadnymi konkrétne formulovanými mnohostrannými normami a predpismi."
<P>
(Parlament súhlasil s prijatím ústneho pozmeňujúceho a doplňujúceho návrhu.)

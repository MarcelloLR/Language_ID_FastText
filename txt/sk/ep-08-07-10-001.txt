<CHAPTER ID="001">
Otvorenie rokovania
<P>
(Rokovanie bolo otvorené o 9.05 hod.)
<SPEAKER ID="005" NAME="Daniel Cohn-Bendit" AFFILIATION="Verts/ALE">
- (FR) Vážená pani predsedajúca, chcel by som si u vás niečo overiť. Je evidentné, že na žiadosť francúzskeho predsedníctva bolo počas príhovoru prezidenta Sarkozyho kontrolované fotografovanie.
<P>
Chcel by som vedieť, kto prijal toto rozhodnutie, kto o toto rozhodnutie požiadal a kto je zodpovedný za fotografovanie v Európskom parlamente - Európsky parlament alebo francúzske predsedníctvo? Veľmi by som ocenil, keby ste mi odpovedali pred začatím rokovania.
<SPEAKER ID="006" NAME="Predsedajúca">
Pán Cohn-Bendit, dostanete odpoveď pred začiatkom rokovania, no zatiaľ, ak vám to neprekáža, budeme pokračovať hlasovaním.
<SPEAKER ID="007" NAME="Astrid Lulling" AFFILIATION="PPE-DE">
- (FR) Vážená pani predsedajúca, ako kvestorka tohto Parlamentu, vás chcem upozorniť na skutočnosť, že prístupovú cestu do Parlamentu z jednej strany blokuje poriadková polícia, ktorá nevpúšťa ani služobné vozidlá. Ak sa niektorí poslanci oneskoria preto, že musia použiť obchádzku, nemali by sme ich za to potrestať, ak nebudú prítomní na hlasovaní.
<SPEAKER ID="008" NAME="Predsedajúca">
Pani Lullingová, samozrejme, zohľadníme túto skutočnosť, pretože niektorí poslanci majú problém dostať sa do budovy Parlamentu.

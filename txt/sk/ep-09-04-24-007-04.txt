<CHAPTER ID="007-04">
4. Dohovor OSN o právach osôb so zdravotným postihnutím (
<P>
Po ukončení hlasovania
<SPEAKER ID="113" NAME="Gay Mitchell" AFFILIATION="PPE-DE">
Vážená pani predsedajúca, jeden návrh nebol prijatý, lebo len pred chvíľou bol ohlásený vyrovnaný počet hlasov. Jeden poslanec vyslovil veľmi vážne tvrdenie týkajúce hlasovania v Parlamente. Chcel by som vás poprosiť, aby ste zastavili rokovanie, kým nezistíme, či hlasujú poslanci, ktorí by hlasovať nemali, alebo či je toto tvrdenie nepravdivé. Je to veľmi vážne tvrdenie.
<P>
(potlesk)
<SPEAKER ID="114" NAME="Predsedajúca">
Pred chvíľou som povedala, že to prešetríme. Znamená to, že to prešetríme okamžite. Pracujeme na tom.
<SPEAKER ID="115" NAME="Bruno Gollnisch" AFFILIATION="NI">
- (FR) Vážená pani predsedajúca, k tomuto bodu sa vyjadrím len stručne. Keďže jeden z našich kolegov poslancov predniesol obvinenie, chcem ho požiadať, aby toto obvinenie objasnil. Ako ste povedali, je potrebné okamžité prešetrenie a ak sa po prešetrení, ako dúfam, ukáže, že obvinenie je falošné, žiadam, aby z toho boli vyvodené závery.
<SPEAKER ID="116" NAME="Predsedajúca">
Povedala som, že to prešetríme. Urobíme to okamžite, takže v priebehu niekoľkých minút vás budem informovať.

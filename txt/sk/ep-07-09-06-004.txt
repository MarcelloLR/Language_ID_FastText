<CHAPTER ID="004">
Európske číslo núdzového volania 112 (písomné vyhlásenie): pozri zápisnicu
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Vážený pán predseda, dámy a páni, skutočne sa nemôžem odvolávať na príslušný článok. Chcela som však pripomenúť vaše včerajšie vyjadrenie, že Európska únia by nemala zasahovať do systémov zdaňovania cirkvi. Vyhlásili ste tiež, že hovoríte sám za seba. Domnievam sa, že predseda Európskeho parlamentu nehovorí sám za seba o otázkach, ktoré patria do kompetencií Komisie alebo Európskej únie. Chcela som preto povedať, že to, čo ste vyhlásili, považujem za nevhodné, pretože ste aj mojím predsedom, a domnievam sa, že táto otázka systémov zdaňovania cirkvi by sa mal objasniť podľa európskych pravidiel.
<P>
(potlesk)
<SPEAKER ID="048" NAME="Predseda">
Pani Frassoniová, môže vám povedať, že okolo toho nebolo vôbec nič dramatické. Počas novinárskeho rozhovoru som dostal otázku o svojom názore na záležitosti, ktoré ste spomenuli. V tom rozhovore som povedal, že by sme mali vždy veľmi pozorne posudzovať princíp solidarity pred tým, ako prijmeme opatrenia na úrovni Európskej únie. Ďalej som už túto otázku vôbec nerozoberal.
<P>
(potlesk)
<SPEAKER ID="049" NAME="Marco Cappato" AFFILIATION="ALDE">
(IT) Vážený pán predseda, dámy a páni, ospravedlňujem sa za presadzovanie tohto bodu, ale odvolal by som sa na článok, podľa ktorého ste predstaviteľom tohto Parlamentu, a na články o korektnosti vo vzťahoch medzi európskymi inštitúciami.
<P>
V rozpore s tým, čo som práve povedal, problémom je, že prebieha vyšetrovanie Európskej komisie, ktorá požiadala taliansku vládu o informáciu o riziku porušovania zákona o konkurencii.Táto úloha sa netýka subsidiarity, ale nariadení EÚ. Vy ste doslova povedali, že to necháme na talianske orgány. Ako to však môžete povedať, keď sa vyšetrovanie špeciálne týka možného porušovania zákona Spoločenstva talianskymi orgánmi? Tam leží rozpor vo vašich vyhláseniach.
<P>
(potlesk)
<SPEAKER ID="050" NAME="Predseda">
Pán Cappato, diskutovali sme aj o ďalších záležitostiach, ktoré vás obzvlášť znepokojujú. Tu ide o to, prevetrať niektoré všeobecné princípy. Vôbec sme nediskutovali o podrobnostiach. Odporúčam, neupínať sa príliš na túto otázku. Mimochodom, nik by nebránil európske právo rozhodnejšie ako ja. Pre mňa je európske právo vždy orientačným bodom. Takže teraz by som to rád nechal tak.
<SPEAKER ID="051" NAME="Antonio Tajani" AFFILIATION="PPE-DE">
(IT) Vážený pán predseda, dámy a páni, chcel som iba zdôrazniť, že predseda Parlamentu, pán Pöttering, mal úplnú pravdu, keď tvrdil, že hovoril iba sám za seba. Pripomenul by som pánovi Cappatovi, že Európska únia nemá kompetencie v otázkach konkurencie pri poskytovaní verejných služieb.
<SPEAKER ID="052" NAME="Predseda">
Ďakujem, pán Tajani, ale nateraz už chceme tento bod uzavrieť.

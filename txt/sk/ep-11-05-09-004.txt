<CHAPTER ID="004">
Žiadosť o ochranu poslaneckej imunity
<SPEAKER ID="009" NAME="Predseda">
Teraz niekoľko administratívnych oznámení. Pán de Magistris predložil dve žiadosti o uplatnenie imunity a výsad v dvoch súdnych prípadoch v Cosenze a Miláne, ktorých je účastníkom. Pán Uspaskich predložil žiadosť o uplatnenie imunity a výsad v súdnom prípade, ktorého je účastníkom vo Vilniuse. Pán Tudor predložil žiadosť o uplatnenie imunity a výsad. V súlade s článkom 6 ods. 3 budú tieto žiadosti zaslané zodpovednému výboru, Výboru pre právne veci.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Vážený pán predseda, nejde o procedurálnu námietku. Jednoducho som nerozumel tomu, čo ste práve povedali.
<P>
Ak sa nemýlim, pán de Magistris požiadal o ochranu svojej imunity. To musí byť nejaké nedorozumenie. Keďže pán de Magistris je v krajine, z ktorej pochádzam, bojuje proti imunite, došlo pravdepodobne k nedorozumeniu. Myslím si, že je nepravdepodobné, aby pán de Magistris žiadal o ochranu svojej imunity. Určite som dobre nerozumel, a chcel by som preto požiadať o vysvetlenie tejto záležitosti.
<SPEAKER ID="011" NAME="Predseda">
Ako som povedal, ide o žiadosť na ochranu jeho imunity. Ako zvyčajne rozhodne o nej náš výbor v súlade s článkom 6 ods. 3.

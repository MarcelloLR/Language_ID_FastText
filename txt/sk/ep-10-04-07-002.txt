<CHAPTER ID="002">
Vyhlásenia predsedníctva
<SPEAKER ID="006" NAME="Predseda">
Pred desiatimi dňami zahynuli v Moskve rukami teroristov ďalší ľudia. Súcitíme s rodinami obetí a dúfame, že tí, ktorí sú za tento útok zodpovední, budú rýchlo nájdení a potrestaní. Európsky parlament odsudzuje a vždy odsudzoval násilné činy tohto druhu.
<P>
Dnes si pripomíname 70. výročie vydania Stalinovho nariadenia zastreliť viac ako 20 000 dôstojníkov poľskej armády. Boli to vojnoví zajatci, ktorí boli držaní v zajatí po agresii ZSSR proti Poľsku v septembri 1939. Počas minulého volebného obdobia mohli poslanci vidieť film "Katyń”, ktorý rozpráva o týchto udalostiach. Minulý piatok ho po prvýkrát vysielali na ruskej verejnoprávnej televízii. Dnes, 7. apríla, si premiéri Poľska a Ruskej federácie po prvýkrát v Katyni spoločne uctia pamiatku obetí tohto zločinu. Tento dôležitý krok na ceste k poľsko-ruskému zmiereniu, ako aj na ceste k zmiereniu na východe, je tiež signálom celej Európe a zároveň ďalšou fázou zmierenia východných a západných častí nášho kontinentu, ktoré si všetci želáme.
<P>
(potlesk)
<P>
Chcel by som vám tiež oznámiť, že Európsku komisiu bude na dnešnom plenárnom zasadnutí zastupovať pán Šefčovič. Pán Barroso sa zasadnutia nemôže zúčastniť z vážnych rodinných dôvodov.

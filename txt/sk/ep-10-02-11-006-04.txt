<CHAPTER ID="006-04">
4. Dohoda medzi EÚ a USA o spracovaní a zasielaní údajov obsiahnutých vo finančných správach z Európskej únie do Spojených štátov na účely Programu na sledovanie financovania terorizmu (
<P>
Pred začiatkom hlasovania:
<SPEAKER ID="091" NAME="Joseph Daul" LANGUAGE="FR">
Vážený pán predsedajúci, v mene Poslaneckého klubu Európskej ľudovej strany (kresťanských demokratov) navrhujem, aby Parlament vrátil správu pani Hennisovej-Plasschaertovej do Výboru pre občianske slobody, spravodlivosť a vnútorné veci v súlade s článkami 63 a 175 rokovacieho poriadku. Radu a Komisiu sme si vypočuli včera. Obe žiadali, aby im Parlament dal viac času na odpovedanie na žiadosti, ktoré sme osobne vyjadrili v dočasnej dohode.
<P>
Parlament má právo brať na zodpovednosť Radu, Komisiu a Spojené štáty. Je to naša povinnosť - najmä v súvislosti s Lisabonskou zmluvou - a my ju musíme prevziať. Parlament má pravdu, keď dáva osobnú bezpečnosť a súkromie na rovnakú úroveň, pretože jedno nemôže byť bez druhého. Keď vás skupina PPE žiada o mierne posunutie hlasovania, nespochybňuje požiadavky ani právomoc Parlamentu. Žiada, aby sa loptička na veľmi krátky čas presunula späť na časť dvorca, ktorá patrí Komisii, Rade a Spojeným štátom.
<P>
Naša skupina vlastne Parlamentu navrhuje obmedziť čas poskytnutý Rade tým, že žiada, aby nám potrebné informácie poskytla na budúci mesiac a nie v máji, ako to požaduje Rada. To nám umožní zaujať konečné stanovisko v marci. Nie je to vôbec nereálne, najmä po tom, čo sme sa včera večer dozvedeli, že pani komisárka Malmströmová pripravuje návrh nového rokovacieho mandátu pre konečnú dohodu na budúci týždeň alebo do nasledujúceho minizasadnutia v Bruseli, to znamená o desať dní. Nový mandát vo februári a parlamentné hlasovanie v marci - to navrhujeme.
<SPEAKER ID="092" NAME="Timothy Kirkhope">
v mene skupiny ECR. - Vážený pán predsedajúci, rád by som podporil návrh Európskej ľudovej strany na odloženie hlasovania. Myslím si, že je to rozumný a racionálny postup; Parlament možno má nové právomoci, no musíme ich využívať premyslene a zodpovedne. Rada sa pokúsila Parlament upokojiť, hoci zatiaľ možno nie dostatočne, ospravedlnila sa však aj za chyby, ktorých sa v rámci tohto procesu dopustila. Myslím si tiež, že by sme mali mať istý čas na spoluprácu a spoločný postup na dosiahnutie novej dlhodobej dohody. Domnievam sa, že je to v záujme dobrej povesti Parlamentu, budúcnosti našich medzinárodných dohôd a bezpečnosti Európy, aby sme si teraz dopriali istý čas.
<SPEAKER ID="093" NAME="Jeanine Hennis-Plasschaert">
spravodajkyňa. - Vážený pán predsedajúci, odporúčam hlasovať proti posunutiu hlasovania, pretože Rada nesplnila podmienky tohto posunutia. Tento Parlament nemôže stále veriť falošným sľubom; loptička bola na strane Rady, tá však nedokázala primerane a účinne konať. Rada vedela o probléme viac ako dva roky a za ten čas neurobila nič, aby ho vyriešila. Ak vyjadríme nesúhlas s dočasnou dohodou, neohrozíme tým bezpečnosť európskych občanov. Cielená transatlantická výmena údajov bude naďalej možná. Princípy právneho štátu sú veľmi dôležité, hoci sa v súčasnosti naše zákony porušujú a podľa tejto dohody s jej prechodným uplatňovaním sa budú porušovať aj naďalej. Parlament by sa na tom nemal podieľať.
<P>
Nakoniec posledná vec: ak by vláda Spojených štátov navrhla americkému Kongresu niečo podobné tomuto, teda zasielať hromadné bankové údaje amerických občanov cudzej mocnosti, všetci vieme, čo by americký Kongres na to odpovedal - alebo nie?
<P>
(potlesk od ľavice)
<SPEAKER ID="094" NAME="Cecilia Malmström">
členka Komisie. - Vážený pán predsedajúci, Komisia podporí posunutie hlasovania. Nová Komisia tak dostane príležitosť podnietiť novú iniciatívu v rámci tejto náročnej témy a Európsky parlament tiež získa viac času, aby sa rozhodol, ako chceme v tejto veci ďalej postupovať.
<P>
Komisia sa zaviazala k veľmi ambicióznemu časovému plánu. Chcem potvrdiť to, čo povedal pán Daul, že Komisia prijme mandát na novú dlhodobú dohodu 24. februára, ak budete súhlasiť s posunutím hlasovania. Som pripravená prísť osobne v ten istý deň predložiť vám mandát. Rada ho dostane deň nato v Bruseli, aby ho posúdila. Nepochybujem, že španielske predsedníctvo urobí všetko, čo bude v jeho silách, aby Rada mandát čo najskôr odsúhlasila. Komisia potom okamžite začne rokovania so Spojenými štátmi, aby sa ich pokúsila čo najskôr uzavrieť.
<P>
V rámci týchto právomocí budeme Európsky parlament neustále v plnej miere informovať vo všetkých fázach procesu. Mojím cieľom je dosiahnuť novú dohodu s veľmi ambicióznymi zárukami súkromia a ochrany údajov. Myslím si, že v oblasti sledovania financovania môžeme vybudovať dôveru na oboch stranách Atlantiku, toto však, samozrejme, musíme robiť zaručujúc plnú ochranu občianskych slobôd a základných práv.
<SPEAKER ID="095" NAME="Martin Schulz" AFFILIATION="S&amp;D">
(DE) Vážený pán predsedajúci, mám doplňujúcu otázku Komisii, ktorá znie, pani Malmströmová: Rozumiem tomu dobre, pani Malmströmová, že vo funkcii komisárky podporujete posunutie hlasovania navrhované Poslaneckým klubom Európskej ľudovej strany (kresťanských demokratov)? Môžem sa vás opýtať, prečo ste nepodporili tieto požiadavky počas vášho šesťmesačného obdobia na poste európskej ministerky v rámci švédskeho predsedníctva? Ak by ste tak urobili, nemuseli by sme o posunutí hlasovania rokovať dnes.
<SPEAKER ID="096" NAME="Predsedajúci">
Chcete veľmi stručne odpovedať?
<P>
(Komisárka odmietla odpovedať.)
<P>
(Parlament zamietol žiadosť o vrátenie správy do výboru.)

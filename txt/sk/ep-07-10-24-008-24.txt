<CHAPTER ID="008-24">
24. Stratégia Spoločenstva na zníženie emisií CO2 z osobných automobilov a ľahkých úžitkových vozidiel (hlasovanie) 
<P>
Správa: Davies
<P>
- Pred začiatkom hlasovania:
<SPEAKER ID="151" NAME="Martin Schulz" AFFILIATION="PSE">
(DE) Vážený pán predsedajúci, mám jednu žiadosť. Žiadam zmeniť a doplniť poradie hlasovania o pozmeňujúcich a doplňujúcich návrhoch podľa článku 155 ods. 2. Z hlasovacej listiny je zrejmé, že pozmeňujúci a doplňujúci návrh č. 51 je ďalekosiahlejší ako pozmeňujúce a doplňujúce návrhy č. 42 a 52, a preto by som chcel požiadať, aby sme najprv hlasovali o pozmeňujúcom a doplňujúcom návrhu č. 51 a až potom o pozmeňujúcich a doplňujúcich návrhoch č. 42 a 52.
<SPEAKER ID="152" NAME="Predsedajúci">
Rokovacia služba s tým nesúhlasí, ale požiadam pána Daviesa o stručné vysvetlenie.
<SPEAKER ID="153" NAME="Chris Davies  " AFFILIATION="ALDE">
spravodajca. - Vážený pán predsedajúci, jednoducho súhlasím s hlasovacím zoznamom tak, ako bol predložený Parlamentu.
<SPEAKER ID="154" NAME="Predsedajúci">
Keďže je tomu tak, musíme podľa tradície postupovať podľa rady nášho spravodajcu.

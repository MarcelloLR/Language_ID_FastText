<CHAPTER ID="003">
Schválenie zápisnice z predchádzajúceho rokovania: pozri zápisnicu
<P>

<SPEAKER ID="008" NAME="Philip Claeys" AFFILIATION="ITS">
(NL) Vážený pán predseda, dovolím si len poznámku na okraj tejto schôdze. Ako viete, prvé kolo hlasovania o kandidátoch na Cenu A. Sacharova za rok 2007 sa uskutoční už čoskoro. Kandidátov bolo pôvodne päť. Politická skupina ITS tiež nominovala svojho kandidáta, ekumenického patriarchu z Konštantínopola. Teraz sa dozvedáme, že na patriarchu bol vyvíjaný tlak, aby nekandidoval. Pokiaľ viem, nič podobné sa v histórii udeľovania Ceny A. Sacharova Európskym parlamentom zatiaľ nestalo. Cítil sa osobne poctený, že ho naša skupina navrhla - pán Binev sa ho pýtal, a on s potešením súhlasil. Toto je ale celkom neprípustné. Pokiaľ viem, doteraz sa nikdy nestalo, aby bol na niekoho vyvíjaný nátlak na stiahnutie kandidatúry výhradne a jednoducho z toho dôvodu, že bol nominovaný skupinou, ktorá pláva proti hlavnému prúdu. Na protest proti tejto hrubej urážke, ľstivej politickej machinácii, vám teraz oznamujem, že skupina ITS nebude v nadchádzajúcich voľbách hlasovať.
<SPEAKER ID="009" NAME="Predseda">
Vážený pán Claeys, počul som o udalostiach, o ktorých ste hovorili, ale nemôžem Vám teraz povedať stanovisko k celej veci. Toto skutočne nie je vhodná chvíľa ani vhodná forma, ako Parlament informovať o tom, čo sa stalo. Aby sme mohli túto otázku prerokovať, bolo by vhodné zvoliť inú formu.

<CHAPTER ID="013-02">
2. Popravy obesením v Iráne (hlasovanie) 
<P>
Pred začiatkom hlasovania:
<SPEAKER ID="253" NAME="Marco Cappato" AFFILIATION="ALDE">
(IT) Vážený pán predsedajúci, dámy a páni, navrhujem vložiť tieto pozmeňujúce a doplňujúce návrhy na záver uznesenia. Ospravedlňujem sa, že to robím na poslednú chvíľu, ale týkalo sa to moratória OSN na trest smrti, na ktoré už Parlament vyjadril názor pri troch príležitostiach. Preto verím, že bude prijateľný aj obyčajný ústny pozmeňujúci a doplňujúci návrh.
<P>
Navrhujem dva nasledujúce odseky. Prečítam ich veľmi pomaly po anglicky:
<P>
"vyzýva na predloženie uznesenia na ďalšom zasadnutí Valného zhromaždenia OSN s požiadavkou, aby všetky krajiny, ktoré ešte stále uplatňujú trest smrti, predložili generálnemu tajomníkovi OSN a verejnosti všetky informácie o najvyššom treste a popravách a zverejnili tak štátne tajomstvo o treste smrti, ktorý je tiež priamou príčinou veľkého množstva popráv".
<P>
Druhý odsek je nasledujúci:
<P>
"vyzýva, aby sa v novom uznesení určil osobitný veľvyslanec generálneho tajomníka, ktorého úlohou bude monitorovať situáciu, zabezpečiť maximálnu transparentnosť v systéme najvyššieho trestu a riadiť vnútorný proces zameraný na realizáciu rezolúcie OSN o moratóriu na popravy".
<P>
(IT) Uvedomujem si, že to je, povedzme, dodatočný subjekt v iránskej otázke, ale je to aj vec, v ktorej sú potrebné rýchle opatrenia. Preto vás žiadam, aby ste tento dodatok začlenili do uznesenia.
<P>
(Parlament súhlasil s prijatím ústneho pozmeňujúceho a doplňujúceho návrhu.)
<SPEAKER ID="257" NAME="Raül Romeva i Rueda">
autor. - Vážený pán predsedajúci, tieto dva pozmeňujúce a doplňujúce návrhy sa týkajú najmä článku 9. Máme osobitnú požiadavku z UNHCR, ktorá sa v uznesení neuvádza. Myslím, že je to úplne prijateľné a na základe tohto pozmeňujúceho a doplňujúceho návrhu žiadam, aby sa odstránili slová "začať významne spolupracovať s UNHCR a ďalšími subjektmi". Upozorňujem, že v tomto pozmeňujúcom a doplňujúcom návrhu začleňujeme aj ústny pozmeňujúci a doplňujúci návrh pána Hutchinsona, v ktorom žiada aj začlenenie opozičných poslancov.
<P>
Čo sa týka odôvodnenia K, rovnakú požiadavku máme aj v súvislosti s tou istou zásadou, ktorú som už spomínal. Tieto slová žiadame odstrániť z uznesenia: "podľa článku 27 štvrtej Ženevskej konvencie". Tiež je potrebné poznamenať, že začleňujeme aj ústny pozmeňujúci a doplňujúci návrh pána Kelama. Vzhľadom na to, že ide o osobitnú požiadavku UNHCR, trvám na tom, aby sme ich zohľadnili.
<SPEAKER ID="258" NAME="Paulo Casaca">
v mene skupiny PSE. - (PT) Vážený pán predsedajúci, verím, že je potrebné opraviť práve uvedené ústne vyhlásenie. Tomuto Parlamentu ručím za to, že vysoký komisár OSN takéto niečo nikdy nenavrhol, ani sa nedohol na tom, čo práve uviedol náš kolega. Preto tento Parlament vyzývam, aby za tento návrh nehlasoval. Tým by sa spochybnil najdôležitejší bod, ako ho zdôraznila pani komisárka, ktorým je ochrana ponúkaná Ženevskou konvenciou väzňom v tábore Ašráf. Preto by sme tento predložený pozmeňujúci a doplňujúci návrh nemali prijať. Tiež musím zdôrazniť, že by to bolo v úplnom rozpore s tým, čo navrhol môj kolega, pán Hutchinson, ako aj naši kolegovia zo skupiny Európskej ľudovej strany. Preto dôrazne tento ústny pozmeňujúci a doplňujúci návrh odmietam.
<SPEAKER ID="259" NAME="Bernd Posselt">
v mene skupiny PPE-DE. - (DE) Vážený pán predsedajúci, rád by som povedal, že naša skupina taktiež protestuje proti tomuto ústnemu pozmeňujúcemu a doplňujúcemu návrhu a zastáva názor, že konvencia sa má naďalej zmieňovať, pretože to bolo dohodnuté na začiatku týždňa.
<SPEAKER ID="260" NAME="Tunne Kelam" AFFILIATION="PPE-DE">
Vážený pán predsedajúci, som proti spojeniu svojho ústneho pozmeňujúceho a doplňujúceho návrhu, v ktorom sa "bývalí členovia" nahrádzajú "zoskupeniami", a odstránenia zmienky o Ženevskej konvencii v odôvodnení K. Pani komisárka práve potvrdila, že štvrtá Ženevská konvencia sa vzťahuje aj na obyvateľov tábora Ašráf, preto chcem požiadať o podporu prvej časti tohto pozmeňujúceho a doplňujúceho návrhu, ktorý je rovnaký ako návrh pána Hutchinsona, ale som proti odstráneniu zmienky o Ženevskej konvencii.
<SPEAKER ID="261" NAME="Mogens Camre">
v mene skupiny UEN. - Vážený pán predsedajúci, chcem sa pridať k posledným dvom rečníkom, pretože skupina UEN je taktiež proti zmenám existujúcich ústnych pozmeňujúcich a doplňujúcich návrhov vytlačených v súboroch.
<SPEAKER ID="262" NAME="Alain Hutchinson">
autor. - (FR) Vážený pán predsedajúci, chcem potvrdiť, že nepodporíme pozmeňujúci a doplňujúci návrh, ktorý predložil náš kolega, ale že sme predložili ústny pozmeňujúci a doplňujúci návrh článku 9, ktorý dodržiava rovnakú líniu, akú uviedol zmieňovaný kolega, a že si za ním samozrejme budeme stáť.
<P>
(Ústny pozmeňujúci a doplňujúci návrh predložený pánom Romeva i Rueda nebol prijatý. Ústne pozmeňujúce a doplňujúce návrhy predložené pánom Kelamom a pánom Hutchinsonom boli prijaté.)

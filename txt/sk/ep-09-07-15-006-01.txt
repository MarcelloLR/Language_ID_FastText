<CHAPTER ID="006-01">
1. Voľba kvestorov Európskeho parlamentu (prvé, druhé a tretie kolo hlasovania) 
<P>
- Pred začiatkom hlasovania
<SPEAKER ID="112" NAME="Martin Schulz" AFFILIATION="S&amp;D">
(DE) Vážený pán predsedajúci, myslím, že by ste mali istú vec ozrejmiť. Teraz vykonávame len test. Počas tohto testu môžeme hlasovať iba za dvoch ľudí, napríklad za Pavarottiho a Montserrat Caballéovú. Avšak neskôr, pri voľbe kvestorov, budeme môcť hlasovať za piatich ľudí. Chcel som to len zopakovať, pretože mnohí poslanci sú z toho zmätení. Toto je len test a počas neho môžeme hlasovať za dvoch ľudí. Neskôr, počas skutočného hlasovania si budeme môcť vybrať piatich ľudí.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Vážený pán predsedajúci, dámy a páni, okrem vyjadrenia vďaky za to, že Pavarotti skončil na prvom mieste, by som rád povedal ešte niečo. Po tom, ako označíme krížikom mená dvoch osôb, za ktoré hlasujeme, máme ešte túto voľbu potvrdiť?
<SPEAKER ID="114" NAME="Carlo Casini" AFFILIATION="PPE">
(IT) Vážený pán predsedajúci, dámy a páni, keďže nie všetci úplne porozumeli ústnemu vysvetleniu pred hlasovaním, bolo by dobré znova objasniť, ako budeme hlasovať.
<SPEAKER ID="115" NAME="Predsedajúci">
Myslím si, že výsledok hlasovania preukáže, ako rýchlo bol celý postup osvojený.
<P>
- Po ukončení hlasovania
<P>
V súlade s článkom 16 a článkom 15 ods. 2 rokovacieho poriadku je poradie kvestorov určené na základe počtu odovzdaných hlasov. Zloženie nového predsedníctva bude oznámené predsedom inštitúcií Európskych spoločenstiev.

<CHAPTER ID="009-07">
7. Komunikačná infraštruktúra pre prostredie Schengenského informačného systému (rozhodnutie) (hlasovanie) 
<P>
Správa: Carlos Coelho (A6-0357-2007)
<P>
- Pred začiatkom hlasovania:
<SPEAKER ID="125" NAME="Carlos Coelho  " AFFILIATION="PPE-DE">
spravodajca. - (PT) Vážený pán predsedajúci, keďže máme časový sklz, len tri stručné poznámky: po prvé, Parlament mrzí oneskorenie zavedenia systému SIS II, po druhé, Parlament čelí krízovej situácii, pretože ak sa nerozhodneme teraz, členské štáty budú musieť obnoviť svoje vnútorné hranice, a to je neprijateľné, a po tretie, Parlament uprednostňuje technické riešenie predĺženia zmluvy so sieťou SISNET a náhradné riešenie, zmluvu s poskytovateľom s-Testa považuje za finančne veľmi nevýhodné. Aby sme sa však vyhli obnoveniu hraníc, čo nechce nikto z nás, musíme, žiaľ, predložiť obe riešenia.

<CHAPTER ID="007-20">
20. Revízia rámcovej smernice o odpade (
<P>
Pred začiatkom hlasovania:
<SPEAKER ID="124" NAME="Godfrey Bloom" AFFILIATION="IND/DEM">
Vážený pán predseda, dovoľte mi odvolať sa na článok 9 rokovacieho poriadku, konkrétne na prílohu 1, článok 1. Snažil som sa vystúpiť už včera večer v rozprave v rámci postupu "catch-the-eye", no bez úspechu. V rokovacej sále boli len traja alebo štyria ľudia. Spravodajkyňa, pani Jacksonová, dostávala peniaze od spoločnosti na recykláciu odpadu alebo od spoločnosti na likvidáciu odpadu, čo nebolo priznané, keď bola spravodajkyňou tohto výboru. Považujem to za dosť pochybné, dokonca aj podľa štandardov tohto Parlamentu, preto si myslím, že pani Jacksonová nie je správnou ani vhodnou osobou, ktorá by mala zastávať post spravodajkyne tejto správy.
<SPEAKER ID="125" NAME="Predseda">
Vážený pán Bloom, nemôžem sa vyjadriť k okolnostiam, na ktoré sa odvolávate. Keď však na tomto mieste poviete niečo také závažné, ide o veľmi vážnu záležitosť a mali by ste si byť vedomý dôsledkov svojich vyjadrení.
<SPEAKER ID="126" NAME="Caroline Jackson">
spravodajkyňa. - Vážený pán predseda, o tejto záležitosti som sa už v plnej miere vyjadrila včera večer. Pán Bloom to možno nepočul, pretože jeho kolega, pán Batten, sa snažil upriamiť pozornosť Parlamentu na otázku referenda a rozprával počas celej úvodnej časti môjho vystúpenia.
<P>
V tom čase som urobila úplné vyhlásenie. Úplné vyhlásenie sa nachádza v registri záujmov poslancov. Spomínala som to aj počas diskusií v rámci Výboru pre životné prostredie. Už tri roky som členkou environmentálneho poradného výboru spoločnosti Shanks plc, ktorá sídli v Spojenom kráľovstve. Medzi členov environmentálneho poradného výboru patrí aj člen organizácie Green Alliance a predseda jedného z poradných vedeckých výborov Európskej únie. Environmentálny poradný výbor sa zaoberá výhradne výkonom environmentálneho auditu na prevádzkach spomínanej spoločnosti v rámci právnych predpisov Európskej únie. V tomto smere je môj postoj úplne otvorený, a vždy taký aj bol.
<P>
Myslím si, že skúsenosti, ktoré som získala pôsobením v tomto poradnom výbore, mi pomohli pri príprave primeranej správy, ktorá nezvýhodňuje žiadny spôsob spracovania odpadu. Dúfam, že ma kolegovia podporia, keď poviem, že som v tejto otázke bola vždy otvorená, a že som sa snažila vypracovať vyváženú správu zohľadňujúcu všetky názorové hľadiská, ktoré sa vyskytujú v tomto Parlamente.
<P>
(hlasný potlesk)
<SPEAKER ID="127" NAME="Predseda">
Vážená pani Jacksonová, poznám vás osobne už mnoho rokov a nemám vôbec žiadne pochybnosti o vašej osobnej bezúhonnosti. Okrem toho, vaše vyhlásenie bolo riadne zaregistrované v registri vyhlásení o finančných záujmoch poslancov, kde je k dispozícii k nahliadnutiu.
<SPEAKER ID="128" NAME="Monica Frassoni" AFFILIATION="Verts/ALE">
(IT) Vážený pán predseda, dámy a páni, nechcem sa vyjadrovať o tom, čo práve povedala pani Jacksonová. Myslím si však, že je potrebné povedať, že členovia Skupiny zelených/Európskej slobodnej aliancie vždy vyzývali na prijatie lepšej právnej úpravy v oblasti konfliktu záujmov, najmä vzhľadom na skutočnosť, že tento Parlament ako spoluzákonodarca bude v budúcnosti musieť byť transparentný a korektný, a čoraz viac je to potrebné už aj v súčasnosti. Teda nestačí, aby bol Parlament len transparentný, musí byť aj korektný, najmä pokiaľ ide o konflikt záujmov poslancov.
<P>
- Po ukončení hlasovania:
<SPEAKER ID="130" NAME="Daniel Hannan" AFFILIATION="NI">
Vážený pán predseda, nepáči sa mi spôsob, ako prebiehajú niektoré hlasovania. Môžem navrhnúť, vzhľadom na našu reakciu na referendá, ktoré sa konali vo Francúzsku, Holandsku a v Írsku, aby sme jednoducho nebrali hlasovania do úvahy, a aby sme pokračovali tak, ako sme chceli?
<SPEAKER ID="131" NAME="Predseda">
Vážený pán Hannan, ak sa hlásite o slovo, musí to byť v súlade s rokovacím poriadkom. Zmenené a doplnené stanovisko teda vyhlasujem za prijaté.
<SPEAKER ID="132" NAME="John Bowis" AFFILIATION="PPE-DE">
Vážený pán predsedajúci, ospravedlňujem sa, že na konci prerušujem hlasovanie, ale zdá sa, že došlo k omylu. Počas hlasovania sme si to overili a myslím si, že všetky skupiny sa zhodnú na tom, že ste pravdepodobne omylom oznámili, že pozmeňujúci a doplňujúci návrh č. 27 bol schválený. Pozmeňujúci a doplňujúci návrh č. 27 nemohol byť schválený. Bol by som vám vďačný, keby ste sa k nemu vrátili, a keby ste sa uistili, že bol zamietnutý. Ide o to, že v tom čase ste neprešli na nasledujúci pozmeňujúci a doplňujúci návrh.
<SPEAKER ID="133" NAME="Predseda">
Pozmeňujúci a doplňujúci návrh č. 27 bol schválený, a preto je pozmeňujúci a doplňujúci návrh č. 92 neplatný. Ešte raz to skontrolujeme, no takto sme to tu stanovili. Ak je to možné, môžeme znova hlasovať o pozmeňujúcom a doplňujúcom návrhu č. 27.
<SPEAKER ID="134" NAME="Daniel Cohn-Bendit" AFFILIATION="Verts/ALE">
(DE) Vážený pán predseda, chcem vám len povedať, že si môžeme overiť, či ste oprávnený dať opakovať hlasovanie, ktoré sa už prebehlo, po tom, čo ste už vyhlásili jeho výsledok. Myslíme si, že podľa rokovacieho poriadku tohto Parlamentu to nie je možné.
<SPEAKER ID="135" NAME="Predseda">
Vážený pán Cohn-Bendit, každý sa môže pomýliť, a ak som postupoval prirýchlo, alebo ak moje vyhlásenie nebolo správne, nesiem za to zodpovednosť. Samozrejme, je mi to ľúto, no nerobme z toho veľkú vec. Pozrieme sa na to.
<SPEAKER ID="136" NAME="Hannes Swoboda" AFFILIATION="PSE">
(DE) Vážený pán predseda, my sme to chápali tak, že už prebehlo elektronické overenie hlasovania. V tomto ohľade bol zámer jasný.
<SPEAKER ID="137" NAME="Paul Marie Coûteaux" AFFILIATION="IND/DEM">
(FR) Vážený pán predseda, myslím si, že napredujete prirýchlo. Už sa vám to stalo aj v minulosti, a pri hlasovaní o pozmeňujúcom a doplňujúcom návrhu k správe pani Jacksonovej ste opäť povedali: "poslanci hlasujúci za", "poslanci, ktorí sa chcú zdržať hlasovania" a "schválené". Inak povedané, vynechali ste možnosť hlasovania "proti". Vážený pán predseda, viem, že je vám pani Jacksonová sympatická, a že to, čo sa deje v tejto rokovacej sále, nemá s demokraciou veľa spoločného, no napriek tomu vás žiadam, aby ste dodržiavali riadne zvyklosti.
<P>
(potlesk)
<SPEAKER ID="138" NAME="Predseda">
Vážený pán Coűteaux, každý sa môže pomýliť, dokonca aj poslanci vašej skupiny. Ak pripúšťate, že sa to môže stať aj vám, potom sme na rovnakej úrovni. V budúcnosti sa budem snažiť, aby som nepostupoval až tak rýchlo, aby ste mali možnosť postrehnúť, že ste nezvíťazili. V poriadku?
<SPEAKER ID="139" NAME="Bernard Lehideux" AFFILIATION="ALDE">
(FR) Vážený pán predseda, ospravedlňujem sa, ale nepochybne som sa stal obeťou nejakej tajnej lobistickej skupiny. Moje hlasovacie zariadenie mi umožňuje hlasovať "za", ale nemôžem hlasovať "proti". Mohlo by to byť nepríjemné.
<P>
(potlesk)
<SPEAKER ID="140" NAME="Predseda">
Veľmi pekne vám ďakujem, pán Lehideux. Som rád, že si nemyslíte, že som za tento problém zodpovedný ja.
<SPEAKER ID="141" NAME="Guido Sacconi" AFFILIATION="PSE">
(IT) Vážený pán predseda, dámy a páni, chcem len povedať, že vďaka tomu, že ste nám dali príležitosť opätovne hlasovať o pozmeňujúcom a doplňujúcom návrhu č. 27, sme mali možnosť napraviť krivdu, pretože takto sme mohli hlasovať o pozmeňujúcom a doplňujúcom návrhu č. 92, ktorý by bol neplatný v prípade, že by skutočne došlo k prijatiu pozmeňujúceho a doplňujúceho návrhu č. 27. Preto si myslím, že toto rozhodnutie bolo mimoriadne múdre a demokratické.

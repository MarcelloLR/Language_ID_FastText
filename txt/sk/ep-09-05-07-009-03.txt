<CHAPTER ID="009-03">
3. Finančné hľadiská Lisabonskej zmluvy (
<P>
- Pred začiatkom hlasovania:
<SPEAKER ID="098" NAME="Catherine Guy-Quint" LANGUAGE="FR">
Vážený pán predsedajúci, dámy a páni, sklamem vás. Sklamem vás krátkosťou svojho vystúpenia. Po prvé, žiadam technickú opravu poznámky pod čiarou č. 2 v odseku 16; posledné číslo je 2021, nie 2022. Je to otázka aritmetiky.
<P>
Chcela by som tiež urobiť niekoľko politických vyhlásení, pričom sa chcem v prvom rade poďakovať všetkým tým, ktorí ma podporili počas prípravy tejto správy, ktorá sa vám môže zdať mimoriadne technická, je však výsostne politická. Je veľmi dôležité, aby Parlament hlasoval za túto správu, pretože vyjasňuje budúce rozpočtové právomoci Parlamentu ako rozpočtového orgánu.
<P>
Často hlasujete o rozpočte ako o nástroji riadenia, kým v skutočnosti je samotnou podstatou politiky. Úloha Parlamentu závisí od jeho plnenia. To sme chceli v tejto správe riešiť a dúfam, že si ju raz prečítate. Chcela by som však povedať, že noví poslanci Európskeho parlamentu sa toho budú musieť chopiť a uvedomiť si, že robiť európsku politiku si vyžaduje rozpočtovú odvahu a že od tejto odvahy - ktorú, dúfam, budeme mať všetci, oni aj my - závisí budúcnosť Únie.
<P>
(potlesk)

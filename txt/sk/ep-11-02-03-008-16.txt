<CHAPTER ID="008-16">
16. Kríza týkajúca sa odpadu v Kampánii
<SPEAKER ID="131" NAME="Judith A. Merkies">
autorka. - Viem, že toto hlasovanie je posledné. Nebudem vás dlho zdržiavať. Som spravodajkyňou Výboru pre petície v oblasti problematiky, o ktorej budeme hlasovať: hľadanie riešenia súčasnej krízy týkajúcej sa odpadu v Kampánii, čo je región blízko Neapola v Taliansku.
<P>
Na základe mnohých požiadaviek predkladateľov petície Výbor pre petície vyslal do Kampánie misiu a konsenzuálne prijal správu, ktorej cieľom je nájsť riešenie.
<P>
Je samozrejmé, že Taliansko musí dodržiavať právne predpisy EÚ rovnako ako ktorýkoľvek iný členský štát. Musíme im poslať dôrazný odkaz, no predložené pozmeňujúce a doplňujúce návrhy túto problematiku zbytočne politizujú, a ak budú prijaté, tento dôrazný odkaz zmenia na slabý šepot.
<P>
Ak tento Parlament nechce, aby ho jeden z členských štátov držal nakrátko, navrhujem hlasovať proti pozmeňujúcim a doplňujúcim návrhom a podporiť pôvodný text.
<SPEAKER ID="133" NAME="Erminia Mazzoni" AFFILIATION="PPE">
(IT) - Chcela by som upozorniť na tlačovú chybu v pozmeňujúcom a doplňujúcom návrhu. Dlhšia veta bola skrátená a v texte zostáva len "žiada Komisiu, aby skontrolovala, či nedošlo k rozšíreniu existujúcich skládok v chránených prírodných oblastiach a či niektoré z nich nie sú chránenými oblasťami Natura 2000".
<SPEAKER ID="135" NAME="Raül Romeva i Rueda" AFFILIATION="Verts/ALE">
Vážený pán predsedajúci, bolo by možné využiť blokové hlasovanie o všetkých pozmeňujúcich a doplňujúcich návrhoch?
<SPEAKER ID="136" NAME="Predsedajúci">
Prečítal som mená poslancov, ktorí podpísali pozmeňujúce a doplňujúce návrhy. Ak by sme postupovali navrhovaným spôsobom, bolo by to veľmi nespravodlivé voči niektorým talianskym kolegom.
<SPEAKER ID="137" NAME="Crescenzio Rivellini" AFFILIATION="PPE">
(IT) Vážený pán predsedajúci, to svedčí o politickom charaktere tohto uznesenia. Nikto sa nepozerá na podstatu alebo praktické aspekty a nikto nechce pomôcť spoločenstvu, každý len rozpráva nezmysly. Toto uznesenie je politické. O tom svedčí aj postoj, ktorý poslanci zaujali voči pani Mazzoniovej. Vyzývam Poslanecký klub Európskej ľudovej strany (kresťanských demokratov), aby hlasoval za pozmeňujúce a doplňujúce návrhy a proti návrhu predloženému ľavicou, ktorý je zodpovedný za to, čo sa stalo v Kampánii, a teraz predkladá návrh v Parlamente. Oni sú zodpovední za túto situáciu. Oni boli vo vláde, keď sa to všetko stalo.
<SPEAKER ID="138" NAME="Predsedajúci">
Viem, že návrh uznesenia sa týka citlivej témy, ale bol riadne predložený. Boli predložené aj pozmeňujúce a doplňujúce návrhy a my budeme postupne pokračovať v hlasovaní o jednotlivých pozmeňujúcich a doplňujúcich návrhoch. Už ich máme pred sebou len niekoľko.
<SPEAKER ID="139" NAME="Predsedajúci">
Týmto uzatváram hlasovanie.

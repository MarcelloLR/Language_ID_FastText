<CHAPTER ID="009-01">
1. Mediálny zákon v Maďarsku (
<P>
Pred začiatkom hlasovania:
<SPEAKER ID="110" NAME="Joseph Daul" LANGUAGE="FR">
Pred plánovaným hlasovaním o uznesení o mediálnom zákone v Maďarsku by som chcel upozorniť kolegov poslancov na nedávny vývoj situácie a predložiť konkrétny návrh.
<P>
Pred štyrmi dňami maďarský parlament prijal všetky pozmeňujúce a doplňujúce návrhy požadované Európskou komisiou, a to, mimochodom, napriek tomu, že maďarskí socialisti a zelení hlasovali proti. Komisárka Kroesová bola na hlasovaní prítomná a vyhlásila, že zmenená a doplnená verzia zákona je v súlade s európskym právom a najmä s Chartou základných práv. Uznesenie ľavicových skupín, o ktorom sa bude hlasovať napoludnie, však tieto skutočnosti úplne ignoruje. Text je prakticky zhodný s textom spred troch týždňov a vôbec nespomína hlasovanie maďarského parlamentu. Moja otázka znie: žije tento Parlament v skutočnom alebo fiktívnom svete? Je toto uznesenie namierené proti maďarskej vláde alebo proti Európskej komisii, ktorá už s týmto zákonom nemá žiaden problém?
<P>
(potlesk)
<P>
Konkrétne sa chcem spýtať predsedu skupiny liberálov, či má alebo nemá dôveru v komisárku Kroesovú.
<P>
Poslanecký klub Európskej ľudovej strany (kresťanských demokratov) si myslí, že tento Parlament by stratil svoju dôveryhodnosť, ak by podporoval texty, ktoré nezodpovedajú realite. To musíme byť scénou na vyrovnávanie si národných politických účtov?
<P>
(potlesk)
<P>
Vzhľadom na túto situáciu poslanecký klub PPE sťahuje svoje uznesenie a vyzýva ostatné skupiny, aby urobili to isté. V stávke je dôveryhodnosť Parlamentu.
<SPEAKER ID="111" NAME="Predseda">
Návrh je úplne jasný. Pochopil som to tak, že Poslanecký klub Európskej ľudovej strany (kresťanských demokratov) stiahol svoje uznesenie. Máme teda len jedno uznesenie, ktoré predložili viaceré politické skupiny. Chcel by som požiadať zástupcov politických skupín, aby sa k tomu vyjadrili.
<SPEAKER ID="112" NAME="Hannes Swoboda" LANGUAGE="DE">
Pán Daul hovoril o realite. Nuž, realita je taká, že maďarská vláda alebo maďarský parlament zmenili zákon, a to je dobré, pretože si spomínam na rozpravu v tomto Parlamente, keď niektorí ľudia vrátane vás, pán Daul, hovorili, že nič meniť netreba, že všetko je v poriadku. Teraz zrazu treba tento zákon meniť.
<P>
(potlesk od ľavice)
<P>
Realitou však je aj to - a aj to si môžete prečítať -, že tak predstavitelia Organizácie pre bezpečnosť a spoluprácu v Európe (OBSE) pre slobodu médií, ako aj predstaviteľ Rady Európy povedali, že tieto zmeny sú nedostatočné. Taká je realita, pán Daul. Taká je realita.
<P>
(potlesk od ľavice)
<P>
Na stretnutí našej skupiny, ktoré prebehlo včera večer a ktorému som predsedal, sme hovorili o zákone a zmenách a - tak ako OBSE a Rada Európy - sme dospeli k záveru, že tieto zmeny sú nedostatočné. Bez ohľadu na to, aké sa dnes prijme rozhodnutie - či vyhráte vy, pán Daul, alebo my -, boj za slobodu médií nevzdáme, pán Lange. Ak vy áno, je to vaša vec.
<P>
(potlesk od ľavice)
<P>
Sloboda médií je nenarušiteľným prvkom demokracie. Chceme demokraciu a chceme slobodu médií. Preto vás žiadame, aby ste dnes podľa toho hlasovali. Vieme, že aj niektorí poslanci z vášho poslaneckého klubu s nami súhlasia. Musíme bojovať za slobodu médií - v Maďarsku i inde.
<P>
(potlesk od ľavice)
<SPEAKER ID="113" NAME="Predseda">
Pochopil som to tak, že štyri politické skupiny svoje vyhlásenie nesťahujú. Mohli by sme túto rozpravu ukončiť a prejsť k hlasovaniu, ale vidím, že aj Skupina Aliancie liberálov a demokratov za Európu chce v Európskom parlamente vydať vyhlásenie. Nech sa páči, máte slovo.
<SPEAKER ID="114" NAME="Alexander Graf Lambsdorff" LANGUAGE="DE">
Bola nám položená konkrétna otázka. Samozrejme, že máme dôveru v prácu komisárky Kroesovej. Jej hodnotenie sekundárneho zákona bolo príkladné. Želali by sme si, aby komisárka, ktorá skúmala primárny zákon, vykonala svoju prácu na rovnakej úrovni, a presne v tom je ten problém.
<P>
(potlesk od ľavice)
<P>
Realita situácie zahŕňa okolnosti, ktoré práve spomenul pán Swoboda, teda že podľa názoru Rady Európy i Organizácie pre bezpečnosť a spoluprácu v Európe (OBSE) sú tieto zmeny nedostatočné. Sám podpredseda maďarskej vlády a minister verejnej správy a spravodlivosti pán Navracsics priznal, že nejde o podstatnú zmenu mediálneho zákona. Mohol by som spomenúť ochranu zdrojov novinárov, ktorá stále zostáva neregulovaná, či zloženie a právomoci mediálneho orgánu. To všetko sú záležitosti, o ktorých treba aj naďalej diskutovať.
<P>
Chcel by som preto v mene Skupiny Aliancie liberálov a demokratov za Európu vyhlásiť, že nestiahneme návrh uznesenia a žiadame, aby sa uskutočnilo hlasovanie.
<SPEAKER ID="115" NAME="Predseda">
Teraz budeme hlasovať o uznesení štyroch politických skupín.

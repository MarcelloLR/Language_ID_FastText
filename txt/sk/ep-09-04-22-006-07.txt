<CHAPTER ID="006-07">
7. Koordinácia systémov sociálneho zabezpečenia: vykonávacie nariadenie (
<P>
- Pred začiatkom hlasovania:
<SPEAKER ID="088" NAME="Jean Lambert">
spravodajca. - Vážený pán predseda, rád by som na začiatok poďakoval všetkým zainteresovaným kolegom poslancom, ktorí sa touto otázkou zaoberali v priebehu posledných piatich rokov, a Komisii a Rade za prácu na tomto vykonávacom nariadení.
<P>
Koordinácia systémov sociálneho zabezpečenia sa uplatňuje od roku 1971 - nie je nová, ako si niektorí minule mysleli, keď sme o nej diskutovali - a o tomto nariadení sa bude hlasovať vo štvrtok ráno v rámci rozpravy o cezhraničnej zdravotnej starostlivosti. Toto je nariadenie, na ktoré sa to vzťahuje, a toto je jej vykonanie.
<P>
Myslíme si, že sme spravili značný pokrok nielen v elektronickom spôsobe komunikácie, ktorý, dúfajme, urýchli postup pre všetkých občanov, ale v Parlamente si myslíme, že sme v tomto procese prispeli k právam občanov, ktorým sa umožnil prístup k viacerým informáciám, v neposlednom rade tým, ktorí sú vyslaní na pracovné účely. Tiež si myslíme, že sme spravili minimálny pokrok v termínoch - hoci za to zodpovedajú členské štáty.
<P>
Je to dôležité: to znamená, že teraz môžeme zaviesť aktualizované nariadenie, a azda bude fungovať rýchlejšie a v najlepšom záujme všetkých občanov. Znovu by som sa rád poďakoval všetkým kolegom poslancom, ktorí sa podieľali na tomto dlhom, zložitom, ale, dúfajme, veľmi priaznivom výsledku.
<P>
(potlesk)

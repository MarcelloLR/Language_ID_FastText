<CHAPTER ID="006-10">
10. Celoživotné vzdelávanie pre znalosti, tvorivosť a inovácie - pracovný program Vzdelávanie a odborná príprava 2010 (
<P>
- Pred začiatkom hlasovania
<SPEAKER ID="093" NAME="Ljudmila Novak" LANGUAGE="SL">
Zo spoločnej správy Rady a Komisie za rok 2008 jasne vyplýva, že v oblasti celoživotného vzdelávania sme dosiahli istý pokrok. S doterajšími výsledkami sa však nemôžeme uspokojiť.
<P>
Medzi najvýznamnejšie problémy patria študenti, ktorí v mladom veku opustia vzdelávací proces, slabá účasť starších pracovníkov a pracovníkov s nízkou kvalifikáciou na celoživotnom vzdelávaní a nízka úroveň kvalifikácie medzi migrujúcimi pracovníkmi. V znalostnej ekonomike však bude potrebná pracovná sila s čoraz vyššou úrovňou kvalifikácie.
<P>
Vo svojej správe som zdôraznila, že je potrebné zlepšiť kvalitu všetkých úrovní vzdelávania, aby sa deti a mladí ľudia mohli naučiť samostatne, tvorivo a inovatívne myslieť a študovať. Musíme neustále modernizovať učebné osnovy a zabezpečiť zvýšenie používania informačných technológií medzi staršími ľuďmi.
<P>
Programy celoživotného vzdelávania musia súvisieť s hospodárstvom a podporovať podnikavosť, aby občania mohli získať také vedomosti, ktoré im umožnia zakladať, prevádzkovať a rozvíjať vlastné podniky. Je dôležité zohľadniť miestne a regionálne potreby, potenciál a špecifiká.
<P>
Vyzývam vlády členských štátov a inštitúcie Európskej únie, aby v tomto období finančnej krízy neznižovali výdavky na vzdelávanie, pretože vysoko kvalitné vzdelanie dostupné pre všetky vrstvy obyvateľstva je najlepšou zbraňou proti chudobe a najlepším nástrojom na hľadanie riešenia krízy.
<P>
Ďakujem za spoluprácu všetkým kolegom poslancom a predsedníctvu.
<P>
(potlesk)

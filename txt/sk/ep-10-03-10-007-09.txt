<CHAPTER ID="007-09">
9. Výročná správa o SZBP za rok 2008 (
<SPEAKER ID="110" NAME="Heidi Hautala" AFFILIATION="Verts/ALE">
Vážený pán predsedajúci, táto správa sa zaoberá spoločnou zahraničnou a bezpečnostnou politikou v roku 2008. Nespomína sa v nej však, čo sa stalo 10. marca 2008, keď Tibeťania usporiadali pokojný protest proti potláčaniu svojej kultúry a náboženstva. Dnes tu máme hosťa z Tibetu, pani Namdrol Lhamovú, mníšku, ktorá strávila 12 rokov vo väzení v Drapči za to, že sa zúčastnila na pokojnej demonštrácii a potom vo väzení zapisovala piesne. Mali by sme jej a ostatným odvážnym Tibeťanom žijúcim v okupácii vzdať poctu.
<P>
Len nedávno som sa stretla s dalajlámom a prišli sme k záveru, že je naliehavo potrebné nezávislé medzinárodné vyšetrovanie udalostí, ku ktorým došlo počas povstania v Lhase okolo 10. marca 2008, pretože pokiaľ nebude žiadne vyšetrovanie, bude Čína tibetskú exilovú vládu a dalajlámu obviňovať z toho, že to boli oni, kto vyvolal toto povstanie a jeho násilnú dohru.
<P>
Podľa tibetskej exilovej vlády zahynulo najmenej 220 Tibeťanov, mnohí v dôsledku bezhlavého strieľania polície, zlého zaobchádzania a mučenia vo väzení. Oveľa viac ich je nezvestných.
<P>
(súvislý potlesk)
<SPEAKER ID="112" NAME="Adrian Severin">
v mene skupiny S&D. - Vážený pán predsedajúci, máme pred sebou pozmeňujúci a doplňujúci návrh.
<P>
Za normálnych okolností by naša skupina hlasovala proti, ale aby sme mohli hlasovať za, chceli by sme odstrániť slová: "ktorý v sebe zahrnuje ukončenie izraelskej blokády".
<P>
Je to preto, lebo izraelská blokáda je príliš zložitá záležitosť, a myslím si, že neexistuje žiadna priama spojitosť medzi týmito slovami a riadkami, ktoré im predchádzajú. Ak dokážeme vypustiť tieto slová, myslím si, že zvyšok pozmeňujúceho a doplňujúceho návrhu je pre nás prijateľný a mohli by sme zaň hlasovať. Je to malá zmena, ale umožnila by nám hlasovať za návrh.

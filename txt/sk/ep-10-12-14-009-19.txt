<CHAPTER ID="009-19">
19. Európsky ochranný príkaz (
<SPEAKER ID="153" NAME="Teresa Jiménez-Becerril Barrio" LANGUAGE="ES">
Vážený pán predsedajúci, požiadala som o slovo, aby som vám pripomenula význam dnešného hlasovania z hľadiska vyslania jasného odkazu Rade zameraného na krajiny, ktoré sa ešte stále v tejto oblasti nezabezpečili. Domnievam sa, že dnes máme príležitosť brániť obete a zaistiť, aby mohli žiť bez strachu a v slobode. To je veľmi dôležité nielen pre ženy, ale aj pre mužov, deti, obete terorizmu, obete organizovaného zločinu, obete obchodovania so ženami a obete vo všeobecnosti.
<SPEAKER ID="154" NAME="Carmen Romero López" LANGUAGE="ES">
Vážený pán predsedajúci, sme tu dve spravodajkyne. Chcem len pripomenúť liberálnym ministrom Európskej únie, že momentálne je veľmi dôležité podporiť túto správu a podporiť tak základné práva žien. Je to v rukách jedného liberálneho ministra, ale aj v rukách ďalších vlád, ktoré sa s tým zatiaľ nestotožnili. Uvidíme, či teraz túto iniciatívu podporia.

<CHAPTER ID="003-13">
13. Boj proti terorizmu (hlasovanie)
<P>
- Návrh uznesenia
<P>
- Pred začiatkom hlasovania o pozmeňujúcom a doplňujúcom návrhu č. 3:
<SPEAKER ID="081" NAME="Claudio Fava" AFFILIATION="PSE">
(IT) Pani predsedajúca, dámy a páni, ústnym pozmeňujúcim a doplňujúcim návrhom, ktorý predkladá naša skupina, sa nahrádzajú slová "všetky druhy glorifikácie" slovom "ospravedlňovanie". Domnievame sa, že slovo ospravedlňovanie lepšie vystihuje typ správania, ktorému je nutné sa vyhnúť. Pokiaľ pán Díaz de Mera súhlasí, bude naša skupina hlasovať za.
<P>
(Ústny pozmeňujúci a doplňujúci návrh bol prijatý.)
<P>
- Pred začiatkom hlasovania o pozmeňujúcom a doplňujúcom návrhu č. 27:
<SPEAKER ID="083" NAME="Cristiana Muscardini" AFFILIATION="UEN">
(IT) Pani predsedajúca, dámy a páni, na základe článku 151 ods. 3 môžete ako predsedajúca rozhodnúť o prijateľnosti odseku 6, o ktorom máme hlasovať. V texte sa uvádza, že terorizmus nemožno vyhubiť. Môže tento parlament naozaj oficiálne vyhlásiť, že terorizmus nemožno vyhubiť? Domnievam sa, že muselo dôjsť buď k chybe v preklade niektorých textov, alebo úplne mylnému hodnoteniu situácie, a preto vás žiadam, pani predsedajúca, aby ste rozhodli o prijateľnosti tohto odseku.
<SPEAKER ID="084" NAME="Predsedajúca">
Pani Muscardiniová, naše služby vykonali kontrolu prijateľnosti všetkých odsekov a povolili pri nich pozmeňujúce a doplňujúce návrhy, takže sa obávam, že tu máme to, čo máme.
<P>
- Pred začiatkom hlasovania o pozmeňujúcom a doplňujúcom návrhu č. 33:
<SPEAKER ID="085" NAME="Claudio Fava" AFFILIATION="PSE">
(IT) Pani predsedajúca, dámy a páni, pýtam sa, či by navrhovateľ pozmeňujúceho a doplňujúceho návrhu súhlasil s odstránením dvoch výrazov z vety, ktoré v súčasnosti znejú: "v zriedkavých prípadoch" a "ktoré nemusia byť zákonné". Ak budú tieto výrazy odstránené, sme ochotní návrh podporiť.
<P>
(Ústny pozmeňujúci a doplňujúci návrh bol prijatý.)

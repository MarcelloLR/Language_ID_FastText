<CHAPTER ID="007">
Vysvetlenia hlasovania
<SPEAKER ID="103" NAME="Jaroslav Zvěřina" AFFILIATION="PPE-DE">
(CS) Vážený pán predsedajúci, vážené dámy a vážení páni, návrh na zriadenie Európskeho technologického inštitútu som nepodporil. Podobne ako väčšina z Vás si samozrejme želám, aby sa Európska únia prispôsobila a produkovala viac vynálezov a patentov.
<P>
Po vypočutí diskusie o tomto návrhu však nie som presvedčený, že zriadenie ďalšej inštitúcie je krok správnym smerom. Naše univerzity a výskumné inštitúty nedostanú navyše žiadne peniaze; skôr im v rámci súťaže o výskumné granty pribudne ďalšia inštitúcia. Hlasovaním v našej ctihodnej inštitúcii sa nevytvoril ani žiadny nový orgán "supervedcov". Inštitút budú riadiť vedci, ktorí odídu z univerzít, na ktorých teraz pôsobia. Som preto presvedčený, že by bolo lepšie, keby sme finančné prostriedky, ktoré sú k dispozícii, ak ich vieme nájsť, venovali prostredníctvom výskumných grantov existujúcim špičkovým vedeckým týmom.
<SPEAKER ID="104" NAME="Miroslav Mikolášik" AFFILIATION="PPE-DE">
(SK) Ak chceme skutočne vo vede a technike dobiehať USA, Japonsko a ostatné svetové špičky a ak chce Európa udávať tón, musí nevyhnutne pre to vytvoriť predpoklady.
<P>
Centrá excelentnosti však musia mať vytvorené všetky podmienky a predpoklady. Európsky technologický inštitút je krok správnym smerom. Škoda, že sa s týmto rozhodnutím toľko váhalo. Verím, že nesystémovosť v otázke dostatočného financovania EIT bude k spokojnosti vyriešená.
<P>
Podporujem aj myšlienku spolufinancovania na princípe Public Private Partnership, ako je tomu napr. na výskumných bázach v Spojených štátoch. Prial by som si, aby vedci a výskumníci aj z nových krajín boli rovnocenne vyberaní a zapájaní do vedeckých tímov a aby správna rada bola kontrolovateľná Európskym parlamentom. Výskumné ciele by mali kopírovať siedmy rámcový program pre vedu a výskum, jedine výskum na embryonálnych kmeňových bunkách by nemal byť financovaný daňovými poplatníkmi tých krajín, kde je takýto výskum protizákonný.
<SPEAKER ID="105" NAME="Tomáš Zatloukal" AFFILIATION="PPE-DE">
(CS) Vážený pán predsedajúci, rád by som sa vyjadril k hlasovaniu o zriadení Európskeho technologického inštitútu. Hlasoval som za tento návrh, pretože po prvýkrát sme tu mali nejaký systém, ktorý prepája výskum, vzdelávanie a podnikateľský sektor.
<P>
Je to veľmi dôležitý projekt v oblasti európskych inovácií a takisto ako iné podobné projekty ho sprevádzajú problémy, v tomto prípade najmä finančné problémy. Návrh na zriadenie inštitútu a poskytnutie dostatočného priestoru, aby sa preukázala opodstatnenosť jeho budúcej existencie, si zasluhuje podporu. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="106" NAME="Hannu Takkula" AFFILIATION="ALDE">
(FI) Vážený pán predsedajúci, rád by som uviedol niekoľko slov týkajúcich sa Európskeho technologického inštitútu. V prvom rade by som chcel poďakovať spravodajcovi, pánovi Paasilinnovi. Odviedol výbornú prácu. Viem, že je odborníkom na vzdelávanie, výskum a iné podobné oblasti.
<P>
Je to veľmi ambiciózny projekt, napriek tomu by som však chcel zdôrazniť, že pri zriaďovaní nových inštitúcií v Európskej únii môže byť pred ich zriadením veľmi dôležité zabezpečiť, aby mohli existujúce inštitúcie získať adekvátne finančné prostriedky. V dôsledku toho by sme mali takisto zabezpečiť, aby mohla sieť existujúcich univerzít získať adekvátnu podporu a takýmto spôsobom realizovať nový výskum.
<P>
Hlasoval som v súlade s odporúčaním pána Paasilinnu, rád by som však tento Parlament vyzval, aby si uvedomil, že existujúce výskumné komunity by mali byť schopné získať svoje finančné prostriedky, a že tento nový inštitút by nemal pohlcovať peniaze, ktoré sú pre ne vyčlenené. Bol by som rád, keby ste si na to spomenuli a zohľadnili to pri prijímaní rozhodnutí.
<SPEAKER ID="107" NAME="Edite Estrela  " AFFILIATION="PSE">
písomne. - (PT) Hlasovala som za správu pána Paasilinnu o Európskom technologickom inštitúte, pretože si myslím, že prostredníctvom posilnenia synergií medzi inováciami, výskumom a vzdelávaním rozhodujúcim spôsobom prispeje k zvýšeniu konkurencieschopnosti európskej ekonómie.
<P>
Podporujem preto návrhy spravodajcu, ktorých cieľom je jasne definovať zdroje financovania budúceho Európskeho technologického inštitútu, aby mohol začať fungovať čo najskôr a úspešne plniť svoju misiu na rozdiel od cieľov stanovených v Lisabonskej stratégii.
<SPEAKER ID="108" NAME="Ilda Figueiredo  " AFFILIATION="GUE/NGL">
písomne. - (PT) Naše stanovisko k vytvoreniu Európskeho technologického inštitútu je veľmi kritické na základe stanoviska, ktoré prijali rôzne výskumné inštitúcie. Príkladom je štúdia, ktorú minulý rok predstavila Liga európskych výskumných univerzít, v ktorej sa uvádza, že plán vytvoriť Európsky technologický inštitút je "zle pochopený a odsúdený na neúspech". Euroscience, európska organizácia vedcov a politických expertov ho nazvala "politicky motivovaným nápadom, ktorý pochádza z mylného predpokladu". Vedecký poradca Spojeného kráľovstva pán Robert May uviedol, že "je založený na nepochopení" inovácií.
<P>
Tento inštitút bude virtuálny, bude pozostávať z vedcov pôsobiacich na univerzitách EÚ, vo výskumných laboratóriách a spoločnostiach, a na rozdiel od pôvodného návrhu nebude poskytovať kvalifikácie. V dôsledku tlaku z rôznych krajín, ktoré sa usilovali získať sídlo inštitútu, sa stal určitým virtuálnym centrom pre konzultácie vedeckých komunít v rôznych oblastiach. Európsky parlament práve prijal niekoľko pozmeňujúcich a doplňujúcich návrhov k návrhu Komisie, podľa nášho názoru však nie sú dostatočné na nápravu toho, čo bolo pokazené.
<P>
Pokiaľ ide o financovanie, jednou z možností je rozpočet Spoločenstva, vrátane finančných prostriedkov určených na výskum, pričom sa to môže stať práve ďalším spôsobom podpory rozvinutých krajín a zhoršiť tak nerovnosti.
<SPEAKER ID="109" NAME="Janusz Lewandowski" AFFILIATION="PPE-DE">
písomne. - (PL) Vážený pán predsedajúci, koncepcia Európskeho technologického inštitútu sa počas živej diskusie o spôsoboch presadzovania inovácií v rámci Európskej únie zmenila. Inštitút mal byť pôvodne v rámci lisabonskej agendy európskym ekvivalentom Technologického inštitútu v Massachusetts. Inými slovami, mal byť súčasťou našej stratégie s cieľom konkurovať Spojeným štátom. Namiesto toho uvažujeme v súčasnom rýchlo sa meniacom globálnom prostredí o sieti znalostných a inovačných spoločenstiev, takzvaných ZIS, koordinovaných centrálnym orgánom. Odrazilo sa to v oddelení dvoch rozpočtových položiek v pozmeňujúcich a doplňujúcich návrhoch, ktoré Európsky parlament predložil k návrhu rozpočtu na rok 2008 (oddelené financovanie siete a koordinačného orgánu). Zdá sa, že sme bližšie k nájdeniu riešenia, ktoré sa týka financovania tohto podniku, keďže Európska komisia navrhla prehodnotiť finančnú perspektívu na roky 2007 - 2013, najmä zvýšiť limit pre položku 1A a znížiť limity pre iné položky. Opäť to potvrdzuje, že Parlament sa nemýlil, keď zdôrazňoval neprimerane nízku úroveň rozpočtových prostriedkov určených na ciele Lisabonskej stratégie.
<P>
Takisto by som rád podporil mesto Wrocław v súvislosti s jeho žiadosťou o umiestnenie sídla Európskeho technologického inštitútu. Musím však zdôrazniť, že lepšie financovanie výskumu a vývoja a vytvorenie novej inštitúcie nestačí na zabezpečenie toho, aby sa Európa stala konkurencieschopná a inovatívna. Bude to závisieť od vývoja podnikateľskej kultúry, ochoty riskovať, praktických prepojení medzi výskumom a vývojovými cyklami a súkromným podnikaním.
<SPEAKER ID="110" NAME="Erika Mann  " AFFILIATION="PSE">
písomne. - (DE) Podľa môjho názoru je rozhodnutie zachovať koncepciu Európskeho technologického inštitútu omylom. Žiadny z predložených argumentov nie je presvedčivý, pretože vychádzajú z mylných predpokladov.
<P>
1. Dokonca aj pôvodná koncepcia, ktorú predložil predseda Komisie pán Barroso, vytvoriť Európsky technologický inštitút ako odpoveď na americký Technologický inštitút v Massachusetts ignorovala realitu, a návrh predložený na dnešné hlasovanie túto pôvodnú koncepciu ešte viac zhoršuje. Technologický inštitút v Massachusetts sa vyvíjal pomocou veľkého objemu peňazí a rôznej podpory, a v Európe realizuje výskum svetovej triedy už mnoho "minitechnologických inštitútov v Massachusetts". Európskym problémom je nedostatočná finančná a morálna podpora pre inovácie a špičkový výskum.
<P>
2. Navrhované financovanie vo výške 309 miliónov EUR z rezervného rozpočtového zdroja blokuje iné parlamentné iniciatívy, akou je napríklad projekt strategického významu Galileo. Navrhovaný objem finančných prostriedkov predstavuje iba jednu osminu očakávaného rozpočtu a nie je preto žiadnym stimulom pre ďalšie významné súkromné iniciatívy. Spoločnosť BP investovala iba do samotného sektora biopalív v Berkeley v Spojených štátoch 500 miliónov amerických dolárov.
<P>
S vlastnými štedrými finančnými zdrojmi a grantmi pre existujúce špičkové európske inštitúty by Európsky technologický inštitút mal perspektívu úspechu. EÚ by mohla nasledovať napríklad kanadský model a zriadiť inovačný fond financovaný z peňazí, ktoré na konci roka zostali v rozpočte EÚ.
<P>
4. Plánovaná sieťová infraštruktúra je virtuálnou nadnárodnou inštitúciou bez žiadneho reálneho významu v rámci európskeho a medzinárodného výskumu. Je nešťastným a byrokratickým kompromisom.
<P>
Z uvedených dôvodov som hlasovala proti tomuto návrhu.
<SPEAKER ID="111" NAME="David Martin  " AFFILIATION="PSE">
písomne. - V zásade vítam koncepciu Európskeho technologického inštitútu. Zdržal som sa však hlasovania o tomto uznesení, pretože si nemyslím, že sme už dostatočne vyriešili všetky ciele, riadenie a financovanie tohto inštitútu.
<SPEAKER ID="112" NAME="Pierre Pribetich  " AFFILIATION="PSE">
písomne. - (FR) V utorok 25. septembra som hlasovaním za zriadenie Európskeho technologického inštitútu (ETI) podporil môjho kolegu Reina Paasilinnu.
<P>
Táto správa vyjadruje ozajstné prianie priblížiť sa k znalostnej spoločnosti. Vytvorenie nástrojov, ktoré sa majú v rámci Európskej únie zaviesť, s cieľom podporovať integráciu inovácií, výskumu a vzdelávania možno pomôže stimulovať konkurencieschopnosť európskej ekonomiky.
<P>
Činnosti Európskeho technologického inštitútu bude riadiť správna rada pozostávajúca z vedeckých a administratívnych pracovníkov. Táto rada vymenuje znalostné a inovačné spoločenstvá (ZIS), ktoré budú zodpovedné za vykonanie strategických priorít Európskeho technologického inštitútu.
<P>
Súčasne je však poľutovaniahodné, že finančné zdroje, ktoré sú na tento projekt vyčlenené, sú do istej miery nedostatočné. Pre túto sľubnú iniciatívu by to z dlhodobého hľadiska mohlo byť zničujúce.
<P>
Všetci by sme mali vedieť, že je veľmi potrebné, aby v Európskej únii existovali projekty Spoločenstva, ktoré zabezpečia jej rozvoj v kontexte Lisabonskej stratégie.
<SPEAKER ID="113" NAME="Luís Queiró  " LANGUAGE="PT">
Európska únia sa teraz skutočne nachádza na križovatke, pokiaľ ide o jej konkurencieschopnosť v súvislosti so zvyškom sveta. Napriek tomu, že sa tešíme mnohým atraktívnym faktorom, či už historickým a kultúrnym alebo ekonomickým a turistickým, nemôžeme sa vyhýbať najdôležitejším výzvam globálnej konkurencie s novými rozvíjajúcimi sa ázijskými ekonomikami. Ide o našu schopnosť stať sa atraktívnym prostredím pre znalosti a inovácie.
<P>
Som presvedčený, že hlasovanie o Európskom technologickom inštitúte bolo významným krokom pri vytváraní rámca európskych akcií s cieľom pomôcť našej ekonomike rásť a rozvíjať sa, ktorý je založený na trojuholníku inovácií, výskumu a vzdelávania. Myslím si, že Európa by pre investície a rast našich spoločností nemala byť atraktívna na základe nízkych miezd alebo lacnej pracovnej sily. Budúcnosťou sú spoločnosti, ktoré chápu, že musia investovať do vysokej kvalifikácie obyvateľstva prostredníctvom podporovania spoločnosti v rámci jej interakcie s priemyselnými odvetviami a spoločnosťami, s cieľom rozvíjať vysokokvalitné a vysokoinovačné odpovede na dynamické a náročné potreby trhov.
<SPEAKER ID="114" NAME="Dominique Vlasto  " AFFILIATION="PPE-DE">
písomne. - (FR) Keď Európska komisia navrhla zriadiť Európsky technologický inštitút (ETI), zámerom bolo vytvoriť nové centrum excelentnosti pre vyššie vzdelávanie, výskum a inovácie. Táto ambícia je teraz zmarená ťažkosťami, ktoré sa týkajú financovania, a doteraz sa nenašlo uspokojivé alebo dlhodobé riešenie tohto problému. Táto situácia je veľmi znepokojujúca, pretože dôveryhodnosť Európskeho technologického inštitútu sa znižuje dokonca ešte pred jeho zriadením.
<P>
Predstava Európskeho technologického inštitútu, ktorý vydáva značku ETI, by mohla pomôcť vyriešiť problém viditeľnosti, ktorým trpí európsky výskum, a súčasne by sa zabezpečilo skutočné uznávanie projektov, ktorých vynikajúca kvalita si takúto značku zaslúžila. Myslím si, že takýto flexibilný systém, ktorý je veľkým prínosom k diverzite, ktorá v rámci Európy existuje, by zlepšil zdravú konkurenciu medzi univerzitami a medzi výskumnými projektmi.
<P>
Som presvedčená, že zainteresovanie súkromného sektora do projektu Európskeho technologického inštitútu je takisto nevyhnutné. Úloha, ktorú zohrávajú verejné orgány, by sa mala obmedziť na presadzovanie a tvorbu rôznych potrebných nástrojov. O zvyšok by sa mal starať súkromný sektor, konkrétne o financovanie, organizáciu a riadenie ETI. Naozaj by som nechcela, aby sa z ETI stala iba ďalšia agentúra na dlhom zozname agentúr EÚ.
<P>
Napriek týmto výhradám však podporujem správu, aby ETI mohol dostať šancu na úspech.
<SPEAKER ID="115" NAME="Glenis Willmott  " AFFILIATION="PSE">
písomne. - Labouristická strana v Európskom parlamente sa zdržala hlasovania o pozmeňujúcom a doplňujúcom návrhu aj hlasovania o legislatívnom uznesení, ktoré sa týka správy o Európskom technologickom inštitúte. Hoci súhlasíme so všeobecnými cieľmi návrhu a jeho zameraním na inovácie, peniaze EÚ a členských štátov by lepšie poslúžili existujúcim univerzitám a výskumným rámcovým programom EÚ. Sme presvedčení, že administratívna štruktúra ETI by mala byť čo najmenej byrokratická a preto menšia ako navrhovaných 21 menovaných členov. Stále existujú vážne obavy, pokiaľ ide o súkromné a verejné financovanie ETI. Vzhľadom na to, že v návrhu Komisie na financovanie ETI sa predpokladá otvorenie finančných perspektív, nemôžeme túto správu podporiť.
<SPEAKER ID="117" NAME="Frank Vanhecke" AFFILIATION="ITS">
- (NL) Vážený pán predsedajúci, rád by som využil túto chvíľu a vysvetlil dôvody, pre ktoré som nehlasoval za správu pána Duffa, hoci samotná správa pána Duffa v skutočnosti nie je kontroverzná. Hlasoval som proti, pretože nesúhlasím s európskou federálnou filozofiou, ktorá je v tejto správe zachytená.
<P>
V krátkosti, som proti európskemu federálnemu štátu a som teda automaticky aj proti občianstvu EÚ, a toto volebné právo a právo byť volený pre občanov EÚ s bydliskom v členskom štáte, ktorého nie sú štátnymi príslušníkmi, je jeho neoddeliteľnou súčasťou. Som presvedčený, že Únia musí zostať spoločenstvom národných demokracií, kde musí byť volebné právo a právo byť volený, bez ohľadu na typ volieb, naďalej vyhradené pre občanov príslušných štátov. V skutočnosti je znakom vývoja Európskej únie, že občianstvo EÚ sa systematicky posilňuje a rozširuje, vrátane toho, že Charta základných práv Európskej únie sa teraz stáva záväznou.
<SPEAKER ID="118" NAME="Bogusław Rogalski" AFFILIATION="UEN">
(PL) Vážený pán predsedajúci, dnes sme hlasovali a prijali správu pána Duffa o uplatňovaní volebného práva a práva byť volený vo voľbách do Európskeho parlamentu pre občanov Únie s bydliskom v členskom štáte, ktorého nie sú štátnymi príslušníkmi.
<P>
Nemôžem podporiť túto správu, pretože tento spôsob voľby a kandidatúry vo voľbách do Európskeho parlamentu podľa môjho názoru napriek zámerom spravodajcov nebude podporovať dobré susedské vzťahy medzi krajinami, najmä ak majú spoločnú hranicu. Krajiny s významnými národnými menšinami mnoho rokov vyvíjali normy s cieľom vyhnúť sa konfliktom nacionalistického charakteru.
<P>
Prijatý spôsob volieb môže takéto konflikty znovu oživiť, a to nebude v súlade s duchom pokojnej spoločnej existencie národov v Európe. Je tomu tak preto, že jednotlivci budú mať možnosť byť volení a voliť, keď nie sú štátnymi príslušníkmi príslušného štátu. Sú viazaní na zneužívanie systému, napríklad prostredníctvom zabezpečovania fiktívneho pobytu, jednoducho s cieľom zredukovať hlas príslušnej krajiny a upraviť vplyv výsledku volieb. Kontrola príslušných informácií je zložitá a nákladná.
<P>
Tento spôsob volieb okrem toho posilní separatistické hnutia, a to súčasnej Európe určite neprajeme. S poľutovaním konštatujem, že v tejto súvislosti nanucujeme členským štátom z nejasných dôvodov našu vôľu zhora, a zasahujeme tak do vnútroštátnych volebných postupov.
<SPEAKER ID="119" NAME="Daniel Hannan" AFFILIATION="PPE-DE">
Vážený pán predsedajúci, jedným z najnezmyselnejších tvrdení zástancov európskej ústavy asi je, že občianstvo EÚ nie je nadradené vnútroštátnemu občianstvu. Práva, ktoré boli udelené na základe štátnej príslušnosti, sa postupne strácajú: právo na pobyt; právo na voľbu svojich vlastných zástupcov; a stále viac aj právo na sociálne zabezpečenie.
<P>
Každý nestranný pozorovateľ by dospel k záveru, že občianstvo EÚ sa stáva primárnym právnym štatútom našich voličov, pričom ich štátne občianstvo sa stáva sekundárnou, takmer folklórnou kategóriou.
<P>
Akceptujem, že túto cestu schvaľuje väčšina v tomto Parlamente, ale buďme aspoň, preboha, úprimní! Už nepočúvajme nezmysly o štatúte mojich voličov, pretože britských voličov sa to netýka.
<SPEAKER ID="120" NAME="Ignasi Guardans Cambó  " AFFILIATION="ALDE">
písomne. - (ES) Myslím si, že prijatie tejto správy je vážnym omylom a veľmi nebezpečné, a preto hlasujem proti.
<P>
V prvom rade si musíme uvedomiť, že európsky volebný systém neexistuje. Situácia by bola iná, keby sa takýto systém niekedy zaviedol (a ja by som ho podporil). V súčasnosti musia byť európske voľby v súlade s volebnými systémami v každom členskom štáte. V správe pána Duffa sa navrhuje vytvorenie dvojitých alebo trojitých kandidatúr vo voľbách do Európskeho parlamentu. Ten istý kandidát môže kandidovať vo viacerých štátoch a po voľbách si môže vybrať, ktoré miesto si ponechá.
<P>
Ešte viac by to skomplikovalo už dosť komplikované prípravy, je jasné, že je to podvedenie voličov, a vôbec to neprispieva k dôstojnosti tohto Parlamentu, ktorú sa snažíme vytvoriť.
<P>
Návrh, ktorý je dnes predložený na hlasovanie, okrem toho eliminuje povinné uznávanie súdnych rozhodnutí (občianskych aj trestných) vo vzťahu k spôsobilosti kandidovať, pričom osobám, ktoré majú na základe súdneho rozhodnutia zákaz kandidovať v členskom štáte, ktorého sú štátnymi príslušníkmi, umožňuje kandidovať v inom štáte. Je to v rozpore s postupmi európskej spravodlivosti a vnútorných vecí a veľmi ľahko si možno predstaviť nepríjemné situácie, ktoré by to mohlo spôsobiť.
<SPEAKER ID="121" NAME="Monica Maria Iacob-Ridzi  " AFFILIATION="PPE-DE">
písomne. - Vďaka ťažkopádnemu systému výmeny informácií medzi členskými štátmi v skutočnosti len veľmi málo občanov pozná svoje právo voliť vo voľbách do Európskeho parlamentu, ktoré majú na základe zmluvy, ak majú bydlisko v inom členskom štáte. Týchto ľudí je potrebné vypočuť a umožniť im prístup k politickému životu v krajine ich bydliska; z tohto dôvodu podporujem nahradenie súčasného systému požiadavkou vyplniť prísažné vyhlásenie.
<P>
V prípade osôb s bydliskom, ktoré si želajú kandidovať v európskych voľbách, nie je požiadavka získať vnútroštátne osvedčenie v súlade so všeobecným cieľom smernice ES 93/109. V skutočnosti je získanie takéhoto osvedčenia od inštitúcií krajiny, ktorej je osoba štátnym príslušníkom, veľmi zložité a časovo náročné. Táto formálna požiadavka v skutočnosti vedie k zrušeniu práva udeleného zmluvou.
<P>
Budúci návrh Európskej komisie by sa mal takisto zaoberať otázkou vytvárania politických strán občanov bez štátnej príslušnosti. Volebné právo členských štátov nesmie predstavovať diskrimináciu medzi národnými stranami, ktoré pozostávajú zo štátnych príslušníkov príslušnej krajiny, a ostatnými stranami. Politické zastúpenie v európskych voľbách je veľmi dôležitou záležitosťou pre krajiny s vysokým podielom obyvateľstva, ktoré má bydlisko v inom členskom štáte, akou je napríklad Rumunsko.
<SPEAKER ID="122" NAME="Carl Lang  " AFFILIATION="ITS">
písomne. - (FR) Ak ľudia v Európe nebudú vo veľkom počte voliť v krajine svojho bydliska, a ak úroveň účasti nedokáže naplniť ašpirácie eurokratov, dôvodom nebude to, že uplatňovanie volebných práv a spôsobilosť kandidovať v európskych voľbách je nadmieru skomplikovaná potrebou výmeny informácií medzi členskými štátmi.
<P>
Dôvodom bude jednoducho to, že vašu byrokraciu a politiky považujú v najlepšom prípade za nezmyselné a nezrozumiteľné a v najhoršom prípade za škodlivé, a že mnoho európskych občanov, ktorí nemajú bydlisko vo svojej krajine pôvodu, uprednostňuje účasť v parlamentných voľbách, ktoré sa konajú v ich vlastnej krajine.
<P>
Pokiaľ ide o správu, toto technické pseudozjednodušenie sa v nej používa pri pokuse povoliť viacnásobnú kandidatúru, inými slovami objavenie sa toho istého kandidáta vo viacerých krajinách, čo by na základe spoločných právnych predpisov poskytovalo nadmernú výhodu iba cudzím obyvateľom, a vidieť v nej snahu o obídenie právnych predpisov členských štátov, ktoré sa týkajú nespôsobilosti. To je absolútne neprijateľné.
<P>
Sme presvedčení, že občianstvo je neoddeliteľne spojené so štátnou príslušnosťou a práva, najmä volebné, ktoré poskytuje, možno uplatňovať iba v rámci vnútroštátneho usporiadania. Ak si európski občania želajú účasť v politickom živote ich hostiteľskej krajiny, stále existuje možnosť: získanie štátneho občianstva. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="123" NAME="David Martin  " AFFILIATION="PSE">
písomne. - Vítam túto správu, ktorou by sa mali zredukovať obmedzenia volebných orgánov a jednotlivcov, pokiaľ ide o volebné právo v európskych voľbách. Podporujem zrušenie súčasného systému výmeny informácií a zároveň zachovanie individuálneho vyhlásenia nevoliť alebo kandidovať dvojito.
<SPEAKER ID="125" NAME="Agnes Schierhuber" AFFILIATION="PPE-DE">
(DE) Vážený pán predsedajúci, ukončením vynímania pôdy z produkcie sme sa vydali úplne správnym smerom. Dopyt po potravinách a krmivách, ako aj po obnoviteľných surovinách sa neustále zvyšuje a je preto absolútne nevyhnutné, aby sa v týchto oblastiach vyrábalo. Vyňatie pôdy z produkcie bolo opatrením, ktoré si poľnohospodári nikdy neželali, museli ním však prejsť, pretože bolo nevyhnutné. Poľnohospodári chcú vyrábať! Som presvedčená, že zrušenie vynímania pôdy z produkcie sa bude uplatňovať nielen jeden alebo dva roky, ale natrvalo. Poľnohospodárskemu odvetviu to takisto poskytuje príležitosť prispieť k ambicióznym cieľom EÚ znížiť emisie CO2.
<SPEAKER ID="126" NAME="Ilda Figueiredo  " AFFILIATION="GUE/NGL">
písomne. - (PT) Súhlasíme nielen s tým, aby sa obrábanie pôdy vyňatej z produkcie povolilo na poľnohospodárske účely v roku 2008, v skutočnosti sa nazdávame, že táto výnimka by sa mala uplatňovať dlhšie. Predložili sme preto návrh na roky 2009 a 2010 a zahrnutie roku 2009 bolo odsúhlasené. V dôsledku toho budú poľnohospodári môcť lepšie plánovať vo vzťahu k situácii mimoriadne vysokých cien na trhu s obilninami.
<P>
Týmto opatrením sa však nerieši základný problém, ktorým je potreba zvýšiť produkciu a dodávky každého členského štátu a zamestnanosť vo vidieckych oblastiach.
<P>
Takisto musíme venovať pozornosť nedostatku obilnín na európskom trhu a negatívnym vplyvom spoliehania sa na biopalivá, ako rozhodla Rada, v kontexte ponuky a ceny.
<P>
Opäť zdôrazňujeme potrebu hĺbkového prehodnotenia SPP (spoločná poľnohospodárska politika) s cieľom zohľadniť charakteristické znaky pôdy a biodiverzity v každej krajine, prispôsobiť rotáciu plodín a zaručiť poľnohospodárom dostatočný príjem bez ohrozenia záujmov spotrebiteľov v zmysle zdravých a vysokokvalitných potravín.
<SPEAKER ID="127" NAME="Astrid Lulling  " AFFILIATION="PPE-DE">
písomne. - (FR) Verili by ste, že po rokoch obviňovania spoločnej poľnohospodárskej politiky zo všetkých možných spôsobov zlyhávania, pohlcovania peňazí, a najmä produkcie obrovského množstva mlieka a obilia, ktoré nemožno na trhu predať, budeme dnes zisťovať, že musíme zastaviť zmenšovanie našej výrobnej kapacity v týchto oblastiach?
<P>
Rada vidím bezprostrednú reakciu pani komisárky na prudkú zmenu cien, ktorá bola pre našich poľnohospodárov určite lukratívna: zastaviť vynímanie pôdy z produkcie, ktorého zámerom je podporiť poľnohospodárov a pestovateľov, aby produkovali viac obilia s cieľom ukončiť napätie na trhu.
<P>
Takisto by mala čo najrýchlejšie konať s cieľom zvýšiť kvóty na produkciu mlieka a zrušiť postihy za prekračovanie kvót na vnútroštátnej úrovni. Okrem toho dúfam, že to poslúži ako ponaučenie pre Komisiu, ktorá sa takisto pokúsila znížiť výrobnú kapacitu vína o 200 000 hektárov bez akéhokoľvek ohľadu na príležitosti, ktoré by európski výrobcovia vína mohli mať v rámci exportu na rozvíjajúce sa trhy, akými je napríklad Čína a India.
<SPEAKER ID="998" NAME="David Martin  " AFFILIATION="PSE">
písomne. - Vzhľadom na meniace sa trhové podmienky chápem a podporujem návrh Komisie na nulové vyňatie pôdy z poľnohospodárskej produkcie v roku 2008. Očakáva sa, že ukončenie vynímania pôdy z produkcie zvýši produkciu obilnín aspoň o 10 miliónov ton. Malo by to odstrániť tlak na zvyšovanie cien obilia.
<SPEAKER ID="128" NAME="Jean-Claude Martinez  " LANGUAGE="FR">
Komisia nám v Bruseli od roku 1992 tvrdila, že existuje nadmerná produkcia obilia, nehovoriac o obrovských objemoch mlieka a iných skladoch plných na prasknutie. Poľnohospodárska pôda v Európe sa preto musela vyňať z produkcie a produkcia sa musela znížiť. Južná pologuľa a Spojené štáty upozorňovali WTO na monopol na pšenicu a olejniny.
<P>
Pamätáme si, že v rámci uruguajského kola a dohody z Blair House z roku 1992 Európska komisia súhlasila s obmedzením našej oblasti produkcie olejnín na 5 miliónov hektárov.
<P>
Čo sa stať malo, sa stalo. Poľnohospodárstvo podlieha vrtochom klímy. Aj v Biblii to Jozef vysvetlil faraónovi. Sucho v Austrálii, pokles produkcie na Ukrajine a stále narastajúci dopyt v Číne, Indii a Afrike: všetky tieto faktory zvyšujú cenu obilia a kukurice.
<P>
Po zaplatení poľnohospodárom za to, že od roku 1993 neprodukujú, dokonca po ukončení pomoci zameranej na produkciu a po vyňatí miliónov hektárov pôdy z produkcie, keď tretina ľudstva hladuje, Komisia teraz v Bruseli zistila, že existuje nedostatok obilia, a že zásoby nie sú. Vracajú sa teda k svojmu rozhodnutiu, ktoré sa týka vyňatia pôdy z produkcie.
<P>
Takisto to bude v prípade vína. Stalo sa to už v prípade masla a mäsa. Chaos a maltuzianizmus sú na programe dňa. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="129" NAME="Brian Simpson  " AFFILIATION="PSE">
písomne. - Jednou z najväčších záhad pre obyvateľstvo Európskej únie je vytvorenie systému, na základe ktorého platíme poľnohospodárom za to, že pôdu nechávajú ležať úhorom. Aj keď teraz chápem, že niektoré renomované organizácie, akou je napríklad RSPB v Spojenom kráľovstve, využívajú tento systém na financovanie svojej výbornej práce, nemôže však byť správne, že dobrú pôdu nechávame ležať úhorom a poľnohospodárom za to ešte platíme.
<P>
Z tohto dôvodu podporujem nulové vyňatie pôdy z produkcie, zároveň však musíme takisto zabezpečiť, aby naši poľnohospodári a ostatní boli stimulovaní udržiavať pôdu v dobrom stave a pomôcť im z iných zdrojov, aby sa pôda stala produktívnejšou.
<P>
Ak nám naozaj ide o základnú reformu spoločnej poľnohospodárskej politiky, prvým krokom každého reformného postupu musí byť ukončenie platieb za vynímanie pôdy z produkcie. Podporujem preto návrh Komisie.
<SPEAKER ID="131" NAME="Kathy Sinnott" AFFILIATION="IND/DEM">
Vážený pán predsedajúci, rada by som poslancom vysvetlila dôvody môjho hlasovania.
<P>
V konečnom dôsledku musíme a budeme chrániť deti. Mali by sme byť nekompromisní, pokiaľ ide o chemické a znečisťujúce látky, ktoré môžu mať akýkoľvek vplyv na ich aktivitu a vývoj. Pozornosť sa musí venovať spoločnostiam.
<P>
V tomto bode sa však nemôžeme zastaviť. Musíme sa vážne zamyslieť nad druhom tlakov, ktorým sú spoločnosti vystavené. Spoločnosti pôsobiace v Číne čelia tlakom zo strany čínskej vlády. Pravidlá hry v Číne sú úplne odlišné od zvyšku sveta. Ak tu má spoločnosť pôsobiť, musí prenechať väčšinu svojich rozhodovacích a prevádzkových postupov vláde.
<P>
Čína zavádza nástroje, ktorými sa kontroluje vertikálne riadenie výroby. Zariadenia, ktoré spoločnosť Mattel použila na výrobu uvedených 21 miliónov hračiek, vytvorila a vlastní Čína. Formy, ktoré sa používajú na odlievanie plastov, a ktoré sú umiestnené v zariadeniach na lisovanie všetkých týchto hračiek, vlastní Čína. Dôvodom je, že Čína dotuje súčiastky spoločností, ak zostávajú v Číne, a že zmena tohto systému zvyšuje ich náklady o 20 %.
<P>
Takže vidíme, že Čína kontroluje podnikanie možno oveľa viac, ako si uvedomujeme, a v rámci bezpečnosti hračiek sa z toho musíme poučiť. Nesmieme to tolerovať, a nesmieme už tolerovať žiadne čínske praktiky, ktoré sa týkajú životného prostredia a ľudských práv. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="132" NAME="Proinsias De Rossa  " AFFILIATION="PSE">
písomne. - Opakovane som vyzval Európsku komisiu, aby urýchlila legislatívu, na základe ktorej by všetky dovážané výrobky museli mať označenie krajiny pôvodu. Je to veľmi dôležité, keďže v roku 2006 sa zistilo, že 17 % všetkých zistených nebezpečných výrobkov vrátane hračiek má neidentifikovateľný pôvod, pričom 58 % pochádza z tretích krajín.
<P>
Hoci 48 % zistených nebezpečných výrobkov pochádzalo z Číny, nemožno usudzovať, že chyba spočíva výlučne v nedostatkoch kontroly kvality čínskych výrobcov. Ukázalo sa napríklad, že dôvodom stiahnutia 18 miliónov z 21 miliónov hračiek, ktoré spoločnosť Mattel zo Spojených štátov (ktorá svoje výrobky predáva aj v Európe pod značkou Fischer-Price) stiahla počas posledných troch mesiacov, boli konštrukčné chyby Mattelu a nie nesprávna výroba.
<P>
Už dlhšiu dobu je jasné, že prísnejšie postihy sú nevyhnutné s cieľom zabezpečiť, aby výrobcovia a dovozcovia brali svoju zodpovednosť voči spotrebiteľom vážnejšie; v tomto prípade ide o bezbranné deti. Niektoré členské štáty sa však naďalej bránia zmene na príkaz dovozcov a spoločností, ktoré presúvajú výrobu.
<SPEAKER ID="133" NAME="Brigitte Douay  " LANGUAGE="FR">
Globalizácia obchodu a nedostatok transparentnosti a informácií o pôvode rôznych výrobkov, ktoré sa uvádzajú na trh v rámci Európskej únie, predstavujú zvýšené riziko získania nebezpečného, chybného alebo falšovaného tovaru.
<P>
Spoločné uznesenie o bezpečnosti výrobkov, najmä hračiek, za ktoré som v stredu hlasovala, sa prijalo skoro všetkými skupinami. Je to ďalším príkladom ukážky záväzku Európskej únie, a najmä Európskeho parlamentu, ktorý sa týka ochrany spotrebiteľa.
<P>
Prostredníctvom výzvy na zavedenie požiadaviek v súvislosti s bezpečnosťou výrobkov, integrity označenia ES, vylúčenia falšovaného tovaru a zavedenia sledovateľnosti sa týmto uznesením zabezpečí efektívnejšia ochrana spotrebiteľov, najmä detí.
<P>
Nemožno však dopustiť, aby výzva na lepšiu spoluprácu s príslušnými tretími krajinami zatienila zodpovednosť, ktorú majú spoločnosti, ktoré predkladajú objednávky, ich povinnosťou je zabezpečiť, aby boli ich špecifikácie výrobkov v súlade s týmito zdravotnými a bezpečnostnými požiadavkami.
<SPEAKER ID="134" NAME="Edite Estrela  " AFFILIATION="PSE">
písomne. - (PT) Hlasovala som za návrh uznesenia o nebezpečných hračkách vyrobených v Číne, pretože ho považujem za dôležitý pre prijatie všetkých potrebných právnych predpisov a administratívnych akcií s cieľom zabezpečiť, aby bol spotrebný tovar, ktorý sa uvádza na trh v rámci Európskej únie, nielen úplne v súlade so všetkými existujúcimi normami EÚ, ale aj aby neohrozoval zdravie a bezpečnosť spotrebiteľov. Myslím si preto, že smernica 88/378/ES o bezpečnosti hračiek by sa mala čo najskôr zrevidovať, a že by mala obsahovať efektívne a účinné požiadavky týkajúce sa bezpečnosti výrobkov.
<SPEAKER ID="135" NAME="Pedro Guerreiro  " AFFILIATION="GUE/NGL">
písomne. - (PT) Zaistenie bezpečnosti výrobkov, najmä bezpečnosti hračiek, je prioritou v rámci ochrany verejného zdravia a najmä zdravia detí.
<P>
Najdôležitejším mechanizmom dosiahnutia tohto cieľa je nevyhnutné overovanie a kontrola kvality výrobkov. Spoločnosti a príslušné vnútroštátne verejné orgány by mali túto kontrolu a certifikáciu vykonávať ako preventívne opatrenie.
<P>
Kým v právnych predpisoch sa vymedzujú bezpečnostné pravidlá, s ktorými musia byť výrobky samozrejme v súlade, zodpovednosť za navrhovanie, výrobu a umiestňovanie na trh týchto výrobkov nesie samotná spoločnosť alebo spoločnosti.
<P>
Prvá reakcia na nebezpečné alebo zdraviu škodlivé výrobky, najmä hračky, ktoré sa dovážajú z tretích krajín, je pokúsiť sa presunúť vinu na niekoho iného, až do takej miery, že denník Financial Times uviedol, že spoločnosť Mattel sa formálne ospravedlnila čínskej vláde a ľudu. Je potrebné zdôrazniť, že mnoho dovážaných výrobkov sa vyrába v tretích krajinách, majiteľmi sú však veľké nadnárodné spoločnosti so sídlom v EÚ, ktoré v rámci snahy o zisk presúvajú výrobu niekam inam.
<P>
Okrem toho, zameranie diskusie na nedostatočnú kvalitu dovážaných výrobkov iba zastiera skutočnosť, že mnoho výrobkov, ktoré sa vyrábajú v EÚ, takisto nespĺňa platné normy.
<SPEAKER ID="136" NAME="Malcolm Harbour, Andreas Schwab, Marianne Thyssen and Corien Wortmann-Kool  " AFFILIATION="PPE-DE">
písomne. - Uznesenie Parlamentu, ktoré dnes bolo schválené veľkou väčšinou, sa správne zameriava na neodkladnú záležitosť zaistenia bezpečnosti výrobkov podľa existujúcich smerníc EÚ.
<P>
Skupina EPP-ED trvala na tom, aby sa uznesenie zameriavalo na praktické návrhy, ktoré by čo najskôr posilnili bezpečnosť spotrebiteľov.
<P>
Okrem toho sme navrhli prehodnotiť označenie európskej bezpečnosti spotrebiteľov, ktoré majú dodávatelia spotrebného tovaru uplatňovať na dobrovoľnej báze. Sme radi, že parlament tento návrh podporil.
<P>
Budeme sa intenzívne zaoberať budúcou smernicou o hračkách a nezaujatým spôsobom preskúmame reformy, ktoré navrhla Komisia. Podľa nášho názoru bol pokus o zavedenie veľmi podrobných a špecifických požiadaviek pre uvedenú budúcu smernicu v tomto uznesení úplne zbytočným. Z uvedeného dôvodu sme hlasovali proti navrhovaným doplneniam, v žiadnom prípade to však neoslabuje náš záujem a odhodlanie vytvoriť efektívnu a fungujúcu smernicu, keď dostaneme návrh Komisie v roku 2008.
<SPEAKER ID="137" NAME="Carl Lang  " AFFILIATION="ITS">
písomne. - (FR) Uznesenie Parlamentu obsahuje iba niekoľko návrhov na ukončenie dovozu nebezpečných výrobkov, z ktorých polovica pochádza z Číny. Zameriava sa na hračky, neuvádza však oblečenie obsahujúce toxické farbivá, nebezpečné lieky, potraviny obsahujúce zložky, ktoré nie sú vhodné na ľudskú spotrebu, elektrické zariadenia, ktoré spôsobujú požiare, zubná pasta vyrobená z nemrznúcej zmesi: a zoznam pokračuje ďalej. Takisto sa zaoberá nejasnými opatreniami, ktoré sú založené na spolupráci a certifikácii, a poukazuje skôr na zodpovednosť členských štátov ako na zodpovednosť Číny, a skôr na zodpovednosť európskych spoločností ako na zodpovednosť iných.
<P>
V tomto konkrétnom prípade to však vôbec nestačí. Nastal čas uplatňovať exemplárne sankcie voči každej krajine, ktorá sa potom, ako sa stala členom WTO, naďalej angažuje v pochybných obchodných praktikách, či už ide o damping, falšovanie alebo nútenú prácu. Je pravda, že niektoré nástroje ochrany obchodu, ktoré má Európska únia k dispozícii, patria do kompetencie pána Mandelsona, ktorý bol za svoju nečinnosť v tejto oblasti celkom správne kritizovaný.
<P>
Ak nakoniec dnes schválime tento dokument, stane sa tak preto, že napriek všetkému je lepšie zaviesť aspoň nejaké výsmešné opatrenia, ako nezaviesť žiadne. Ide aspoň o nejakú formu reakcie.
<SPEAKER ID="138" NAME="David Martin  " AFFILIATION="PSE">
písomne. - Vítam absolútnu prevahu hlasov za toto uznesenie. Vyslali sme jasný odkaz výrobcom hračiek a Číne, ktorých neschopnosť zabezpečiť najvyššie bezpečnostné normy pre detské hračky nebudeme tolerovať. Čína dostala varovanie, že musí zlepšiť svoju kontrolu tovaru a detekčné metódy s cieľom dramaticky znížiť tok nebezpečného tovaru na európsky trh.
<SPEAKER ID="139" NAME="Jean-Claude Martinez  " AFFILIATION="ITS">
písomne. - (FR) Deti vo Vietname, Afrike a inde stoja na mínových poliach. Bábiky Barbie a hračky spôsobujú našim vlastným deťom v Európe dusenie, otravy a alergie.
<P>
Výstrahou už bol v kinách premietaný film Le père noël est une ordure. Je teraz na nás, poslancoch tohto Parlamentu, aby sme konali v otázke bezpečnostných zásad, a aby sme ochránili demografickú budúcnosť nášho kontinentu, ktorý už bol postihnutý hrami, ktoré dospelí hrajú vo veľkom.
<P>
Nastal čas, aby sme to urobili. Už včera bolo neskoro pre mnoho tvárí s pokožkou jemnou ako Brancusiho socha, ktoré boli zničené celuloidovými bábikami, ktoré vzbĺkli pri najjemnejšom škrtnutí zápalkou. Hračky zabíjajú a deti v Dárfúre ani nevedia, aké sú šťastné, že sa nemôžu hrať počas jedenia.
<SPEAKER ID="140" NAME="Tokia Saïfi  " AFFILIATION="PPE-DE">
písomne. - (FR) Po rozsiahlom bezpečnostnom stiahnutí hračiek vyrobených v Číne zo strany amerického výrobcu Mattel sa teraz Európska komisia venuje právnym predpisom, ktoré sa týkajú bezpečnosti výrobkov, najmä pokiaľ ide o dovážané hračky. Európsky systém regulácie v tejto oblasti je spolu s databázou RAPEX a označením ES dostatočne spoľahlivý, treba ho však posilniť.
<P>
Európsky parlament ide preto ešte ďalej, a ako súčasť svojho uznesenia o bezpečnosti hračiek by rád prijal spoločný regulačný rámec pre uvádzanie výrobkov na trh a dohľad nad trhom. Pre mňa sú obnovenie dôvery spotrebiteľov a ochrana zdravia našich detí základnými podmienkami. V nadväznosti na nariadenia REACH, ktorými sa zavádzajú prísne kontroly používania chemických látok v spotrebnom tovare, som preto dnes hlasovala za bezpodmienečný zákaz používania akýchkoľvek toxických látok vo výrobe hračiek.
<P>
Okrem toho, v rámci podpory pozmeňujúcich a doplňujúcich návrhov 8 a 6, som za úplný zákaz nebezpečných ftalátov vo všetkých hračkách, ktoré môžu prísť do styku s ústami. Chemická bezpečnosť hračiek nie je len regulačnou záležitosťou; je aj záležitosťou hygieny a ako taká je pre bezpečnosť našich detí kľúčová.
<SPEAKER ID="141" NAME="Karin Scheele  " AFFILIATION="PSE">
písomne. - (DE) V dnešnom uznesení sa zdôrazňuje akútna potreba revízie smernice o hračkách. CMR - inými slovami látky, ktoré sú klasifikované ako karcinogénne, mutagénne alebo toxické pre reprodukciu - sa musia na základe novej smernice o hračkách zakázať. Pán komisár Verheugen túto požiadavku počas včerajšej diskusie potvrdil. Takisto bude nevyhnutné ukončiť chaos okolo označenia ES. Európski spotrebitelia toto označenia považujú buď za označenie pôvodu výrobku alebo značku kvality, ani jedno však nie je významom označenia ES.
<SPEAKER ID="143" NAME="Miroslav Mikolášik" AFFILIATION="PPE-DE">
(SK) Energetická bezpečnosť a energie sú osou, okolo ktorej sa krúti ako vnútorná, tak i zahraničná politika každého spoločenstva a je vitálnou otázkou fungovania blahobytu, a pri kritickom nedostatku aj otázkou holého prežitia.
<P>
Už včera bolo neskoro prijať takéto opatrenia, ktoré by nás vymanili zo surovinovej a neskôr možnej politickej závislosti od Ruska. Je alarmujúce, keď dovolíme, aby energia bola využívaná ako nástroj na vyvíjanie politického tlaku na tranzitné a cieľové krajiny. Podporujem rozvoj čiernomorskej dimenzie a spoluprácu s krajinami južného Kaukazu ako aj posilnenie, zapojenia Nórska, krajín Magrebu a Mašreku a tzv. európsko-stredomorské partnerstvo. Predvídateľnosť trhu s energiou treba zmluvne poistiť s Čínou, Indiou, Brazíliou a tiež vytvoriť partnerstvo s vládou USA.
<P>
Čiernobieli environmentalisti by si mali definitívne uvedomiť, že spaľovaním "ekologických" palív a biomasy sa masívne zvyšuje pribúdanie CO2 v atmosfére, a že rozumný rozhodujúci podiel energie z jadra je absolútne nevyhnutný. Tragikomicky pôsobí vplyv fanatických zelených, ktorí presadli zákaz využívania jadrovej energie dokonca do ústavy členskej krajiny, čo nezostáva bez následkov na ekonomiku, dokonca aj susedných krajín.
<SPEAKER ID="144" NAME="Eija-Riitta Korhola" AFFILIATION="PPE-DE">
(FI) Vážený pán predsedajúci, energetická bezpečnosť je vo všeobecnosti jedným z najdôležitejších faktorov európskej bezpečnosti. Správa, ktorú predložil pán Saryusz-Wolski, je odpoveďou na tento zložitý problém budúcnosti Európy.
<P>
Problémom EÚ je, že úroveň jej energetickej sebestačnosti klesá. EÚ už teraz dováža polovicu svojej spotreby energie a v roku 2025 sa očakáva, že závislosť od dovozu prekročí 70 %. Na vyriešenie tohto problému potrebujeme odhodlaný spoločný hlas, nový druh diplomacie v oblasti energie a osobitného vysokého predstaviteľa EÚ pre vonkajšiu politiku v oblasti energie, ktorý ju bude realizovať.
<P>
Posilnenie mandátu Únie v oblasti vonkajšej energetickej politiky však nemôže znamenať oslabenie suverenity členských štátov pri rozhodovaní o svojich prostriedkoch a štruktúre výroby energie. Spravodajcovi by som chcela poďakovať najmä za toto. Správa umožňuje členským štátom nezávisle rozhodovať o svojej štruktúre dodávky energie.
<SPEAKER ID="145" NAME="Lena Ek  " AFFILIATION="ALDE">
písomne. - Transparentnosť, reciprocita a právny štát sú základnými prvkami európskej politiky v oblasti energie a následne našej politiky. Nie je však správny čas na vytváranie nových inštitúcií a preto som proti vytvoreniu nového postu vysokého predstaviteľa pre zahraničnú politiku v oblasti energie, čo by takisto ohrozilo vplyv Európskeho parlamentu, pokiaľ ide o zahraničnú politiku v oblasti energie.
<SPEAKER ID="146" NAME="Françoise Grossetête  " AFFILIATION="PPE-DE">
písomne. - (FR) Hlasovala som za túto správu, ktorej cieľom je zaviesť spoločnú zahraničnú politiku v oblasti energie.
<P>
Uplatňované riešenia musia mať medzinárodný rozsah a Európska únia musí v rámci toho zohrávať vedúcu úlohu. Niet pochýb o tom, že energia sa v rámci dnešných medzinárodných rokovaní stala naozajstnou zbraňou.
<P>

<P>
Európska únia si je od plynovej krízy medzi Ruskom a Ukrajinou v roku 2006 vedomá svojej zraniteľnosti, pokiaľ ide o dodávky energie. S cieľom vytvoriť zahraničnú energetickú politiku sa v správe v podstate navrhuje vymenovať vysokého predstaviteľa pre zahraničnú politiku v oblasti energie, ktorý by bol zodpovedný za koordináciu činností EÚ v tejto oblasti. Tento vysoký predstaviteľ pre zahraničnú politiku v oblasti energie by mal dve úlohy, keďže táto osoba by konala na základe poverenia novovytvoreného Vysokého predstaviteľa Únie pre zahraničné veci a bezpečnostnú politiku (SZBP) a na základe poverenia podpredsedu Európskej komisie.
<P>
Vítam tento pozitívny vývoj, ktorý pomôže podporovať najmä dialóg medzi producentskými krajinami - dôkazom je euro-stredomorské partnerstvo - a spotrebiteľmi. Európskej únii to umožní brániť svoje záujmy v oblasti energetickej bezpečnosti pri rokovaniach s vonkajšími dodávateľmi.
<SPEAKER ID="147" NAME="Pedro Guerreiro  " AFFILIATION="GUE/NGL">
písomne. - (PT) Energia je v súčasnosti kľúčovou strategickou záležitosťou.
<P>
Rôzne krajiny EÚ sa pre svoju vysokú energetickú závislosť usilujú zohrávať dominantnú úlohu pri využívaní existujúcich zdrojov energie, a to je dôvodom návrhu vytvoriť energetický prúd v rámci spoločnej zahraničnej a bezpečnostnej politiky. Ak by sa prijal, takisto by bol spôsobom prekonania existujúcich rozporov medzi hlavnými silami.
<P>
S týmto cieľom by EÚ mala oznámiť svoj "trh", svoju "hospodársku súťaž" a svoje rozšírenie o ďalšie krajiny v rámci takzvaných "energetických spoločenstiev", "zmluvu o energetickej charte" - pričom by mala zaistiť "bezpečnosť investícií" a garantovať "právo na kompenzáciu v prípade vyvlastnenia a/alebo znárodnenia" - alebo začlenenie "doložky o energetickej bezpečnosti" do obchodných dohôd. Všetko z toho sa dá kontrolovať, preto má strach z vytvorenia "plynárenskej verzie kartelu OPEC".
<P>
Väčšina Parlamentu takisto obhajuje "vytvorenie partnerstva pre energetickú bezpečnosť s USA" a samozrejme "kritický a konštruktívny dialóg" s krajinami regiónov Južného Kaukazu, Kaspického mora a Strednej Ázie, ktorý "vyvažuje záujem EÚ o diverzifikáciu dodávok ropy a plynu a cieľ dosiahnutia politických reforiem v týchto krajinách". Viac slov pre koho? Irak, Afganistan, Afriku...?
<SPEAKER ID="148" NAME="Janusz Lewandowski  " AFFILIATION="PPE-DE">
písomne. - (PL) Vážený pán predsedajúci, Európska únia je najväčším spotrebiteľom energie a je závislá od vonkajších zdrojov energie. Tieto vonkajšie zdroje sú charakteristické neistotou a potenciálnou destabilizáciou. V osobitnom prípade Ruska a tých krajín SNŠ, ktoré majú bohaté prírodné zdroje, je ďalším faktorom, ktorý prispieva k neistote, tendencia využívať energiu ako zbraň na politické účely, ako sme už boli svedkami. Európsku úniu by to malo mobilizovať k tomu, aby bola v krízových situáciách zomknutá a jednotná. Takáto reakcia sa však vytvárala veľmi pomaly pre rôzne národné záujmy krajín, v ktorých prípade nie je až také pravdepodobné, že sa stanú obeťami energetického vydierania, ako je tomu v prípade postkomunistických krajín.
<P>
Správa, ktorú predložil pán Saryusz-Wolski, je krok správnym smerom. Predstavuje výzvu založiť vzťah EÚ-Rusko na vzájomnej dôvere a rešpektovaní princípov stanovených v energetickej charte.
<P>
Kontext tejto diskusie je vymedzený paralelným úsilím Európskej komisie liberalizovať trh s energiou v Únii, so spoločnosťou Gazprom v pozadí. Vedie to k väčšiemu tlaku na implementáciu princípu oddeľovania výroby a distribúcie. Krajiny, ktoré majú k liberalizácii odmietavý postoj, sú tými istými krajinami, ktoré inklinujú k dvojstranným energetickým kontraktom s Ruskom a k spolupráci s ruskými štátom vlastnenými spoločnosťami, pokiaľ ide o kapitál. Nie je náhoda, že to zahŕňa zvyšok verejných energetických monopolov v kontinentálnej Európe. Výsledkom je oneskorenie žiadaného slobodného výberu dodávateľov energie a oneskorenie rozvoja politiky Spoločenstva, ktorá je založená na solidarite pre tento strategický sektor.
<SPEAKER ID="149" NAME="David Martin  " AFFILIATION="PSE">
písomne. - Európska únia musí nepochybne oveľa lepšie koordinovať svoj prístup k vonkajším zdrojom energie, ako je tomu dnes. Nevidím však význam v návrhu na zriadenie postu vysokého predstaviteľa pre zahraničnú politiku v oblasti energie, pričom som presvedčený, že by to spôsobovalo iba zámenu s úlohou, ktorú v súčasnosti zohráva pán Solana, a preto som hlasoval proti tomuto návrhu. Na druhej strane som hlasoval za odporúčanie oddeliť výrobu energie od jej prenosu a distribúcie.
<SPEAKER ID="150" NAME="Tobias Pflüger  " AFFILIATION="GUE/NGL">
písomne. - V tejto správe sa obhajuje "spoločná európska zahraničná politika v oblasti energie". Hoci doteraz neexistuje žiadny právny základ pre takúto politiku, cieľom správy je presadzovať ju, dokonca predtým, ako ju možno začleniť do novej reformnej zmluvy. Namiesto riešenia problému drahej a znečisťujúcej energie vidieť v správe snahu vykresliť EÚ ako hegemónneho, globálneho hráča. Takýto expanzívny geopolitický prístup EÚ by vo svete vytvoril viac napätia a konfliktov. Hlavnou charakteristikou textu je silná protiruská tendencia. V správe je zahrnutá skoro každá koncepcia, ktorá by mohla byť prekážkou normálneho vývoja vzťahov medzi Ruskom a členskými štátmi EÚ. Kritici preto hovoria o náznaku studenej vojny. Začlenením takzvanej "doložky o energetickej bezpečnosti" do všetkých dohôd s producentskými a tranzitnými krajinami EÚ vymedzí svoj záujem ďaleko za svoje hranice. Sme znepokojení zriaďovaním zahraničnej politiky v oblasti energie EÚ, ktorá by sa zakladala na geopolitickom tlaku, na pozadí vojenskej hrozby. V tejto správe sa vyzýva na užšie partnerstvo so Spojenými štátmi v otázkach energetickej bezpečnosti, pričom vieme, že Spojené štáty vedú vojnu v Iraku s cieľom zabezpečiť lacné zdroje energie.
<SPEAKER ID="151" NAME="Luís Queiró  " LANGUAGE="PT">
Vzhľadom na rastúci význam energie v modernej spoločnosti na jednej strane a rastúcu medzinárodnú nezávislosť, ktorá je dnes takisto spoločnou charakteristikou, na strane druhej, energetickú politiku nie je možné vylúčiť z vonkajšej dimenzie politiky EÚ ani na úrovni členských štátov, ani v súvislosti so spoločnou zahraničnou politikou.
<P>
Súhlasím preto s uznesením, kde sa uvádza, že "kým zvrchované právo členských štátov prijímať strategické rozhodnutia týkajúce sa podielu zdrojov energie, využívať vlastné zdroje energie a rozhodovať o dodávateľských štruktúrach má zostať zachované, existuje potreba [presadzovať spoločný prístup a nie nevyhnutne jednotnú politiku] vzťahujúci sa na bezpečnosť dodávok, tranzit a investície v súvislosti s energetickou bezpečnosťou a na podporu energetickej účinnosti, energetických úspor, ale aj čistých a obnoviteľných zdrojov energie, najmä vo vzťahoch s krajinami, ktorých spotreba energie veľmi rýchlo rastie". Pokiaľ však ide o koncepciu vysokého predstaviteľa pre zahraničnú politiku v oblasti energie, tento rozmer sa musí zahrnúť do činnosti Vysokého predstaviteľa pre zahraničné veci a bezpečnostnú politiku, keďže nie som presvedčený, že ešte špecifickejší prístup má nejaký zmysel.
<SPEAKER ID="152" NAME="Andrzej Jan Szejna  " AFFILIATION="PSE">
písomne. - (PL) Hlasoval som za prijatie správy, ktorú predložil pán Saryusz-Wolski, o spoločnej európskej politike v oblasti energie.
<P>
Podľa akčného plánu energetickej politiky, ktorý Rada prijala v marci 2007, musíme vynaložiť všetko úsilie s cieľom vyvinúť spoločnú európsku zahraničnú politiku v oblasti energie pre Európsku úniu, ktorá je vybavená nástrojmi potrebnými na zabezpečenie jej efektívneho fungovania. Rád by som upozornil na význam solidarity a spolupráce medzi členskými štátmi, diverzifikáciu energetických zdrojov a prebiehajúci vývoj a lepšiu spoluprácu v tejto oblasti.
<P>
Súhlasím, že je potrebné rozhodnúť o podrobnom časovom pláne, v ktorom sa stanovia rôzne fázy zavedenia tejto politiky. Komisia by mala v tejto súvislosti predložiť svoje návrhy pri najbližšej možnej príležitosti. Takisto je dôležité, aby členské štáty konzultovali medzi sebou a s Európskou komisiou o záležitostiach, ktoré sa týkajú strategických rozhodnutí o kontraktoch s tretími stranami v tejto oblasti. Návrh na vymenovanie vysokého predstaviteľa pre zahraničnú politiku v oblasti energie je veľmi vhodný a zasluhuje si ďalšiu pozornosť. Táto osoba by bola zodpovedná za koordináciu všetkých politík, ktoré sa týkajú všetkých vonkajších aspektov energetickej bezpečnosti. Takýto post by mal pomôcť zlepšiť ochranu záujmov členských štátov EÚ v rámci rokovaní so zahraničnými partnermi. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="153" NAME="Charles Tannock  " AFFILIATION="PPE-DE">
písomne. - Britskí konzervatívci uznávajú, že je nevyhnutné, aby 27 členských štátov preukázalo väčšiu solidaritu v súvislosti s vonkajšou politikou v oblasti energie, keďže všetky členské štáty budú počas nadchádzajúcich rokov čoraz viac závislé od dovozu ropy a plynu z tretích krajín, ktoré by v opačnom prípade mohli odrezať závislejšie a zraniteľnejšie štáty na škodu celej Únie.
<P>
Neznamená to, že schvaľujeme spoločnú politiku v oblasti energetiky, najmä, že EÚ môže určovať napríklad podiel zdrojov energie jednotlivých členských štátov, akým je napríklad pomer fosílnych palív a obnoviteľnej energie.
<P>
Konzervatívci vo všeobecnosti podporujú ciele tejto správy, hoci odmietame potrebu jedinej výkonnej osoby, ktorá bude túto záležitosť koordinovať a riešiť. Takisto si nemyslíme, že na riešenie tohto problému je potrebné vytvoriť nový právny základ v rámci zmlúv.
<P>
Pokusy pridávať EÚ ďalšie kompetencie namiesto riadneho využívania existujúcich sú zbytočné. Konzervatívci sú takisto presvedčení o trhovom prístupe a nie o ďalšej inštitucionalizácii EÚ. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="154" NAME="Glenis Willmott  " AFFILIATION="PSE">
písomne. - Labouristická strana v Európskom parlamente podporuje veľa z tohto uznesenia, najmä prioritu, ktorou je podporovanie obnoviteľných zdrojov energie, presadzovanie energie ako jedného zo základných prvkov európskej susedskej politiky a výzvu na zvýšenú ochranu pred znečisťovaním.
<P>
Zdržali sme sa hlasovania o citácii 12 pre zrušenie ústavnej zmluvy, na základe ktorého sa navrhovaná citácia stala irelevantnou. Zdržali sme sa hlasovania o pozmeňujúcom a doplňujúcom návrhu 2 a odseku 13, keďže si myslíme, že post nového vysokého predstaviteľa pre politiku v oblasti energie by mohol viesť k zbytočnému zmätku.
<P>
Hlasovali sme za odsek 62, zachovávajúc odkaz na oddelenie výroby energie, keďže chceme byť konzistentní s predtým uvedeným stanoviskom, v ktorom sa oddelenie vlastníctva prenosu považuje za najúčinnejší nástroj podporovania investícií, spravodlivého prístupu k sieti a transparentnosti trhu.
<SPEAKER ID="156" NAME="Miroslav Mikolášik" AFFILIATION="PPE-DE">
(SK) Hlasoval som za správu Gruber.
<P>
Vítam vypracovanie všeobecnej rámcovej smernice i smernice o podmienkach vstupu vysokokvalifikovaných pracovníkov, smernice vstupu a pobytu sezónnych pracovníkov ako i smernice o podmienkach vstupu a pobytu odmeňovaných stážistov.
<P>
Je nad slnko jasnejšie, že Európska únia si musí jasne stanoviť presné pravidlá a aktívne regulovať, kto bude prijatý, aby v Únii pracoval. Všetci vieme, že Európa prežíva už teraz demografickú zimu a potrebuje nevyhnutne pracovnú silu z tretích krajín. Je však absolútne vitálne, aby sme prijímali len kvalifikovanú pracovnú silu a prihováram sa aj za to, aby sme si vyberali i profesie, ktoré nám v Európe na trhu práce chýbajú. Tu musíme byť dôslední, inak pri zaplavení Európskej únie nekvalifikovanou silou by sme si dobrovoľne a ľahkovážne vyrábali problémy vyplývajúce zo záhaľčivého spôsobu života nezamestnaných imigrantov, ktorí páchajú následne zločiny, venujú sa čiernemu obchodu, šedej ekonomike mimo zákon a nezriedka sú zapojení do obchodovania s drogami a ľuďmi. Vytvárajú getá a nezriedka sa z nich rezultujú členovia teroristických skupín.
<SPEAKER ID="157" NAME="Hubert Pirker" AFFILIATION="PPE-DE">
(DE) Vážený pán predsedajúci, hlasoval som za túto správu, pretože v Parlamente sa jasne uviedlo, že členské štáty budú môcť naďalej rozhodovať o tom, ktorých a koľko prisťahovalcov migrujúcich za prácou budú na svojom zvrchovanom území akceptovať. Ak sa zavedie "modrá karta", je dôležité zabezpečiť, aby sa uplatňovala ako nástroj kontroly pre vysokokvalifikovaných pracovníkov s bydliskom v EÚ, pričom by sa povolil dočasný - nie trvalý - pobyt v Európskej únii ako celku.
<P>
Pánovi komisárovi Frattinimu z Európskej ľudovej strany - ktorý už, žiaľ, nie je prítomný - by som rád navrhol, aby sa "modré karty" označovali dodatočným vnútroštátnym symbolom, napríklad zástavou, aby bolo jasné, ktorý členský štát vydal pracovné povolenie a povolenie na pobyt.
<SPEAKER ID="158" NAME="Antonio Masip Hidalgo" AFFILIATION="PSE">
(EN) Vážený pán predsedajúci, rád by som zablahoželal svojim kolegom, pani Lilli Gruberovej a pánovi Javierovi Morenovi. Ako osoba s dočasným zdravotným postihnutím som musel uplatniť zmluvu pre pomocného zamestnanca pre imigranta a lepšie chápem, ak je to vôbec možné, čo dnes pán Lobo Antunes hovoril o potrebe solidarity a humanity, hoci takisto chápem vysvetlenie pána Frattiniho, ktoré sa týka plného rešpektovania právneho štátu.
<P>
Kým som bol v ústraní, často som premýšľal o tom, že Don Quijote, známa postava, najväčšia literárna postava všetkých čias, by neexistovala bez Sancha, a dnes by bol Sancho nepochybne emigrantom, ktorý mu prichádza pomôcť.
<P>
Preto sa vždy musí rešpektovať právny štát a vždy sa musia rešpektovať aj ľudia.
<SPEAKER ID="159" NAME="Frank Vanhecke" AFFILIATION="ITS">
- (NL) Vážený pán predsedajúci, rozhodne som nehlasoval za správu pani Gruberovej o pláne politiky pre legálnu migráciu z dvoch hlavných dôvodov. Po prvé, v žiadnom prípade si nemyslím, že je správne podporovať odliv mozgov z chudobnejších krajín do Európy v ešte väčšom rozsahu, ako je tomu dnes. Nemyslím si, že to niekomu pomôže, a už vôbec nie chudobnejším krajinám.
<P>
Po druhé, stále ma prekvapuje naivita, s ktorou tento Parlament považuje imigráciu za spôsob vyriešenia nesporného demografického problému Európy. V každom prípade, nepadlo ani slovo o obrovských nákladoch imigrácie pre prijímajúce krajiny, ani o skutočnosti, že musíme byť viac ako kedykoľvek predtým ostražití pri chránení našej európskej kultúry, našich hodnôt a noriem, ktoré sú pod stále väčším tlakom pre obrovské množstvo prisťahovalcov pochádzajúcich z iných kultúr. Takisto to predstavuje ekonomické náklady, ako aj všetky ostatné problémy. Dnes žije v Bruseli, našom hlavnom meste Európy, približne 53 % obyvateľov, o ktorých by ste mohli povedať, že nemajú belgický pôvod; hrozí, že v roku 2050 to bude 75 %. Nepotrebujeme novú masovú imigráciu, práve naopak.
<SPEAKER ID="160" NAME="Philip Claeys" AFFILIATION="ITS">
- (NL) Vážený pán predsedajúci, v správe pani Gruberovej Parlament sleduje obzvlášť jednostranný kvantitatívny ekonomický prístup k problému imigrácie. Dôrazne odmietam tvrdenie, že iba nová vlna imigrácie dokáže zabezpečiť ekonomickú budúcnosť Európy, a rád by som zdôraznil, že imigrácia vôbec nie je iba o číslach a tabuľkách. Návrhy, ktoré sú v tejto správe uvedené, len zhoršia integračné problémy, ktoré sú už teraz vážne. Aby ste tomu uverili, museli by ste si ich prečítať. Kým niektorí imigranti odmietajú pracovať a odmietajú rekvalifikáciu, niektorí ľudia chcú naozaj zriadiť informačné a riadiace centrum migrácie v Mali. Nepochybne ide o to, že mnoho takzvaných dočasných pracovníkov sa po uplynutí platnosti ich povolení stratí v ilegalite, ako je tomu dnes. Skúsenosti, napríklad zo Švajčiarska, jasne dokazujú, že rodinní príslušníci sezónnych pracovníkov naďalej prichádzajú nelegálnym spôsobom.
<P>
Skutočnosťou v neposlednom rade je, že väčšia legálna imigrácia vysokokvalifikovaných osôb bude nepochybne viesť k ďalšiemu odlivu mozgov z rozvojových krajín so všetkými dôsledkami, ktoré to so sebou prináša. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="161" NAME="Alfredo Antoniozzi" AFFILIATION="PPE-DE">
(IT) Vážený pán predsedajúci, vážené dámy a vážení páni, hlasoval som za správu pani Gruberovej, pretože sa zaoberá mnohými otázkami, na ktoré sme spoločne s mojou skupinou upozorňovali. Aj keď si uvedomujem, že integrácia je dôležitá, som presvedčený o tom, že musí prebiehať so súhlasom našich občanov. Keďže integrácia v tejto oblasti musí byť dôkladná, existuje presadzovanie rozhodujúcich právnych predpisov. Členské štáty musia napríklad uplatňovať pravidlo stanovujúce, že ak prisťahovalci nemôžu preukázať svoju schopnosť podporovať svoje rodiny, musia byť repatriovaní. V niektorých krajinách sa to nedeje, a ak sa to nebude diať, sklamaní občania budú považovať každú európsku iniciatívu, ktorá sa týka integrácie, za nezmyselnú.
<SPEAKER ID="162" NAME="Pedro Guerreiro  " AFFILIATION="GUE/NGL">
písomne. - Napriek tomu, že správa obsahuje dôležité body týkajúce sa otázok migrácie, ktoré sme dlhú dobu obhajovali, nielen, že neodsudzuje súčasné usmernenia a politiky - ktoré sú kriminalizujúce a represívne voči migrantom - v skutočnosti vytvára nové aspekty týchto usmernení a politík.
<P>
Aby som bol konkrétny, v správe sa schvaľuje koncepcia existencie rôznych "kategórií" migrantov - akými sú napríklad "najviac kvalifikovaní", "sezónni" a iní migranti - a ich riadenie podľa potrieb pracovného trhu rôznych krajín EÚ, najmä prostredníctvom vytvorenia modrej karty: ide o neľudský pohľad na migráciu a migrantov.
<P>
V správe sa okrem toho obhajuje vytvorenie spoločnej politiky v oblasti migrácie, ktorú považujeme vzhľadom na výsledky ostatných "spoločných" politík a odlišné situácie v členských štátoch za nevhodnú a nerealistickú. Pripomíname, že migračná politika je zodpovednosťou každej krajiny a jej demokratických inštitúcií.
<P>
Ako sme už uviedli, spoločná politika nie je potrebná, v rámci spolupráce medzi členskými štátmi je však potrebná iná politika, na základe ktorej sa budú presadzovať práva migrantov, najmä prostredníctvom ratifikácie Dohovoru OSN o ochrane práv všetkých migrujúcich pracovníkov a členov ich rodín.
<SPEAKER ID="163" NAME="Carl Lang  " AFFILIATION="ITS">
písomne. - (FR) Tvrdením, že "budúcu situáciu na pracovných trhoch Európskej únie možno opísať ako situáciu, ktorá si bude vyžadovať [...] legálnu imigráciu" sa pani Gruberová, podobne ako pán Sarkozy vo Francúzsku, snaží o ekonomické odôvodnenie imigračných politík, ktoré sa v rôznych členských štátoch uplatňujú. Pracovná sila, ktorá prichádza z pomaly sa rozvíjajúcich krajín, je však z veľkej časti málo kvalifikovaná na pracovné pozície, ktoré naše ekonomiky potrebujú obsadiť. Okrem toho si musíme uvedomiť, že legálna migrácia je v prvom rade migráciou ľudí a nie pracovníkov.
<P>
Táto politika, ktorá nám prináša skoro dva milióny ďalších imigrantov každý rok, sa v skutočnosti mení na kolonizáciu Európy. Do roku 2050 sa bude musieť počet obyvateľstva, ktoré nemá európsky pôvod, a ktoré už dnes predstavuje 40 miliónov ľudí, trojnásobne zvýšiť. Po pristúpení Turecka bude v Európe, ktorú vytvára Brusel, 220 miliónov Ázijcov a Afričanov, z ktorých bude väčšina pochádzať z moslimského sveta.
<P>
Kolonizácia obyvateľstva je osudnou hrozbou pre kresťanstvo a humánne hodnoty našej civilizácie. Ak máme chrániť legitímne práva ľudí v Európe na sebaurčenie a na to, aby zostali sami sebou, musíme obnoviť naše hranice, zvrátiť tok migrantov a zaviesť dôležité politiky, ktoré sú zamerané na rodinu a na život. Potrebujeme novú Európu, "európsku" Európu, Európu zvrchovaných národov, a jedine to nám zaručí naše práva na ochranu vlastnej kultúry a histórie.
<SPEAKER ID="164" NAME="Jörg Leichtfried  " AFFILIATION="PSE">
písomne. - (DE) Skutočnosť, že v Európe žije približne 18,5 milióna štátnych príslušníkov tretích krajín jasne dokazuje, že Európa potrebuje spoločnú imigračnú politiku. Musíme zmierniť obavy a strach našich občanov, pokiaľ ide o imigráciu, a ukázať im, že regulovaná a rozumná imigrácia je v niektorých oblastiach Európy úplne nevyhnutná. Nesúhlasím však so stanoviskom, ktoré predložili najmä konzervatívci, a o ktorom sú zjavne presvedčení, že otázka demografickej zmeny musí byť spojená s otázkou zachovania európskeho sociálneho modelu. Namiesto toho je potrebné začať diskusiu o tom, do akej miery by mala značne rozšírená bohatá generácia v rámci európskej ekonomiky, ktorá sa musí posudzovať oddelene od demografickej zmeny, na základe solidarity prispieť k európskemu sociálnemu modelu.
<SPEAKER ID="165" NAME="Kartika Tamara Liotard  " LANGUAGE="NL">
Zdržala som sa hlasovania o pozmeňujúcom a doplňujúcom návrhu 8, pretože hoci uznávam, že problém odlivu mozgov z rozvojových krajín do Európy je veľmi vážnym problémom, nedôverujem motivácii skupiny ITS, na základe ktorej tento návrh predložila. Musíme sa usilovať zabrániť odchodu vysokokvalifikovaných ľudí z ich vlastných krajín vo veľkom množstve, keďže to škodí ekonomike, určite by to však nemalo byť o úplnom odmietaní imigrácie do Európy.
<SPEAKER ID="166" NAME="David Martin  " AFFILIATION="PSE">
písomne. - Vítam túto správu, ktorej cieľom je zjednodušiť život legálnych migrantov. Legálni migranti sú napriek svojmu postaveniu často úmyselne aj neúmyselne diskriminovaní. Spravodajca vyzýva na celý rad opatrení pre legálnych migrantov vrátane zlepšenia pracovných práv, prenosu práv na dôchodkové a sociálne zabezpečenie, uznávania kvalifikácií, dlhodobých a viacvstupových víz, z ktorých všetky podporujem.
<SPEAKER ID="167" NAME="Mary Lou McDonald, Søren Bo Søndergaard and Eva-Britt Svensson  " AFFILIATION="GUE/NGL">
písomne. - V našom dnešnom hlasovaní sa odráža naše prianie vidieť efektívny a humánny prístup k imigrácii v Európe, ktorý je založený na právach. So všetkými imigrantmi sa musí zaobchádzať rovnako a v súlade s najvyššími normami ľudských práv a slušnosti.
<P>
Naviac, európske členské štáty by mali v rámci všeobecnej zásady akceptovať imigrantov, okrem potrieb ekonomík krajín Európy, aj na základe potreby imigrantov. Imigračná politika v Európe by nemala prispievať k strate kľúčových zručností a "odlivu mozgov" v rozvojových krajinách, členské štáty a Európska komisia nemôžu sledovať politiky, ktoré narúšajú rozvoj.
<SPEAKER ID="168" NAME="Erik Meijer and Esko Seppänen  " AFFILIATION="GUE/NGL">
písomne. - Hlasovali sme za pozmeňujúci a doplňujúci návrh 8. Vo všeobecnosti sú naše názory veľmi vzdialené od názorov skupiny, ktorá tento návrh predložila, najmä pokiaľ ide o utečencov, imigrantov a etnické alebo náboženské menšiny. ITS sa pokúša zablokovať vstup utečencov, ktorí sú v ohrození, a my sa naopak snažíme pomôcť týmto obetiam útlaku, katastrof a chudoby. Veľmi dobre teda rozumieme tomu, že väčšina v našej skupine nechce podporiť pozmeňujúci a doplňujúci návrh ITS v súvislosti s migráciou. Na rozdiel od situácie utečencov a tradičných foriem imigrácie vytvárajú členské štáty EÚ v prípade navrhovaného priťahovania vysokokvalifikovaných pracovníkov pre ich krajiny pôvodu problém. Kvalifikovaní ľudia sú v krajinách, akými je napríklad India, Južná Afrika alebo Brazília, veľmi potrební pre nevyhnutný rozvoj. Teraz vidíme, že tieto problémy vznikajú dokonca aj v najnovších členských štátoch EÚ, Rumunsku a Bulharsku, ktorým do bohatších krajín odchádza veľké množstvo lekárov a inžinierov. Privilegované krajiny a spoločnosti kradnú mozgy týchto ľudí. Keďže nechceme podporovať tento odliv mozgov, hlasovali sme za tento pozmeňujúci a doplňujúci návrh.
<SPEAKER ID="169" NAME="Tobias Pflüger  " AFFILIATION="GUE/NGL">
písomne. - (DE) V niektorých častiach správy pani Gruberovej sa na imigráciu nazerá výlučne v súvislosti s užitočnosťou migrujúcich pracovníkov ako kapitálu. V správe sa napríklad zdôrazňuje "dôležitosť vytvorenia stabilných a zákonných pracovných vzťahov medzi podnikmi a pracovníkmi na zlepšenie produktivity a konkurencieschopnosti EÚ" a uvádza sa v nej, že "žiada teda Komisiu, aby preskúmala vplyv, ktorý by v tomto ohľade mohla mať okružná migrácia".
<P>
Keďže represívne opatrenia proti migrantom a žiadateľom o azyl sa nestretli s odporom, treba podporovať "všetky opatrenia zamerané na zatraktívnenie EÚ pre vysokokvalifikovaných pracovníkov, aby sa naplnili potreby trhu práce EÚ s cieľom zabezpečiť v Európe blahobyt a splnenie cieľov Lisabonskej stratégie".
<P>
Keďže "riziko úniku mozgov" je potrebné odvrátiť, v prípade migrantov, ktorí môžu do Európy vstúpiť iba nelegálnym spôsobom, sa predpokladá "návrat". Pokiaľ ide o potvrdenie plánu politiky legálnej migrácie, kľúčová pozornosť sa venuje postupom prijímania, ktoré "dokážu pohotovo reagovať na meniace sa požiadavky trhu práce".
<P>
Imigráciu nemožno regulovať podľa kritéria jej užitočnosti ako kapitálu EÚ. Namiesto imigrácie, ktorá je výhodná pre podniky Európy, musia byť prioritou základné a ľudské práva pre migrantov a žiadateľov o azyl. Odmietam akúkoľvek kategorizáciu ľudí, ktorá je založená na kritériu užitočnosti.
<SPEAKER ID="170" NAME="Luís Queiró  " LANGUAGE="PT">
Táto diskusia o migrácii sa veľmi často zameriava na otázky nelegálnych tokov a preto sa často zabúda na legálnu migráciu, ktorá významným spôsobom prispieva k našej ekonomike a kultúrnemu obohateniu.
<P>
V tejto súvislosti súhlasíme s dvomi základnými koncepciami: jasná a efektívna politika v oblasti legálnej migrácie je jedným z kľúčov riešenia otázky nelegálnej migrácie a veľkorysé prijatie založené na spoločných princípoch presadzovania integrácie a adaptácie tých, ktorí prichádzajú, je nevyhnutnou podmienkou. Takisto však musíme uznať, že migračné toky, komunity migrantov a hostiteľské krajiny majú rôzne tradície, zvyky a obyčaje, a že tieto rozdiely nemožno ignorovať.
<P>
Ďalšou záležitosťou v rámci tejto diskusie je kvalifikovaná migrácia. Koncepcia modrých kariet umožňujúcich vstup a pohyb by mohla byť zaujímavá, hoci sa zdá byť skôr príliš zložitá. V každom prípade, kľúčovou otázkou musí byť faktor atraktívnosti, najmä na akademickej úrovni. Je preto nevyhnutné, aby si boli vzdelávacie inštitúcie vedomé potreby pritiahnuť študentov z iných častí sveta. Tento cieľ samozrejme podporujem. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="171" NAME="Carl Schlyter  " AFFILIATION="Verts/ALE">
písomne. - (SV) Švédska strana zelených podporuje a želá si liberálnu imigračnú politiku. V tejto správe je veľa dobrých vecí, ktoré sledujú tento cieľ. Som však presvedčený, že rámcová smernica v tejto oblasti obmedzí možnosti ľudí migrovať, a nie naopak. Okrem toho, tento návrh predstavuje riziko zintenzívnenia odlivu mozgov, ktorý ovplyvňuje rozvojové krajiny, a ktorý EÚ cynicky využíva pre svoj vlastný rozvoj. Preto sa zdržiavam konečného hlasovania. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="172" NAME="Geoffrey Van Orden  " AFFILIATION="PPE-DE">
písomne. - Je nebezpečnou a mylnou predstavou, že demokratická zmena v našej domácej populácii si vyžaduje masívnu imigráciu ľudí z rôznych, často nepriateľských kultúr a spoločností, so všetkými dôsledkami, ktoré predstavuje v súvislosti s našou národnou súdržnosťou a identitou, úplnou integráciou našej usadenej populácie imigrantov, vplyvom na naše verejné služby, ako aj verejným zdravím a bezpečnosťou.
<P>
Dôrazne odmietam presunutie právomoci alebo zodpovednosti z vnútroštátnych orgánov na EÚ, pokiaľ ide o vnútroštátne hraničné kontroly a imigračnú a azylovú politiku. Preto som hlasoval proti tejto správe.
<SPEAKER ID="174" NAME="Hubert Pirker" AFFILIATION="PPE-DE">
(DE) Vážený pán predsedajúci, hlasoval som za túto správu, pretože Európsky parlament tu schválil komplexnú stratégiu zameranú na boj proti obchodovaniu s ľuďmi a nelegálnej migrácii. Ako Európsky parlament musíme teda vyslať jasný odkaz, že "nelegálne" znamená to isté ako "nie legálne", a podľa toho musíme konať. Podľa môjho názoru je dôležité najmä, aby sme objasnili, že nebude existovať žiadne rozmiestňovanie imigrantov v členských štátoch na základe kvót, a že masová legalizácia takého druhu, akého sme boli v posledných rokoch svedkami, už nebude prípustná. Zabezpečí sa tým, že tzv. nasávací efekt nebude existovať, a umožní sa aj nepriame riešenie obchodovania s ľuďmi.
<SPEAKER ID="175" NAME="Frank Vanhecke" AFFILIATION="ITS">
- (NL) Vážený pán predsedajúci, táto správa o prioritách politiky boja proti nelegálnemu prisťahovalectvu štátnych príslušníkov tretích krajín, ktorú sme práve schválili, určite nie je najhoršou správou, ktorá tu bola predložená, a v skutočnosti obsahuje mnoho veľmi zaujímavých odporúčaní, stále som však presvedčený, že v tejto správe nie je jasne uvedená celá pravda, a z tohto dôvodu som ju osobne neschválil.
<P>
Hrozí, že problém imigrácie v Európe sa stane najväčším problémom nadchádzajúceho storočia - možno už dnes je najväčším problémom nadchádzajúceho storočia - a nelegálna imigrácia je jeho dôležitou súčasťou. Mohli sme preto očakávať prijatie oveľa prísnejšieho stanoviska, najmä k úspešným vlnám legalizácie v rôznych krajinách Európy. V konečnom dôsledku mali efekt nasávania ľudí, ktorý sa možno rozšíri do celej Únie, do všetkých členských štátov.
<P>
Je to jednoducho fakt, a mali by sme mať odvahu povedať to. Nelegálnu imigráciu nemožno tolerovať. Nelegálnych imigrantov musíme hľadať a nekompromisne ich musíme posielať späť do krajín ich pôvodu humánnym spôsobom. Tí, ktorí sa to neodvažujú povedať, a preto sa to určite neodvážia ani urobiť, spôsobia obrovské problémy, ktoré nás možno budú stáť našu prosperitu a našu milú civilizáciu.
<SPEAKER ID="176" NAME="Koenraad Dillen" AFFILIATION="ITS">
- (NL) Vážený pán predsedajúci, pri študovaní správy pána Morena Sáncheza automaticky prichádza na rozum holandské príslovie "zachte heelmeesters maken stinkende wonden", ktoré znamená, že zúfalá doba si vyžaduje drastické riešenia. Ako už uviedol môj kolega, pán Vanhecke, aj keď niekoľko návrhov v tejto správe predstavuje krok správnym smerom, Parlament má vo všeobecnosti stále nesmelý prístup, ktorý pre efektívnu a prísnu európsku politiku zameranú na boj proti nelegálnej imigrácii nie je dobrým znamením. Parlament napríklad nevysvetlil, že legalizačné opatrenia, ktoré sa uplatňujú v mnohých európskych krajinách, sú naozaj jednou z najvýznamnejších príčin, ak nie najvýznamnejšou príčinou, nelegálnej imigrácie, pre "nasávací efekt", ktorý vytvárajú v krajinách, z ktorých imigranti pochádzajú.
<P>
Nelegálni imigranti by sa nemali legalizovať, ale aktívne vyhľadávať a deportovať nekompromisným, avšak humánnym spôsobom. Na rozdiel od toho, čo parlament naznačuje, explicitné vyjadrenie tohto politického odkazu nemá nič spoločné s takzvanou xenofóbiou. Okrem prísnej deportačnej politiky, prísnych hraničných kontrol a dohôd so štátmi o spätnom prijímaní ich štátnych príslušníkov by mali určitú pomoc poskytovať utečenecké centrá v regióne pôvodu, toto však parlament takisto zamietol. Pre tieto dôvody som hlasoval proti tejto správe.
<SPEAKER ID="177" NAME="Jan Andersson, Göran Färm, Anna Hedh and Inger Segelström  " LANGUAGE="SV">
Sociálni demokrati si v EÚ želajú ľudskú imigračnú a utečeneckú politiku založenú na solidarite, ktorej cieľom je zodpovedné zvýšenie cezhraničnej mobility a zaručenie ochrany pre všetkých, ktorí ju potrebujú. Neželáme si však permanentné kontrolné jednotky na hraniciach, ktoré financuje EÚ. Členské štáty sú zodpovedné za ochranu svojich vlastných hraníc. Pohotovostné jednotky Spoločenstva by mali podliehať potrebe a mali by sa zakladať na požiadavkách. Rozhodli sme sa preto zdržať hlasovania o odseku 37.
<P>
Pokiaľ ide o odsek 18 o prehodnotení základného princípu nariadenia Dublin II, myslíme si, že diskusia o tomto princípe je odôvodnená, nemala by sa však uskutočňovať v širšom kontexte ako súčasť diskusie o spoločnej imigračnej a utečeneckej politike ako celku.
<SPEAKER ID="178" NAME="Gérard Deprez  " AFFILIATION="ALDE">
písomne. - (FR) Plne podporujem túto výbornú správu a rád by som k tejto téme uviedol moje tri poznámky.
<P>
Po prvé, musíme sa zbaviť ilúzie, že aktívna politika v oblasti legálnej imigrácie zastaví nelegálny tok migrantov do našich krajín. Aktívnu politiku v oblasti legálnej imigrácie budú zákonite určovať naše vlastné potreby, kým nelegálna imigrácia bude korešpondovať s potrebami tých - a v súčasnosti existujú milióny takýchto ľudí, najmä v Afrike - ktorí sa sem chcú dostať s cieľom uniknúť vojne, prenasledovaniu, chudobe alebo jednoducho svojej zlej budúcej perspektíve a perspektíve svojich detí.
<P>
Po druhé, kontrola vonkajších hraníc EÚ a boj proti sieťam prevádzačov nelegálnych imigrantov zostane, žiaľ, politickou prioritou počas mnohých nadchádzajúcich rokov, pretože obchod s ľudským utrpením je v skutočnosti v rukách zločineckých skupín. Boj proti nelegálnej imigrácii preto nie je namierený "proti" samotným nelegálnym imigrantom: je súčasťou boja proti organizovanému zločinu, v ktorom spolu musíme zvíťaziť.
<P>
Po tretie a na záver, súčasne musíme pokračovať v našom vytrvalom úsilí zameranom na boj proti chudobe, a to možno dosiahnuť iba prostredníctvom spoločného postupu v Afrike.
<SPEAKER ID="179" NAME="Patrick Gaubert  " AFFILIATION="PPE-DE">
písomne. - (FR) Vítam prijatie tejto správy, ktorá poskytuje vyrovnaný a realistický pohľad na problém imigrácie, a v ktorej prípade sa dosiahla široká zhoda, ako si to spravodajca želal.
<P>
Táto správa prišla v pravý čas, keď si spomeniete na najnovšie udalosti, a keď sa pozriete na členské štáty, ako sa jeden po druhom pokúšajú prispôsobiť svoje právne predpisy, aby najlepším možným spôsobom riešili prílev imigrantov.
<P>
V skutočnosti všetci vieme, že rozsah fenoménu migrácie prekročil hranice schopnosti príslušných štátov kontrolovať tieto udalosti samostatne, a že na Európskej úrovni je preto potrebný globálny a súdržný prístup, ako sa správne uvádza v správe.
<P>
V texte sa stanovuje niekoľko priorít: boj proti obchodovaniu s ľuďmi, dodržiavanie Charty základných práv Európskej únie a Európskeho dohovoru o ochrane ľudských práv a základných slobôd pri uplatňovaní opatrení zameraných na prevenciu nelegálnej migrácie, posilnenie spolupráce s tretími krajinami, prijatie rozhodných krokov, ktoré sú potrebné v oblasti boja proti nelegálnej práci, a na záver, potreba zodpovednej politiky, ktorá sa týka návratu nelegálnych imigrantov.
<P>
Z uvedených dôvodov som počas záverečného hlasovania v pléne podporil prijatie tejto správy.
<SPEAKER ID="180" NAME="Pedro Guerreiro  " AFFILIATION="GUE/NGL">
písomne. - (PT) Napriek tomu, že táto správa obsahuje určité body, s ktorými súhlasíme, takisto sa v nej predpokladá represívne chápanie "nelegálnej imigrácie", ktoré je orientované na bezpečnosť.
<P>
V správe sa obhajuje, aj keď v rámci určitých aspektov menej, vytvorenie hlavných osí súčasných usmernení a rozhodnutí EÚ, ktoré sa týkajú imigrácie, vrátane: takzvanej "európskej politiky, ktorá sa týka návratu nelegálnych imigrantov", alebo inými slovami repatriácie; činnosti agentúry Frontex v súvislosti s pohraničnými hliadkami a hraničnými kontrolami; takzvaných "dočasných prijímacích stredísk"; vývoja biometrických nástrojov alebo takzvaných "readmisných dohôd". V správe sa takisto navrhuje zriadenie "európskej hliadkovej siete", "európskeho monitorovacieho systému" v rámci námorných hraníc a dokonca vytvorenie "automatizovaného systému riadiaceho vstup a výstup z územia Únie".
<P>
Inými slovami, cieľom tejto správy je posilniť bezpečnostne orientovanú politiku EÚ zameranú na kriminalizáciu "nelegálnej imigrácie" prostredníctvom prechodu na spoločnú európsku politiku, ktorá je represívna, zahŕňa divné informačné systémy a obsahuje opatrenia a infraštruktúru na zadržiavanie a vyhosťovanie imigrantov. Tento krok bezvýhradne odmietame.
<P>
Uplatňovanie podobnej represívnej politiky viedlo k tomu, že orgány členského štátu obžalovali sedem rybárov z Tuniska, ktorí na mori zachránili 44 ľudí napriek tomu, že táto akcia bola v súlade s medzinárodným námorným právom.
<SPEAKER ID="181" NAME="Carl Lang  " AFFILIATION="ITS">
písomne. - (FR) Oficiálne čísla sú dôkazom: Európa začína byť zaplavená nelegálnymi imigrantmi. Ukázalo sa, že je úplne neschopná kontrolovať svoje vonkajšie hranice. Výročná správa o činnosti nástroja Eurodac za rok 2006, biometrického nástroja, ktorý Európa používa na monitorovanie žiadostí o azyl, ukázala, že podiel zaznamenaných osôb, ktoré v roku 2005 nelegálne prekročili jednu z vonkajších hraníc Európy, dosiahol 64 %.
<P>
V správe, ktorú predložil pán Moreno, sa navrhuje niekoľko prístupov, ktoré by mali ukončiť tento exponenciálne rastúci fenomén. Myslím si, že všetky sú rovnako zbytočné, dokonca možno kontraproduktívne.
<P>
Ako môžeme byť napríklad spokojní s nápadom, že podporovanie legálnej imigrácie, najmä prostredníctvom modrej karty, ktorá by v podstate bola európskym pracovným povolením, zníži úroveň nelegálnej imigrácie? To je nezmysel. Ak otvoríte dvere niektorým, otvoríte ich všetkým.
<P>
Aký zmysel má zriadenie biometrickej databázy v rámci boja proti nelegálnej imigrácii? Prečo plánovať pridelenie väčšieho počtu ľudí a väčších zdrojov európskej agentúre na ochranu hraníc, ktorou je Frontex, keď príslušné hranice, či už vnútorné alebo vonkajšie, nie sú stále dostatočne chránené členskými štátmi?
<P>
Európske orgány boli opäť raz úspešné pri identifikácii problému, ukázali však, že tento problém nie sú schopné vyriešiť, pričom sa nechali strhnúť ideológiou založenou na "imigracionalizme" a internacionalizme.
<SPEAKER ID="182" NAME="Janusz Lewandowski" AFFILIATION="PPE-DE">
písomne. - (PL) Vážený pán predsedajúci, legálna, ako aj nelegálna imigrácia bola uznaná za jednu z hlavných výziev, s ktorými sa Európska únia stretáva. Odhliadnuc od procedurálnych a právnych otázok, tragický humánny rozmer tohto fenoménu sa stáva stále viac viditeľným. Navštívil som strediská pre afrických utečencov na Malte a so službami, ktoré hliadkujú v Stredomorí, a zodpovednými úradníkmi som o týchto veciach diskutoval. Kým som tam bol, vyšla najavo správa o tragédii, ktorá postihla čečenskú rodinu v regióne Bieszczady, čím sa potvrdila všeobecná povaha tohto fenoménu. Keďže pochádzam z krajiny, ktorá bola po stáročia zdrojom politickej a ekonomickej emigrácie, je pre mňa ťažké zostať ľahostajný k tragédii utečencov, pre ktorých je Únia sľubnou zemou.
<P>
Dve správy, na ktorých sa zakladá táto diskusia v Európskom parlamente, posudzujem z uvedenej perspektívy. Tieto dokumenty poskytujú prehľad o veľkosti problému imigrácie a o súčasnom stave politiky Spoločenstva v tejto oblasti. Súhlasím s predpokladom, že Európa potrebuje vzhľadom na svoju demografickú situáciu kontrolovať smerovanie migrácie, ktorým by sa vyrovnal nedostatok pracovnej sily a takisto znížil rozsah šedej ekonomiky a problémov, ktoré s ňou súvisia.
<P>
Všetky tieto problémy uznala aj špecializovaná agentúra Únie Frontex. Navrhované riešenia, konkrétne rozdelenie záťaže, si zaslúžia osobitnú pozornosť.
<P>
Vytvorenie imigračnej politiky Spoločenstva s náležitým právnym a finančným základom sa už dlho očakáva. Lepšie neskoro ako nikdy!
<SPEAKER ID="183" NAME="Astrid Lulling  " AFFILIATION="PPE-DE">
písomne. - (FR) Hlasovala som za správu o politických prioritách v rámci boja proti nelegálnej imigrácii štátnych príslušníkov tretích krajín a rada by som zdôraznila, že kontrola prílevu migrantov do Európy, najmä z tretích krajín, je jednou z najdôležitejších výziev, s ktorou sa európski zákonodarcovia stretávajú.
<P>
V 21 storočí je obchodovanie s ľuďmi úplne neprijateľné a preto musíme nájsť spôsob ukončenia tejto desivej činnosti a ukončiť tragédie, ktoré s tým úzko súvisia. Aby sme tak mohli urobiť, je nevyhnutné vyriešiť problém nelegálnej imigrácie na európskej úrovni, pretože ak je jeden členský štát otvorený nelegálnej imigrácii, vytvára tlak na všetky ostatné.
<P>
Implementácia plánu politiky pre legálnu migráciu musí zahŕňať boj proti nelegálnej migrácii, keďže tieto dva druhy spolu úzko súvisia.
<P>
V tejto správe chýbajú konkrétne návrhy, ktoré by nám umožnili vypracovať riešenie, ktoré ukončí rozsiahlu nelegálnu imigráciu a oslabí obchodníkov s ľuďmi. V Taliansku sa napríklad zavedením kvót pre ekonomickú migráciu neznížila úroveň ilegálnej imigrácie do tejto krajiny. V skutočnosti skôr naopak, pretože oznámenie ročných kvót malo za následok nárast počtu nelegálnych imigrantov, ktorí sú pripravení riskovať svoje životy, aby sa mohli dostať na územie Európskej únie.
<SPEAKER ID="184" NAME="David Martin  " AFFILIATION="PSE">
písomne. - Vítam túto správu, ktorá v podstate vyzýva na zavedenie prísnej politiky v oblasti boja proti nelegálnej imigrácii, ktorá je založená na solidarite medzi členskými štátmi a spolupráci s tretími krajinami, v rámci úplného dodržiavania základných práv osôb.
<SPEAKER ID="185" NAME="Andreas Mölzer  " AFFILIATION="ITS">
písomne. - (DE) Napriek finančnej pomoci vo výške miliónov EUR krajiny pôvodu odmietajú spolupracovať. Spätné prijímanie nelegálnych imigrantov sa však konečne musí stať povinnosťou. Európska únia sa však takisto správa veľmi nezodpovedne, keď neposkytuje adekvátne zdroje potrebné na zabezpečenie svojich vonkajších hraníc alebo umiestňovanie zadržaných nelegálnych imigrantov v prijímacích strediskách s cieľom zabezpečiť, aby sa nestali súčasťou podsvetia, kým sa nevrátia do svojich krajín pôvodu, nehovoriac o agentúre na ochranu hraníc, ktorá má počas najväčšej migračnej sezóny pauzu!
<P>
Brusel takisto zaspal, pokiaľ ide o potenciálnu hrozbu, ktorú predstavujú islamskí imigranti. Ak sa EÚ včas nezobudí a nezastaví prílev radikálnych moslimov a imigráciu a naturalizáciu občanov z islamských krajín, budeme nielen prinútení žiť v permanentnom strachu z teroristických útokov; čoskoro sa v našej krajine staneme cudzincami.
<P>
V tejto správe sa uvedeným záležitostiam venuje veľmi málo pozornosti, a to je dôvodom - napriek správnym prístupom, ktoré sa v nej uvádzajú - prečo som, žiaľ, prinútený hlasovať proti. Využívanie IKT môže starším ľuďom pomôcť, aby sa stali nezávislejšími a udržali si zdravie, a môže zvýšiť kvalitu ich života.
<SPEAKER ID="186" NAME="Luís Queiró  " LANGUAGE="PT">
Efektívna politická intervencia v oblasti nelegálnej imigrácie musí riešiť dva aspekty problému, pôvod a cieľové miesto: inými slovami, ako sa uvádza v prijatom uznesení, základnými prvkami sú "orgány krajín pôvodu, ako aj posilnenie právneho rámca boja proti skupinám obchodníkov s ľuďmi, nelegálnemu zamestnávaniu a obchodovaniu s ľuďmi". Bez dôslednosti v tejto oblasti bude odozva neadekvátna, aj keď táto odozva súvisí s inými rozmermi, akými je napríklad rozvojová spolupráca a akcia v oblasti legálne migrácie.
<P>
Okrem toho, ako sme uviedli v správe o európskej námornej stratégii, každá imigračná politika, ktorá má byť v rámci Európskej únie efektívna, si vyžaduje, ako je uvedené v tomto uznesení, "aby členské štáty dodržiavali zásady solidarity, spoločnej zodpovednosti, vzájomnej dôvery a transparentnosti". V tejto súvislosti úplne súhlasíme.
<SPEAKER ID="187" NAME="Carl Schlyter  " AFFILIATION="Verts/ALE">
písomne. - (SV) V záverečnom hlasovaní hlasujem proti tejto správe, pretože som proti agentúre FRONTEX a hraničnej polícii EÚ, v ktorých prípade by bolo ťažké vyvodiť zodpovednosť. V správe vidieť nadšenie pre drahé a neúčinné biometrické údaje v pasoch a vízach, ktoré sú okrem iného ohrozením osobnej integrity. EÚ cynicky využíva ťažkú situáciu utečencov na získanie kontroly nad našimi hranicami.
<SPEAKER ID="997" NAME="Philip Bradbourn  " AFFILIATION="PPE-DE">
písomne. - Britskí konzervatívci hlasovali proti týmto správam o imigrácii, pretože otázka migrácie je výlučne záležitosťou členských štátov a medzivládnej spolupráce. Odkazy na návrh reformnej zmluvy a rozšírenie hlasovania kvalifikovanou väčšinou sú zlým spôsobom riešenia problémov, s ktorými sa EÚ stretáva. "Univerzálny" prístup v prípade imigrácie nefunguje.
<SPEAKER ID="190" NAME="Proinsias De Rossa  " AFFILIATION="PSE">
písomne. - Som presvedčený o porušovaní smernice z roku 2004 vládou, pretože vyžaduje, aby manželskí partneri štátnych príslušníkov EÚ, ktorí nepochádzajú z EÚ, pred získaním nároku na pobyt v Írsku žili v inom členskom štáte EÚ. Okrem toho, vyberanie manželských partnerov občanov EÚ, ktorí nemajú írsku štátnu príslušnosť, pre vydávanie príkazov na deportáciu nie je v súlade v právnymi predpismi EÚ, ktorými sa zakazuje diskriminácia na základe štátnej príslušnosti.
<P>
Komisii by som rád pripomenul, že Európsky parlament v roku 2006 informovala o tom, že členské štáty by mali vykladať smernicu z roku 2004 o pobyte v súlade s rozhodnutiami Európskeho súdneho dvora, ktorý rozhodol v júli 2002 (vec č. C/459/99 (MRAX)) a opäť v apríli 2005 (vec č. C/157/03). V týchto rozhodnutiach sa uvádza, že právo na vstup a pobyt v Spoločenstve štátneho príslušníka tretej krajiny, ktorý je rodinným príslušníkom občana EÚ, vzniká na základe tohto vzťahu a nezávisí ani od zákonnosti jeho predchádzajúceho pobytu v Spoločenstve, ani od predloženia povolenia na pobyt alebo iného povolenia vydaného iným členským štátom. Akcie Írska sú jasným porušovaním týchto rozhodnutí súdu. V dôsledku toho je Komisia podľa zmlúv povinná prijať opatrenia voči írskej vláde.

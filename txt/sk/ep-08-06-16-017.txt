<CHAPTER ID="017">
Program práce
<SPEAKER ID="022" NAME="Predseda">
Konečný návrh programu pre túto schôdzu sa rozdal. Boli navrhnuté nasledujúce pozmeňujúce a doplňujúce návrhy:
<P>
Pondelok/utorok:
<P>
Bez zmien a doplnení.
<P>
Streda:
<P>
Skupina IND/DEM navrhla, aby sa diskusia o príprave schôdze Európskej rady nazvala nasledovne: Príprava Európskej rady po referende v Írsku.
<SPEAKER ID="023" NAME="Gerard Batten">
v mene skupiny IND/DEM. - Vážený pán predseda, rád by som navrhol, aby sa názov Príprava Európskej rady rozšíril takto: Príprava Európskej rady po referende v Írsku.
<P>
(Parlament žiadosť schválil.)
<SPEAKER ID="025" NAME="Hannes Swoboda">
v mene skupiny PSE. - (DE) Vážený pán predseda, práve sme zmenili a doplnili názov diskusie a z dôvodu dôsledkov (na ktoré existujú rôzne názory) rozhodnutia v Írsku bude rozumné dať Parlamentu čas na prediskutovanie problémov. Preto navrhujeme, aby sa druhý bod raňajšieho programu presunul na popoludnie. Viem, že popoludní nás bude tlačiť čas, ale vzhľadom na naliehavosť a dôležitosť tohto zasadania Rady má odloženie zmysel. Nebudeme namietať proti odloženiu niektorého iného bodu programu na neskoršie zasadanie, ale v tomto prípade venujme celé ráno podstate premenovanej diskusie a popoludní budeme mať dostatok času na diskusiu o problematike.
<SPEAKER ID="026" NAME="Richard Corbett" AFFILIATION="PSE">
Vážený pán predseda, z pozície spravodajcu pre Lisabonskú zmluvu tento návrh podporujem. Musíme viesť širokú diskusiu, aby sme dokázali, že počúvame názory vyjadrené írskym ľudom, ako aj názory ostatných členských štátov, z ktorých väčšina, ak nie všetky, vyjadrili želanie zmluvu ďalej realizovať.
<SPEAKER ID="027" NAME="Carmen Fraga Estévez">
, v mene skupiny PPE-DE. - (ES) Vážený pán predseda, Lisabonská zmluva a udalosti v Írsku sú veľmi dôležité, ale nemali by sa dotknúť diskusie o otázke rybného hospodárstva.
<P>
Musím povedať, že mnohých zástupcov rybné hospodárstvo veľmi nezaujíma. Ak sa však rybolovný priemysel niekedy ocitol v kríze, je to práve teraz.
<P>
23. júna prijme Rada Európskej únie ministrov rybného hospodárstva sériu spoločných a štrukturálnych rozhodnutí o kríze v sektore rybolovu. Myslím, že sektoru rybolovu Európskej únie neprospeje, ak si v tomto Parlamente nenájdeme čas na posúdenie problematiky a vyjadrenie pozície.
<P>
Preto žiadam politické skupiny o trochu citlivosti a o to, aby konečne prispeli k diskusii o kríze v sektore rybolovu.
<P>
(Parlament žiadosť schválil.)
<SPEAKER ID="029" NAME="Francis Wurtz" LANGUAGE="FR">
Vážený pán predseda, rád by som položil dve otázky.
<P>
Prvá je rovnaká ako otázka pána Swobodu, ktorý žiadal viac času na diskusiu o Európskej rade a problematiku referenda.
<P>
Druhá otázka sa týka toho, či máme oddeliť diskusiu o cenách ropy od diskusie o rybnom hospodárstve alebo obe témy spojiť.
<P>
Ide o dve rozdielne otázky. Navrhujem najskôr sa venovať otázke rečníckeho času v diskusii o Európskej rade a až potom sa venovať otázke rybného hospodárstva.
<P>
(Parlament schválil prvú požiadavku a zamietol druhú.)
<P>
(Program práce bol teda stanovený.)

<CHAPTER ID="007">
Hlasovanie
<SPEAKER ID="133" NAME="Predsedajúci">
Ďalším bodom programu je hlasovanie.
<P>
(Informácie o výsledkoch a ostatných podrobnostiach hlasovania: pozri zápisnicu.)
<P>
Pani Morkūnaitėová-Mikulėnienėová by chcela predložiť procedurálny návrh.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Tento rok si 13. januára pripomíname 20. výročie udalosti, ktorá zbúrala múry sovietskej ríše. V roku 1991 sa niekoľkotisícový neozbrojený zástup ľudí v Litve vzoprel agresii sovietskej armády a bránil slobodu a nezávislosť. Krvavé nočné udalosti 13. januára otriasli Európou a celým svetom. Krajiny, medzinárodné organizácie a jednotlivci reagovali na násilie okupačných vojsk a vyslali do Vilniusu signál podpory. V mene všetkých občanov Litvy by som chcela poďakovať Európskemu parlamentu za uznesenie, ktoré prijal 24. januára 1991 a ktorým podporil baltské štáty a odsúdil sovietsku agresiu. Ďakujeme krajinám, ktoré zastupujete a ktoré nás neopustili. Na znak našej vďaky nájdete vo svojich schránkach pamätnú publikáciu na pripomenutie si týchto udalostí. Aby sa takýto tragický príbeh nikdy neopakoval, musíme...
<SPEAKER ID="135" NAME="Predsedajúci">
Ďakujem, pani Morkūnaitėová-Mikulėnienėová. Chcel by som vás požiadať, aby ste teraz prestali hovoriť, lebo sme vám prenechali slovo, hoci to, čo ste predkladali, nebol procedurálny návrh. Nechcel som vás prerušiť zo zdvorilosti a preto, lebo ste hovorili o záslužných veciach. Ďakujem.

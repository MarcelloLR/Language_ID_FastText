<CHAPTER ID="012">
Hlasovanie
<SPEAKER ID="231" NAME="Predsedajúca">
Ďalším bodom programu je hlasovanie.
<P>
(Informácie o výsledku a ostatných podrobnostiach hlasovania: pozri zápisnicu)
<P>
- Pred začiatkom hlasovania:
<SPEAKER ID="232" NAME="Martine Roure" AFFILIATION="PSE">
(FR) Vážená pani predsedajúca, budete si myslieť, že nemám dobrú náladu, ale keď vidím, ako málo poslancov hlasovalo o takých dôležitých správach a takých dôležitých uzneseniach - a tým, ktorí sú tu, samozrejme, netreba pripisovať vinu - skutočne sa mi zdá, že situácia je beznádejná a naozaj pochybujem o našej dôveryhodnosti.
<P>
Preto ak sa mám osobne vyjadriť, nebudem môcť ďalej tolerovať to, že nás je tu tak málo, a v istom okamihu bude potrebné požiadať o zistenie, či sme uznášaniaschopní. Viem veľmi dobre, že žiadosť na zistenie uznášaniaschopnosti musí dať pred začiatkom hlasovania 40 poslancov. Keďže je nás tu len tesne nad 40, je to zložité, ale aj tak si myslím, že sa bude musieť niečo urobiť.
<P>
(potlesk)
<SPEAKER ID="233" NAME="Predsedajúca">
Keďže menej ako 40 poslancov nastolilo otázku, pristúpime k hlasovaniu.
<SPEAKER ID="234" NAME="Marios Matsakis" AFFILIATION="ALDE">
Vážená pani predsedajúca, toto sa deje posledných päť rokov. Nestalo sa to len dnes. Je trochu prineskoro, aby sme na to poukázali až dnes.
<SPEAKER ID="235" NAME="Zuzana Roithová" AFFILIATION="PPE-DE">
(CS) Chcela by som len zdôrazniť, že tento problém sa týka socialistov a možno aj iných skupín, ale netýka sa Európskej ľudovej strany, ktorá si uvedomuje svoju zodpovednosť, pokiaľ ide o túto dôležitú tému, a je tu dnes zastúpená v oveľa výraznejšom počte ako iné strany.
<SPEAKER ID="236" NAME="Gérard Onesta" AFFILIATION="Verts/ALE">
(FR) Vážená pani predsedajúca, máte úplnú pravdu. Žiadosť na zistenie uznášaniaschopnosti musí predložiť najmenej 40 poslancov alebo oň musí požiadať predsedajúci schôdze. Ak si to však želáte a ak sa domnievate, že, ako povedala pani Roureová, táto rozprava je príliš dôležitá na to, aby sme ju teraz ukončili, môžete teraz požiadať o zistenie uznášaniaschopnosti a zrušiť hlasovanie, ak si myslíte, že to za to stojí.
<SPEAKER ID="237" NAME="Mario Mauro">
autor. - (IT) Vážená pani predsedajúca, ďakujem pánovi Onestovi, ale myslím si, že aj ďalší pokus zachrániť na poslednú chvíľu teroristu, ktorý bol už veľakrát odsúdený, je zmarený.
<SPEAKER ID="238" NAME="Bernd Posselt" AFFILIATION="PPE-DE">
(DE) Vážená pani predsedajúca, chcem povedať len toľko, že vo štvrtok popoludní sa vždy rokuje o najdôležitejších otázkach, a preto sa týmito dôležitými otázkami kvôli ich naliehavosti musíme naozaj zaoberať vo štvrtok popoludní. Vinu treba pripísať jedine tým, ktorí sa vo štvrtok na rozpravách nezúčastňujú. Sú to absentéri a mali by sa zamyslieť nad tým, či chcú znovu kandidovať do Európskeho parlamentu.
<SPEAKER ID="239" NAME="Predsedajúca">
Táto otázka má širší politický rozmer. Vinu treba pripísať viacerým ľuďom: politickým skupinám a každému členovi. Nemôžem konať v rozpore s postupom, pán Onesta. Pravidlo hovorí, že môžem odpovedať na žiadosť 40 poslancov, čo neplatí práve v tejto chvíli.

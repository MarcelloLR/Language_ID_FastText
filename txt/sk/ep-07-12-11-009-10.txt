<CHAPTER ID="009-10">
10. Dočasné opatrenia týkajúce sa sadzieb DPH (hlasovanie) 
<P>
Správa: Ieke van den Burg
<P>
- Pred začiatkom hlasovania:
<SPEAKER ID="106" NAME="Pervenche Berès">
predsedníčka Výboru pre hospodárske a menové veci. - (FR) Vážená pani predsedajúca, Výbor pre hospodárske a menové veci hlasoval dňa 21. novembra 2007 pre správu vypracovanú pani Ieke van den Burgovou a Rada prijala minulý týždeň v rovnakom ohľade svoje rozhodnutie. Nie je to po prvýkrát, čo sme museli k týmto záležitostiam vydať naliehavé vyhlásenie a prajeme si poskytnúť pánovi komisárovi svoju podporu v jeho snahe dosiahnuť stabilizovaný systém.
<P>
V tejto súvislosti však využívame príležitosť, ktorú dáva táto správa, a predkladáme určité veľmi jasné stanoviská. Prvým je, že potrebujeme zistiť, či je myšlienka definitívnych usporiadaní podľa krajiny pôvodu stále cieľom Európskej únie, alebo nie. Potrebujeme takisto ponúknuť členským štátom viac flexibility pri využívaní nižších sadzieb na tovary základnej potreby zo sociálnych, ekonomických, kultúrnych a environmentálnych dôvodov. Musíme takisto ponúknuť členským štátom priestor na využívanie nižších sadzieb v zmysle politických cieľov.
<P>
Nakoniec potrebujeme schváliť nižšie sadzby DPH, aby sme pomohli službám, ktoré sú náročné na prácu. Parlament si želá hrať svoju rolu a podporí pána komisára v jeho odhodlaní nájsť schodné riešenie tejto otázky.

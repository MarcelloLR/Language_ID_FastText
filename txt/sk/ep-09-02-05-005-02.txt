<CHAPTER ID="005-02">
2. Vykonávanie smernice 2003/9/ES v EÚ, pokiaľ ide o podmienky prijímania žiadateľov o azyl a utečencov: návštevy výboru LIBE v rokoch 2005 až 2008 (
<P>
- Pred začiatkom hlasovania:
<SPEAKER ID="068" NAME="Martine Roure">
spravodajkyňa. - (FR) Vážený pán predsedajúci, v pléne sme o tejto veľmi dôležitej správe neboli schopní viesť rozpravu, a preto Komisia považuje za potrebné, aby sa dostala k slovu dnes.
<P>
Pracovali sme na nej spoločne a chválim vynikajúcu prácu tieňových spravodajcov. Navštívili sme najmenej 26 záchytných centier v 10 členských štátoch EÚ a všimli sme si niekoľko kľúčových bodov. V niektorých centrách sme zistili ich evidentný havarijný stav a nedostatok hygieny. Pripisujeme to zlyhaniu rešpektovania ľudskej dôstojnosti. Zistili sme, že nie vždy bol možný prístup k zdravotnej starostlivosti a že právo detí na vzdelanie sa nie vždy dodržiavalo.
<P>
Žiadame, aby sa dodržiavali jasné, spravodlivé, efektívne a primerané azylové postupy, a žiadame implementáciu stáleho systému návštev a kontrol záchytných centier. Musíme ukázať realitu a presadzovať právo kontroly v týchto centrách - napríklad formou povolení návštev - a musíme to robiť s cieľom prijať kroky na zmenu.
<P>
Novinári sa ma spýtali, prečo sme v tejto súhrnnej správe nemenovali žiadnu krajinu. Odpovedala som, že to bolo moje rozhodnutie, naše rozhodnutie, keďže máme spoločnú zodpovednosť voči záchytným centrám v Európe a cieľom tejto správy nie je hodnotiť členské štáty.
<P>
Neprestaneme požadovať európsku solidaritu v oblasti azylu. Nemôžeme nechať členské štáty ležiace na hraniciach EÚ, aby samé čelili veľkým migračným tokom. Opäť opakujem: máme spoločnú zodpovednosť.
<P>
(potlesk)
<SPEAKER ID="069" NAME="Predseda">
Veľmi pekne ďakujem, pani Roureová. Vidím, že ani najlepší znalci práva v tomto pléne alebo tí, ktorí sa za nich považujú, nevedia, že spravodajca má právo urobiť dvojminútové vyhlásenie, ak správa nebola prerokovaná v pléne. Takže pani Roureová má toto právo, uplatnila si ho a každý by to mal akceptovať, keďže je to upravené v rokovacom poriadku.
<P>
(potlesk)

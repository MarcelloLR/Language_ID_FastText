<CHAPTER ID="006-10">
10. Elektronické komunikačné siete a služby (
<P>
Stanovisko Komisie k pozmeňujúcim a doplňujúcim návrhom predloženým Parlamentom
<P>
Správa pani Catherine Trautmannovej
<P>
Komisia prijíma nasledujúce pozmeňujúce a doplňujúce návrhy:
<P>
pozmeňujúce a doplňujúce návrhy č. 12, 16, 19, 24, 32, 39 (k odôvodneniam)
<P>
pozmeňujúce a doplňujúce návrhy č. 40, 41, 42, 45, 56, 58, 59, 60, 61, 79, 84, 89, 92, 96, 99,105, 111, 112, 113, 115, 116, 117, 124 (k článkom)
<P>
pozmeňujúci a doplňujúci návrh v pléne s č. 136
<P>
Komisia v plnom znení alebo čiastočne prijíma nasledujúce pozmeňujúce a doplňujúce návrhy:
<P>
pozmeňujúce a doplňujúce návrhy č. 2, 5, 6, 7, 14, 15, 17, 26, 27, 31, 35, 36, 37, 38 (k odôvodneniam)
<P>
pozmeňujúce a doplňujúce návrhy č. 43, 44, 46, 48, 52, 53, 62, 63, 64, 65, 66, 67, 68, 69, 70, 71, 72, 74, 75, 85, 86, 91, 95, 98, 100, 101, 102, 103, 106, 107, 108, 121, 123, 125 (k článkom)
<P>
pozmeňujúce a doplňujúce návrhy v pléne s č. 128, 132, 134
<P>
Komisia zamieta nasledujúce pozmeňujúce a doplňujúce návrhy:
<P>
pozmeňujúce a doplňujúce návrhy č. 1, 3, 4, 8, 9, 10, 11, 13, 18, 20, 21, 22, 23, 25, 28, 29, 30, 33, 34 (k odôvodneniam)
<P>
pozmeňujúce a doplňujúce návrhy č. 47, 49, 50, 51, 54, 55, 57, 73, 76, 77, 78, 80, 81, 82, 83, 87, 88, 90, 93, 94, 97, 104, 109, 110, 114, 118, 119, 120, 122 (k článkom)
<P>
pozmeňujúce a doplňujúce návrhy v pléne s č. 126, 127, 129, 130, 131, 133, 135, 137, 138, 139, 141, 142, 143
<P>
- Pred začiatkom hlasovania:
<SPEAKER ID="096" NAME="Catherine Trautmann" LANGUAGE="FR">
Vážený pán predsedajúci, pani komisárka, chystáme sa hlasovať o legislatívnom balíku v oblasti telekomunikácií, teda o jednom z najcitlivejších návrhov záverečnej etapy tohto volebného obdobia.
<P>
Spoločne so svojimi kolegami spravodajcami, pani del Castillovou Verovou a pánom Harbourom som veľmi úzko spolupracovala na príprave účinného a jednotného návrhu pre koncových používateľov týchto smerníc, teda predovšetkým pre Komisiu a regulačné orgány. Zároveň by však malo ísť o pozitívny a hodnotný dokument aj pre tých, ktorí hľadajú právnu istotu, povzbudenie pri investovaní a dynamický, vyvážený trh, to znamená pre hospodárske subjekty a ich zamestnancov, ale aj pre prvotných prijímateľov ich početných, kvalitných služieb za primerané a prístupné ceny: teda pre spotrebiteľov.
<P>
My všetci, teda spravodajcovia, spravodajcovia výboru požiadaného o stanovisko a tieňoví spravodajcovia, sme spojili pri plnení týchto cieľov svoje sily a podarilo sa nám vytvoriť solídny kompromisný návrh, pričom jeho solídnosť dokazuje aj skutočne malý počet pozmeňujúcich a doplňujúcich návrhov, o ktorých budeme hlasovať.
<P>
Dovoľte mi, aby som čo najúprimnejšie poďakovala všetkým spravodajcom, predsedom gestorských výborov a výborov požiadaných o stanovisko, ich sekretariátom a všetkým politickým skupinám. Taktiež by som chcela poďakovať kolegom, ktorí prejavili záujem o túto problematiku a prispeli k našej práci. Teraz si dovoľujem vyzvať všetkých vás, vážení kolegovia, aby ste v hlasovaní podporili svojich spravodajcov a spravodajcov výboru požiadaného o stanovisko a aby ste im udelili jasný a rozhodujúci mandát na obdobie spolurozhodovania, ktoré bude nasledovať.
<P>
Na záver by som chcela vyjadriť nádej, že Komisia a Rada zareagujú kladne na parlamentom pozmenenú a doplnenú verziu tohto legislatívneho balíka, ktorá, hoci v mnohých ohľadoch ide o alternatívu pôvodnej verzie vydanej Komisiou, predsa len na mnohých miestach vykazuje známky dohody medzi našimi tromi inštitúciami.
<P>
- Pred hlasovaním o pozmeňujúcom a doplňujúcom návrhu č. 132:
<SPEAKER ID="098" NAME="Ruth Hieronymi" AFFILIATION="PPE-DE">
- (DE) Vážený pán predsedajúci, v súvislosti s pozmeňujúcim a doplňujúcim návrhom č. 132 mi dovoľte, aby som v mene podpisujúcich strán tento pozmeňujúci a doplňujúci návrh stiahla z hlasovania, pretože naša snaha dospieť ku kompromisnému návrhu na posilnenie autorských práv na pôde tohto Parlamentu, bohužiaľ, nebola úspešná.
<P>
- Pred hlasovaním o pozmeňujúcom a doplňujúcom návrhu č. 138:
<SPEAKER ID="100" NAME="Catherine Trautmann">
spravodajkyňa. - (FR) Vážený pán predsedajúci, máme pred sebou pomerne náročné rozhodnutie týkajúce sa pozmeňujúceho a doplňujúceho návrhu č. 138, ku ktorému boli predložené tri žiadosti o hlasovaní po častiach. Osobne som predložila ústny pozmeňujúci a doplňujúci návrh k prvej časti pozmeňujúceho a doplňujúceho návrhu, ktorý je zahrnutý do zoznamu hlasovania a ktorý znie: "s uplatnením princípu, že nesmú byť obmedzené základné práva a slobody koncových používateľov". Toto je prvý ústny pozmeňujúci a doplňujúci návrh. Odvtedy hľadáme prijateľné riešenie pre politické skupiny týkajúce sa tretej časti pozmeňujúceho a doplňujúceho návrhu.
<P>
Z tohto dôvodu podávam nový ústny pozmeňujúci a doplňujúci návrh s podporou signatárov vrátane predsedníčky Výboru pre priemysel, výskum a energetiku, pani Nieblerovej, a ďalších, ktorý by znel: "ak je ohrozená bezpečnosť verejnosti, možno prijať dodatočné rozhodnutie". Toto by nahradilo tretiu časť a spresnilo daný problém, keďže tretia časť, ktorú navrhol pán Bono, je nejednoznačná, pokiaľ ide o výnimku. Po tomto spresnení budeme mať zrozumiteľný a prijateľný pozmeňujúci a doplňujúci návrh. Mimochodom, ako povedala pani Hieronymiová, netýka sa to duševného vlastníctva.
<P>
(Ústny pozmeňujúci a doplňujúci návrh bol prijatý)

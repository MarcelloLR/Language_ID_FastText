<CHAPTER ID="004">
Privítanie
<SPEAKER ID="102" NAME="Predsedajúci">
. - Ako predsedajúci by som dnes rád privítal 10 členov legislatívneho zhromaždenia z južného Sudánu, ktorí merali ďalekú cestu až sem do Štrasburgu. Delegáciu vedie predseda zhromaždenia pán Wani Igga.
<P>
(potlesk)
<P>
Legislatívne zhromaždenie južného Sudánu, ktorého členmi sú, vzniklo na základe podpísania všeobecnej mierovej dohody v roku 2005 po ukončení surovej občianskej vojny. Zhromaždenie zohráva kľúčovú úlohu pri kontrole vykonávania legislatívy a mierovej dohody. V mene Európskeho parlamentu by som rád poznamenal, že podporujeme vaše zhromaždenie. Musí zvládať výzvy, ktorým v súčasnom období Sudán čelí. Mám na mysli predovšetkým nadchádzajúce voľby, ktoré sú naplánované na budúci rok. Dúfame, že táto návšteva vám pomôže nájsť mierové riešenie sudánskeho konfliktu a podnietiť politický dialóg medzi Európskym parlamentom a vaším zhromaždením v súvislosti s procesom rekonštrukcie vašej krajiny po konflikte. Vítam vás teda v Európskom parlamente.

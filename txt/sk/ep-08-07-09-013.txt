<CHAPTER ID="013">
Oficiálne privítanie
<SPEAKER ID="333" NAME="Predsedajúci">
Dámy a páni, rád by som zdôraznil, dámy a páni, že za rečníckym pultom máme delegáciu z Juhoafrickej republiky, ktorú vedie pán Obed Bapela, predseda výboru pre medzinárodné vzťahy, ktorý nám je všetkým známy vďaka svojmu priateľskému postoju k Európe a zapojeniu sa do boja proti apartheidu.
<P>
(potlesk)
<P>
Chcel by som privítanie rozšíriť na našich hostí, na tomto dvanástom medziparlamentnom stretnutí Európskeho parlamentu s parlamentom Juhoafrickej republiky. Toto je veľmi dôležitá návšteva. Opakovanosť týchto návštev podporuje politický dialóg, ktorý je podstatnou súčasťou spoločného akčného plánu, ktorý sme prijali v máji minulého roka, o uskutočnení strategického partnerstva medzi Európskou úniou a Juhoafrickou republikou.
<P>
Stupňovanie našej spolupráce s cieľom zvýšiť medzinárodnú bezpečnosť a stabilitu je teraz nepochybne nevyhnutné oveľa viac ako kedykoľvek predtým, v súvislosti so súčasnou napätou regionálnou situáciou v Juhoafrickej republike a predovšetkým s krízou v Zimbabwe, s ktorou sme oboznámení.
<P>
Chcel by som teda privítať našich priateľov z Juhoafrickej republiky.

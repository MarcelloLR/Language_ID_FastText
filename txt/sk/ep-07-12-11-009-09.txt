<CHAPTER ID="009-09">
9. Uvádzanie do obehu množiteľného materiálu ovocných drevín a ovocných rastlín určených na výrobu ovocia (prepracované znenie) (hlasovanie) 
<P>
Správa: Ioannis Gklavakis
<P>
- Pred začiatkom hlasovania:
<SPEAKER ID="103" NAME="Ioannis Gklavakis">
spravodajca. - (EL) Vážená pani predsedajúca, rád by som poďakoval všetkým poslancom za ich podporu pri zostavovaní tejto správy. Teší ma, že sa jednohlasne predkladá na hlasovanie v pléne, ale to nám nesmie brániť v tom, aby sme hlasne nevystúpili proti postupu prepracovania, ktorý Komisia zvolila konkrétne pre túto navrhovanú smernicu.
<P>
Táto správa je veľmi dôležitá, pretože si kladie za cieľ poskytnúť pevný základ pre klasifikáciu ovocných stromov, aby sa zabezpečili osvedčením a zaistili v zmysle hygieny rastlín, a aby sa tak chránil poľnohospodár, spotrebiteľ a životné prostredie. Má prvoradú dôležitosť, aby výrobca mohol dostávať zdravý rozmnožovací materiál, ako z dôvodu predchádzania šírenia nových chorôb, tak aj z dôvodu ochrany svojho príjmu, a takisto pre zníženie používania pesticídov, ktoré sú, ako všetci vedia, škodlivé pre životné prostredie. Preto sme predložili niekoľko pozmeňujúcich a doplňujúcich návrhov.
<P>
Nezabúdajme, že sa rozšírením Európskej únie na 27 krajín stal pohyb tovaru ľahším, jednoduchším a oslobodeným od byrokracie. To v sebe skrýva nebezpečenstvo. Musíme byť opatrní, pretože pohyb rastlinných produktov bez kontrol predstavuje riziko šírenia chorôb, s katastrofálnymi dôsledkami pre životné prostredie a hospodárstvo.
<P>
Na záver by som rád zopakoval svoj nesúhlas s postupom prepracovania, ktorý nám bráni uskutočniť zlepšenia tam, kde ich považujeme za potrebné. Som presvedčený, že táto politika je nebezpečná, hlavne pokiaľ si ju Komisia vyberie pri budúcich reformách iných navrhovaných nariadení a smerníc.

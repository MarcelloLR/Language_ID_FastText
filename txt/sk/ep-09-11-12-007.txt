<CHAPTER ID="007">
Schválenie zápisnice z predchádzajúceho rokovania: pozri zápisnicu
<SPEAKER ID="070" NAME="Isabelle Durant" AFFILIATION="Verts/ALE">
(FR) Vážený pán predsedajúci, dámy a páni, chcela by som vás upozorniť na to, že na stoloch nájdete dokument, ktorý sa týka filmovej ceny Lux Prize, ktorú budete udeľovať.
<P>
Chcem vám pripomenúť, že máte príležitosť hlasovať. Máte povinnosť hlasovať a vybrať jeden z troch súťažných filmov. V dokumente nájdete program premietaných filmov. K dispozícii máte aj DVD s filmom, ktorý získal cenu v roku 2007 a bol preložený do 23 jazykov a okrem toho do ďalších siedmich. Cieľom je, aby každý v Európskej únii mohol sledovať tieto filmy.
<P>
Žiadam vás, aby ste urobili dve veci: po prvé, aby ste si tieto filmy pozreli, a po druhé, aby ste hlasovali. Hlasovanie je veľmi jednoduché: postup nájdete vo svojom dokumente. Hlasovať môžete na internetovej stránke a filmy môžete sledovať aj na televíznom kanáli 77.
<P>
Žiadam vás, aby ste si pozreli tieto filmy. Sú to skvelé diela, ktoré vyjadrujú európske hodnoty. Musíte vybrať prvý, druhý alebo tretí film. Záleží len na vás, ako rozhodnete; dôležité je, aby tento Parlament hlasoval jasne a vo veľkom počte. Preto vás žiadam, aby ste sa zúčastnili na tomto hlasovaní. Toto je skvelá iniciatíva. Je to iniciatíva európskych občanov, ktorá sa snaží podporiť európske hodnoty a tvorcov európskych filmov.
<P>
Ste na rade; máte ešte týždeň, budúci týždeň, v ktorom sa bude hlasovať. Spolieham sa na vás.
<P>
Ďakujem predsedníčke Výboru pre kultúru a vzdelávanie pani Packovej, ktorá vo veľkej miere prispela k tejto veci. Obidve vás žiadame, aby ste sa zúčastnili na hlasovaní vo veľkom počte.
<SPEAKER ID="071" NAME="Predsedajúci">
Ďakujem pani Durantovej, ktorá nám dala na víkend úlohy, ktorým sa určite budeme venovať s veľkou pozornosťou a starostlivosťou.

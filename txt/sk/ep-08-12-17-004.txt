<CHAPTER ID="004">
Fibromyalgia (písomné vyhlásenie): pozri zápisnicu
<P>

<SPEAKER ID="064" NAME="Hannes Swoboda" AFFILIATION="PSE">
(DE) Vážený pán predseda, včera sa veľké množstvo návštevníkov, ktorí mali rezervácie, nedostalo do tohto Parlamentu. Chcel by som osobitne poďakovať zamestnancom útvarov Parlamentu, ktorí sa pokúsili prijať týchto návštevníkov aj napriek nesúhlasu polície. Polícia to však nedovolila, pretože návštevníci mali oblečené červené bundy. Neviem, kto sa bojí červených búnd. Dokonca aj jeden z našich kolegov poslancov si musel vyzliecť svoju bundu, aby ho pustili do Parlamentu.
<P>
Chcem požiadať, aby sme sa sťažovali polícii s tým, že je zakázané brániť návštevám. Chcem zopakovať, že zamestnanci útvarov Parlamentu sa pokúsili pustiť návštevníkov s rezerváciami do Parlamentu, napriek ich pokojnému správaniu to však polícia nedovolila. Žiadam, aby sme informovali políciu, že voči Parlamentu by sa takto správať nemala.
<SPEAKER ID="065" NAME="Predseda">
Ďakujem pekne, pán Swoboda, budeme sa tejto veci venovať. Ďakujem vám za vystúpenie.
<SPEAKER ID="066" NAME="Monica Frassoni" AFFILIATION="Verts/ALE">
(IT) Vážený pán predseda, ďakujem vám za slovo. Chcela by som len čo najsrdečnejšie privítať pána Mohameda Abdelaziza, prezidenta Saharskej arabskej demokratickej republiky a generálneho tajomníka frontu Polisario, a delegáciu, ktorá ho sprevádza. Vrátili sa do Parlamentu, aby nám pripomenuli význam ochrany práv a sebaurčenia svojho ľudu.
<SPEAKER ID="067" NAME="Jens Holm" LANGUAGE="SV">
Vážený pán predseda, hovorím v mene našej skupiny ako celku. Sme proti postupu, ktorý bol práve navrhnutý. Náš spravodajca pán Wurtz už na stretnutí spravodajcov jednotlivých skupín povedal, že toto je absolútne neprijateľné. Hlasovanie o klimatickom balíku, ktoré je jedným z najdôležitejších hlasovaní v tomto roku, by malo prebiehať rovnakým spôsobom ako všetky ostatné hlasovania. Je nedemokratické a hanebné, že nehlasujeme o každej správe samostatne. Musíme mať možnosť hlasovať o každej správe samostatne a musíme mať právo predložiť pozmeňujúce a doplňujúce návrhy, o ktorých potom budeme hlasovať.
<P>
Roztrhajte tento návrh a dovoľte nám hlasovať o každej správe samostatne, ako aj o predložených pozmeňujúcich a doplňujúcich návrhoch. Ďakujem.
<SPEAKER ID="068" NAME="Predseda">
Každý v tomto Parlamente má právo vyjadriť svoj názor. Rozhodne väčšina.
<SPEAKER ID="069" NAME="Chris Davies" AFFILIATION="ALDE">
Vážený pán predseda, na konci včerajšej päťhodinovej rozpravy o klimatickom a energetickom balíku dostal Parlament požadovanú odpoveď od pána ministra Borloa v mene predsedníctva a od pánov komisárov Dimasa a Piebalgsa v mene Komisie. Hovorili však len pre štyroch poslancov tohto Parlamentu, a to napriek tomu, že v rozprave vystúpilo až 50 alebo 60 poslancov.
<P>
Myslím si, že to ukazuje určitú nezdvorilosť voči Komisii i predsedníctvu a znižuje vplyv, ktorý tento Parlament má. Chcem vás poprosiť, aby ste s vedúcimi predstaviteľmi jednotlivých strán prebrali otázku, či by sme nemali zvážiť uloženie sankcií tým poslancom, ktorí sa zúčastnia rozpravy, ale potom sa už neunúvajú vypočuť si odpoveď Komisie a predsedníctva.
<P>
(potlesk)
<SPEAKER ID="070" NAME="Predseda">
Pán Davies, v princípe s vami úplne súhlasím, presvedčte sa však, a to aj vo svojej skupine, či sa dá prítomnosť poslancov naozaj zaistiť.
<SPEAKER ID="071" NAME="Reinhard Rack" AFFILIATION="PPE-DE">
(DE) Vážený pán predseda, chcel by som predstaviť požiadavku v súvislosti so včerajšou rozpravou s francúzskym predsedníctvom. Niektorí predsedovia skupín mali v tejto dôležitej rozprave naozaj čo povedať a to je úplne v poriadku. Iní predsedovia skupín, a sú to stále tí istí, však pravidelne prekračujú časový limit o jednu alebo dve minúty.
<P>
Možno by sa mohol tento čas jednoducho odpočítať z celkového času príslušnej skupiny, pretože takto by sa nezmenil celkový čas vyhradený na rozpravu.

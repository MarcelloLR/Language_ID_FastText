<CHAPTER ID="006-08">
8. Časový rozvrh schôdzí Európskeho parlamentu na rok 2011 (hlasovanie)
<P>
K pozmeňujúcemu a doplňujúcemu návrhu č. 4:
<SPEAKER ID="124" NAME="Ashley Fox" AFFILIATION="ECR">
Vážený pán predsedajúci, mám procedurálnu námietku. Môžete potvrdiť, že hlasovanie o pozmeňujúcom a doplňujúcom návrhu č. 4 úspešne zníži náš počet návštev do Štrasburgu, ale bude zároveň v súlade so záväzkom Zmluvy usporiadať 12 zasadnutí?
<P>
(potlesk)
<SPEAKER ID="126" NAME="Klaus-Heiner Lehne" AFFILIATION="PPE">
(DE) Vážený pán predsedajúci, dámy a páni, z hlasovacieho zoznamu vidím, že vy, pán predsedajúci, máte v pláne vyhlásiť pozmeňujúci a doplňujúci návrh č. 2 za neprípustný. Chcel by som vás požiadať, aby ste to prehodnotili. Je správne, že sa v článku 229 Zmluvy vyžaduje, aby sa zasadnutie Európskeho parlamentu konalo druhý utorok v marci. Nie je to však v rozpore s pozmeňujúcim a doplňujúcim návrhom, ktorý predložila naša skupina.
<P>
Pozmeňujúci a doplňujúci návrh našej skupiny má za cieľ presunúť zasadnutie v Štrasburgu z 10. týždňa na 11. týždeň. To vám však nebráni usporiadať plenárne zasadnutie druhý utorok v marci. Chceme, aby bolo zasadnutie v Štrasburgu 11. týždeň, ale to neznamená, že je náš pozmeňujúci a doplňujúci návrh neprístupný. Chcel by som vás požiadať, aby ste to prehodnotili.
<SPEAKER ID="127" NAME="Predsedajúci">
Čítate moje myšlienky, pán Lehne, pretože budem postupovať presne tak, ako ste predpokladali.
<P>
- K pozmeňujúcemu a doplňujúcemu návrhu č. 4:
<SPEAKER ID="128" NAME="Bruno Gollnisch" AFFILIATION="NI">
(FR) Vážený pán predsedajúci, budem veľmi stručný. Myslím si, že napriek dvojzmyselnej formulácii by sa mal pozmeňujúci a doplňujúci návrh č. 4 vyhlásiť za neprípustný, pretože je v rozpore so zmluvami, a to najmä s interpretáciou týchto zmlúv, čo veľmi jasne vyjadril Súdny dvor Európskej únie v Luxemburgu vo svojom rozsudku, v ktorom sa ustanovuje, že sa musí zachovať súčasný počet schôdzí v Štrasburgu. Chápem, že niektorí poslanci s tým môžu nesúhlasiť, ale aj napriek tomu sa to v zmluvách absolútne jasne vysvetľuje a rozsudok súdu v Luxemburgu je rovnako jasný, keďže také sú právne predpisy v súčasnej podobe.
<SPEAKER ID="129" NAME="Predsedajúci">
Musím vám pred hlasovaním oznámiť, že predsedníctvo je presvedčené, že pozmeňujúci a doplňujúci návrh č. 2 je v rozpore so Zmluvou o fungovaní Európskej únie, a preto vyhlasuje pozmeňujúci a doplňujúci návrh č. 2 za neprípustný.
<P>
V článku 229 Zmluvy o fungovaní Európskej únie sa hovorí, že Európsky parlament, a teraz citujem: "sa schádza, bez toho aby musel byť zvolaný, v druhý utorok v mesiaci marec". Konferencia predsedov schválila návrh kalendára na rok 2011, ktorý zahŕňa schôdzu od 7. do 10. marca, a je teda v súlade s článkom 229 Zmluvy o fungovaní Európskej únie.
<P>
V pozmeňujúcom a doplňujúcom návrhu 2 sa navrhuje, aby sa táto schôdza preložila na nasledujúci týždeň. Ak by Parlament schválil tento pozmeňujúci a doplňujúci návrh, porušili by sme článok 229. Preto sa vyhlasuje za neprípustný.
<P>
- Pred hlasovaním o pozmeňujúcom a doplňujúcom návrhu č. 3:
<SPEAKER ID="130" NAME="Klaus-Heiner Lehne" AFFILIATION="PPE">
(DE) Vážený pán predsedajúci, mrzí ma to, ale nie je to také jednoduché. Článok 229 ste citovali celkom správne, ale nie je v rozpore s naším pozmeňujúcim a doplňujúcim návrhom. V článku 229 sa uvádza konkrétny deň, a to druhý utorok v marci. Náš pozmeňujúci a doplňujúci návrh sa týka týždňa v Štrasburgu ako celku, ktorý sa skladá zo štyroch dní. Preto musí byť prípustné presunúť zasadnutie v Štrasburgu z 10. týždňa na 11. týždeň. To nikomu nebráni usporiadať plenárne zasadnutie v Bruseli druhý utorok v marci. Ako tvrdíte sám, také sú podmienky Zmluvy.
<SPEAKER ID="131" NAME="Predsedajúci">
Vážený pán Lehne, tento pozmeňujúci a doplňujúci návrh nastoľuje otázku, ktorá by mohla mať rozličné interpretácie. V rokovacom poriadku sa uvádza, že v takýchto prípadoch má predsedníctvo posledné slovo, pokiaľ ide o platnú interpretáciu. Z uvedených dôvodov, ktoré som vysvetlil, sa predsedníctvo rozhodlo vyhlásiť pozmeňujúci a doplňujúci návrh č. 2 za neprípustný, keďže je v rozpore s článkom 229 Zmluvy o fungovaní Európskej únie. Je úplne samozrejmé, že akúkoľvek inú interpretáciu treba rešpektovať. Keďže však rozhoduje predsedníctvo, rozhodlo sa tak, ako sa rozhodlo.
<P>
Pred začiatkom hlasovania:
<SPEAKER ID="133" NAME="Potito Salatto" AFFILIATION="PPE">
(IT) Vážený pán predsedajúci, ospravedlňujem sa, že využívam túto príležitosť, aby som vyjadril, že je potrebné zasiahnuť, aby sa zabezpečili priame letecké spojenia bez komplikácií medzi Štrasburgom a európskymi hlavnými mestami pre tých, ktorí sú v súčasnosti nútení letieť tromi či štyrmi letmi, aby sa vôbec dostali do Štrasburgu. Žiadam, aby ste podnikli primerané kroky.
<P>
(potlesk)

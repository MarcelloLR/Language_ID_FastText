<CHAPTER ID="011">
Dobrovoľný systém označovania priemyselných výrobkov Braillovým písmom (písomné vyhlásenie)
<SPEAKER ID="142" NAME="Predsedajúca">
Písomné vyhlásenie č. 14 z roku 2011 o dobrovoľnom systéme označovania priemyselných výrobkov Braillovým písmom, ktoré predložili páni poslanci Konstantinos Poupakis, Richard Howitt, Ádám Kósa a panie poslankyne Eva Lichtenbergerová a Cecilia Wikströmová, podpísala prevažná väčšina všetkých poslancov Parlamentu a bude následne v súlade s článkom 123 rokovacieho poriadku postúpené jeho adresátom a uverejnené v textoch prijatých na tomto rokovaní, pričom v zápisnici sa uvedú mená podpísaných poslancov.
<SPEAKER ID="143" NAME="Konstantinos Poupakis" AFFILIATION="PPE">
(EL) Chcel by som osobne aj v mene mojich kolegýň a kolegov, pána Kósu, pani Wikströmovej, pána Howitta a pani Lichtenbergerovej poďakovať všetkým, ktorí podporili písomné vyhlásenie, ktoré sme predložili v presvedčení, že nevidiaci a sluchovo postihnutí ľudia majú právo žiť samostatne a plne sa zúčastňovať na živote spoločnosti. Dúfame, že táto iniciatíva položí základy pre ďalšie a bezprostredné opatrenia v tomto smere, a všetkým vám ďakujem.

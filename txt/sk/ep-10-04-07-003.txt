<CHAPTER ID="003">
Schválenie zápisnice z predchádzajúceho rokovania
<SPEAKER ID="008" NAME="Predseda">
Zápisnica z rokovania z 25. marca 2010 a prijaté dokumenty sú k dispozícii k nahliadnutiu. Zápisnica bola schválená.
<SPEAKER ID="009" NAME="Francesco Enrico Speroni" AFFILIATION="EFD">
(IT) Vážený pán predseda, spomenuli ste obete útokov v Rusku.
<P>
Len nedávno došlo k teroristickým útokom aj v Iraku, Afganistane a Pakistane, teda v krajinách, ktoré - tak ako Rusko - ležia mimo Európskej únie. Myslím, že je veľmi správne, aby sme pamätali aj na tieto obete.
<SPEAKER ID="010" NAME="Predseda">
Máte pravdu, pán Speroni. Súhlasím. Takýmito úvodnými slovami si v Európskom parlamente pripomíname udalosti takéhoto druhu, ku ktorým dochádza na celom svete. Všetky obete vnímame veľmi bolestivo. Takisto súcitíme s rodinami a priateľmi obetí a s krajinami, kde k takýmto veciam dochádza. Toto bol však výnimočný prípad, pretože konkrétne v Rusku sa niečo takéto už dlhší čas nestalo. Preto som to spomenul. Máte však úplnú pravdu, pán Speroni. Mali by sme pamätať na to, že každý týždeň na celom svete dochádza k takýmto skľučujúcim udalostiam. Práve preto má naša práca v Európe, v Európskom parlamente, taký zmysel a práve preto môžeme byť radi, že u nás Európe sa mnohé z týchto problémov už podarilo vyriešiť, hoci všetky sa nám ich zatiaľ vyriešiť nepodarilo. Ďakujem vám, pán Speroni, že ste mi to pripomenuli. Ďakujem veľmi pekne.

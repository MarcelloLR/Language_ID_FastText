<CHAPTER ID="007-03">
3. Humanitárna situácia v tábore Ašraf
<P>
- Pred začiatkom hlasovania
<SPEAKER ID="107" NAME="Charles Tannock" AFFILIATION="PPE-DE">
Vážená pani predsedajúca, zdá sa, že došlo k nejakej chybe v texte uverejnenom Parlamentom na internete. Je nesprávne formulovaný a nesúhlasí s textom, ktorý v skutočnosti naša skupina a ostatní predložili v spoločnom uznesení. Neviem, či ste o tom boli informovaní a či to môžete vziať do úvahy, ale text v odseku 2 by mal znieť "Rešpektujúc želania jednotlivcov žijúcich v tábore Ašraf, pokiaľ ide o ich budúcnosť;". Toto nebolo v skutočnosti uverejnené a to by malo byť v texte.
<SPEAKER ID="108" NAME="Predsedajúca">
Bola som o tom informovaná, pán Tannock, a všetky jazykové úpravy budú vykonané.
<P>
Po ukončení hlasovania
<SPEAKER ID="109" NAME="Hans-Peter Martin" AFFILIATION="NI">
(DE) Vážená pani predsedajúca, chcel by som vás upozorniť na skutočnosť, že za mnou, medzi radikálmi z krajnej pravice, sa nachádzajú ľudia, ktorí nie sú poslancami, a pokiaľ dobre vidím, tiež používajú hlasovacie karty.
<P>
(rozruch)
<SPEAKER ID="110" NAME="Predsedajúca">
Všetko sa to prešetrí, pán Martin.

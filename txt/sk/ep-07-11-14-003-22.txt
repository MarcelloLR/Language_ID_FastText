<CHAPTER ID="003-22">
22. Samit EÚ - Rusko (hlasovanie) 
<P>
- Spoločný návrh uznesenia: Samit EÚ - Rusko
<P>
· Pred začiatkom hlasovania:
<P>
·
<SPEAKER ID="129" NAME="Konrad Szymański" AFFILIATION="UEN">
(PL) Vážený pán predsedajúci, rád by som obrátil vašu pozornosť na skutočnosť, že po diskusii o kompromisnej verzii tohto uznesenia sme mali presne 16 minút, aby sme odovzdali pozmeňujúce a doplňujúce návrhy a skontrolovali výsledky našej práce. Domnievam sa, že toto podkopáva právo každého poslanca tohto Parlamentu a každej politickej skupiny v tomto Parlamente mať možnosť slobodne ovplyvňovať texty našich uznesení, a to i prostredníctvom pozmeňujúcich a doplňujúcich návrhov.
<P>
Dovolím si požiadať, aby v budúcnosti nebolo umožnené opakovanie takejto situácie.
<P>
- pred začiatkom hlasovania o pozmeňujúcom a doplňujúcom návrhu č. 1:
<SPEAKER ID="131" NAME="Ria Oomen-Ruijten, v">
mene skupiny PPE-DE. - (NL) Vážený pán predsedajúci, rada by som predložila nasledujúci pozmeňujúci a doplňujúci návrh k odseku 6. To si bude vyžadovať hlasovanie po častiach. Znenie prvej vety odseku by malo byť zmenené na:
<P>
"zdôrazňuje, že situácia v Čečensku je aj naďalej sporným bodom vo vzťahoch medzi EÚ a Ruskou federáciou"
<P>
(NL)a nahradiť tak text v jeho súčasnej podobe. Spravodajca s tým súhlasí.
<P>
(Ústny pozmeňujúci a doplňujúci návrh bol prijatý.)
<P>
· Pred začiatkom hlasovania o odseku 23:
<P>
·
<SPEAKER ID="135" NAME="Ria Oomen-Ruijten">
v mene skupiny PPE-DE. - (NL) Vážený pán predsedajúci, musíme skutočnosti nechať hovoriť samy za seba, rovnako ako samit o preletoch nad Sibírou. Ten sa nekonal, a preto žiadame, aby bol v texte odkaz naň nahradený odkazom na ďalší samit.
<P>
(Ústny pozmeňujúci a doplňujúci návrh bol prijatý.)
<P>
· Pred začiatkom hlasovania o odôvodnení O:
<P>
·
<SPEAKER ID="137" NAME="Hannes Swoboda, v">
mene skupiny PSE. - Vážený pán predsedajúci, hovoríme o zmrazených konfliktoch. Zmieňujeme sa o dvoch konfliktoch - v Abcházsku a Južnom Osetsku - ale ja by som v mene mojej skupiny rád za slová "zmrazený konflikt" vložil spojenie "ako napríklad v Podnestersku", aby bolo v odôvodnení O spomenuté aj Podnestersko.
<SPEAKER ID="138" NAME="Marianne Mikko, v">
mene skupiny PSE. - Vážený pán predsedajúci, pán Swoboda už vás informoval o našom pozmeňujúcom a doplňujúcom návrhu, ktorý sa týkal Podnesterska.
<P>
(Ústny pozmeňujúci a doplňujúci návrh bol prijatý.)

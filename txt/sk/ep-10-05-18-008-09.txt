<CHAPTER ID="008-09">
9. Deontologické otázky týkajúce sa riadenia spoločností (
<P>
Pred začiatkom hlasovania:
<SPEAKER ID="109" NAME="Derek Roland Clark" AFFILIATION="EFD">
Vážená pani predsedajúca, v súvislosti s vašou výzvou na ďalšie hlasovanie o správe pána Lehneho o deontologických otázkach by som sa vás rád opýtal, prečo toto hlasovanie prebieha. O uvedenom bode sa včera večer v rámci postupu "catch the eye" mala uskutočniť rozprava. Bola zrušená, takže hlasujeme o otázke, ktorá nebola predmetom rozpravy, aj keď sa to neuvádza. Vážená pani predsedajúca, chcem vám len pripomenúť, že keď sme uvedenú otázku nedávno predložili vo Výbore pre zamestnanosť, nikto v tomto výbore nevedel, čo deontológia znamená, až pokiaľ som sa im to nepokúsil vysvetliť. Nevedela to ani predsedníčka! Domnievam sa preto, že je veľmi nesprávne hlasovať o tomto neznámom a neprerokovanom návrhu.
<SPEAKER ID="110" NAME="Predsedajúca">
Môžem vám potvrdiť, že o tejto otázke sa rokovalo vo Výbore pre právne veci, ktorý návrh predložil. Prešiel tiež všetkými riadnymi postupmi, takže budem pokračovať v hlasovaní.

<CHAPTER ID="010">
Program práce
<SPEAKER ID="015" NAME="Predseda">
So zreteľom na skutočnosť, že ústna otázka adresovaná Rade o zavádzajúcich "riaditeľských spoločnostiach" sa nemôže riešiť pred 20.00 hod. a Rada v tom čase nemôže byť prítomná, čo je samozrejme poľutovaniahodné - nie je to tu síce zapísané, ale ja dodávam - zaznela žiadosť, aby sme ústnu otázku presunuli na neskoršiu schôdzu.
<SPEAKER ID="016" NAME="Hannes Swoboda">
v mene skupiny PSE - (DE) Vážený pán predseda, nezostáva nám iná možnosť ako súhlasiť. Povedali ste však, že Rada nemôže byť prítomná, ale ja pochybujem, že sa skutočne nemôže dostaviť. Nemám nič proti slovinskému predsedníctvu, ktoré je vždy nápomocné, no ako som povedal už niekoľkokrát predtým, keďže politický život sa neriadi časovým programom Rady, malo by byť možné Radu informovať o termínoch programu, aby sme zabezpečili určitú flexibilitu, nech môžeme o nových témach diskutovať s Radou hneď, keď sa objavia. O toto by som chcel požiadať.
<P>
Po druhé, vážený pán predseda, by som chcel požiadať, aby sme túto ústnu otázku zaradili do programu nasledovného zasadnutia, pretože je to urgentná záležitosť. Ak sa splnia tieto podmienky, potom môžeme súhlasiť.
<SPEAKER ID="017" NAME="Simon Busuttil">
v mene skupiny PPE-DE. - Vážený pán predseda, chcel by som vyjadriť svoj súhlas s predrečníkom, pokiaľ ide o veľký význam tejto ústnej otázky. Som veľmi sklamaný z toho, že tu Rada nebude prítomná v čase, keď sa o tejto otázke mala viesť rozprava.
<P>
Je to záležitosť, ktorá ovplyvňuje tisíce - ak nie státisíce - podnikov v Európe, ktoré sú zavádzané a podvodom prichádzajú o svoje peniaze. Takže je to veľká škoda, že tu Rada nebude. Myslím si, že by mala týmto podnikom, najmä malým podnikom, venovať väčšiu pozornosť a vážnejšie brať aj tento Parlament.
<SPEAKER ID="018" NAME="Predseda">
Oceňujem vaše slová. Slovinské predsedníctvo je obyčajne veľmi nápomocné, ale na základe dnešnej situácie sa sťažujete skutočne oprávnene.
<P>
Dohodli sme sa teda, že sa touto otázkou budeme zaoberať na budúcej schôdzi.
<P>
(Program práce bol schválený po zmene a doplnení)

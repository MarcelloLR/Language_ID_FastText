<CHAPTER ID="008-12">
12. Účtovná závierka Európskej policajnej akadémie za rozpočtový rok 2008
<SPEAKER ID="112" NAME="Véronique Mathieu" AFFILIATION="PPE">
(FR) Dňa 7. októbra 2010 Parlament prijal rozhodnutie neudeliť Európskej policajnej akadémii absolutórium za rozpočtový rok 2008 počtom hlasov 618 ku 0, pričom siedmi poslanci sa zdržali hlasovania.
<P>
V súlade s rokovacím poriadkom Parlamentu, keď sa absolutórium neudelí, na nasledujúcej schôdzi bude predložený formálny návrh na vykonanie účtovnej závierky. Rozhodnutie, o ktorom sa má dnes hlasovať, je preto technickým opatrením určeným na vykonanie účtovnej závierky za príslušný rozpočtový rok, nie na udelenie absolutória. Toto som chcela vysvetliť.

<CHAPTER ID="012">
Program práce
<SPEAKER ID="017" NAME="Predseda">
Konečné znenie návrhu programu tejto schôdze, ktorý odsúhlasila konferencia predsedov na svojom zasadnutí vo štvrtok 8. januára 2009 v súlade s článkami 130 a 131 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
Pondelok:
<P>
Keďže pani Andrikienová nemôže byť prítomná na dnešnom rokovaní, aby predniesla svoju správu o rozvoji Rady OSN pre ľudské práva a úlohe EÚ, hlasovanie o tejto správe sa uskutoční v stredu, ako bolo naplánované, bez všeobecnej diskusie.
<P>
Utorok: žiadne pozmeňujúce a doplňujúce návrhy
<P>
Streda:
<P>
Skupina zelených/Európska slobodná aliancia ukončila všeobecnú diskusiu o situácii v Gaze predložením návrhu uznesenia. Pán Cohn Bendit odôvodní tento návrh.
<SPEAKER ID="018" NAME="Daniel Cohn-Bendit" LANGUAGE="FR">
Vážený pán predseda, dámy a páni, všetci vieme, aká je situácia v Gaze. Je celkom prirodzené, že by sa ňou mal zaoberať náš Parlament. Žiadame Bezpečnostnú radu, aby zaujala stanovisko, žiadame Európsku úniu a jej orgány, aby zaujali stanovisko; v našom Parlamente iba vedieme rozpravy o problémoch, zaujať stanovisko však nechceme. Vzhľadom na naliehavosť situácie v Gaze si myslím, že je nesmierne dôležité, aby tento Parlament vyslovil svoj názor a sformuloval to, čo si naozaj želá, aby sa skončilo vraždenie, ktoré sa v súčasnosti deje na Blízkom východe. Považujem za neprijateľné, ak by tento Parlament nemal odvahu alebo odhodlanie po skončení našej rozpravy jednoznačne hlasovať v prospech uznesenia. Z tohto dôvodu naša skupina žiada o prehodnotenie rozhodnutia konferencie predsedov a tiež o to, aby sa rozprava o situácii v Gaze, v ktorej musíme pokračovať, ukončila jasným a pevným stanoviskom väčšiny tohto Parlamentu, aby sa masaker v Gaze skončil. Chceme uznesenie, musíme si však uvedomiť, že vzhľadom na terajšiu situáciu nesieme politickú zodpovednosť a táto zodpovednosť nesmie zostať iba pri samotnej rozprave. Potrebujeme také uznesenie, ktoré jasne vysloví to, čo naozaj chceme a čo odsudzujeme!
<SPEAKER ID="019" NAME="Hannes Swoboda">
v mene skupiny PSE. - (DE) Vážený pán predseda, tomuto problému sme samozrejme venovali veľkú pozornosť. Pán Cohn Bendit azda preceňuje význam uznesenia, ale s uznesením Bezpečnostnej rady máme základ, ktorý by sme mali podporovať a, ako už povedal pán predseda Parlamentu, od obidvoch strán požadovať snahu o dosiahnutie mieru, zloženie zbraní a dodržiavanie uznesenia Bezpečnostnej rady. Chcel by som však dodať, že toto musí byť jadrom nášho uznesenia. Ak to tak bude, môžeme ho podporiť. V takomto kontexte by sme chceli spolupracovať a v tomto zmysle by sme podporili návrh, ktorý predložil pán Cohn Bendit.
<SPEAKER ID="020" NAME="Elmar Brok">
v mene skupiny PPE-DE. - (DE) Vážený pán predseda, dámy a páni, odporúčanie konfederácie predsedov nesie v sebe veľkú múdrosť. Dnes sme si vypočuli vyhlásenie predsedu Parlamentu, ktorého podporili, pokiaľ sa nemýlim, všetci poslanci tohto Parlamentu. Ide o dôležitý základný princíp a dôležité vyhlásenie Parlamentu. V priebehu niekoľkých nasledujúcich dní získame množstvo informácií: prostredníctvom zasadnutí organizovaných Výborom pre zahraničné veci a delegáciami, ako aj prostredníctvom rozhovorov s predsedníctvom Rady a Komisie. Preto dnes nie sme schopní vypracovať uznesenie, ktoré bude naozaj podrobne zodpovedať skutočnostiam, ktoré sa udiali vo štvrtok.
<P>
Minulý týždeň som strávil dva dni na hranici pásma Gazy a videl som množstvo trpiacich ľudí na obidvoch stranách. Som presvedčený, že samotné prímerie nestačí. Prímerie musí byť v budúcnosti spojené so zastavením pašovania zbraní do Gazy. Obzvlášť kľúčový význam majú podrobnosti z rokovaní, ktoré sa dnes uskutočnili v Egypte. Nemali by sme to pokaziť uznesením, ktoré by ovládali emócie. Z tohto dôvodu som za zachovanie uznesenia konferencie predsedov.
<SPEAKER ID="021" NAME="Predseda">
(Parlament prijal návrh)
<P>
Konečné termíny sú takéto: návrhy uznesení dnes večer o 20.00 hod., pozmeňujúce a doplňujúce návrhy a spoločné návrhy uznesení v stredu o 10.00 hod.
<P>
Štvrtok: žiadne pozmeňujúce a doplňujúce návrhy
<SPEAKER ID="022" NAME="Daniel Cohn-Bendit" AFFILIATION="Verts/ALE">
(DE) Vážený pán predseda, mal som ďalšiu poznámku k nasledujúcej rozprave týkajúcej sa sporu o plyn medzi Ukrajinou a Sovietskym zväzom a o kríze... Ruskom!
<P>
(FR) Ospravedlňujem sa za predošlú poznámku, Francis, nemyslel som to tak.
<P>
(DE) Pokiaľ ide o túto diskusiu: radi by sme navrhli, a veríme, že sa na tom zhodnú všetky skupiny, aby táto rozprava zahŕňala diskusiu o tom, že Slovensko chce nezákonne uviesť opäť do prevádzky atómovú elektráreň. Chcel som len...
<P>
protestné pokrikovanie
<P>
Ty si na to ako stvorený. Mal by si byť ticho, človeče. Ticho. Si to ty. Len som si chcel byť istý. Sme v Parlamente, priateľu.
<SPEAKER ID="025" NAME="Predseda">
Pán Cohn-Bendit a pán Ferber okamžite prestaňte s touto hádkou. Môžete v nej pokračovať inokedy. Všetko, čo súvisí s touto rozpravou, môže byť v nej spomenuté.
<SPEAKER ID="026" NAME="Giorgos Dimitrakopoulos" AFFILIATION="PPE-DE">
(EL) Vážený pán predseda, nakoľko je problematika týkajúca sa Slovenska a Bulharska veľmi vážna, tiež by som vás chcel požiadať, aby ste sa spýtali Európskej komisie, ktorá v konečnom dôsledku dohliada na dohody a na plnenie dohody o pristúpení, aby nám objasnila, čo sa v skutočnosti deje a prečo sa tieto dve krajiny takto rozhodli.
<SPEAKER ID="027" NAME="Predseda">
Komisia si to istotne poznamenala, takže to zohľadní.
<P>
(Program práce bol prijatý)

<CHAPTER ID="003">
Privítanie
<SPEAKER ID="008" NAME="Predseda">
Rád by som ešte srdečne privítal Jeho Eminenciu biskupa metropolitu zo Starej Zagory v Bulharsku, ktorý teraz zasadá s delegáciou pravoslávnych cirkevných predstaviteľov v galérii pre vybraných hosťov.
<P>
(potlesk)
<P>
Vaša Eminencia, bolo mi potešením s Vami dnes ráno hovoriť.
<P>
Je to pre mňa veľké potešenie privítať tu dnes medzi nami víťaza prvej Ceny Karola Veľkého pre mládež. Túto cenu udeľujú spoločne medzinárodná Nadácia Ceny Karola Veľkého v Cáchach a Európsky parlament. Odovzdávanie cien prebehlo dňa 29. apríla v Cáchach. Naši mladí priatelia sú od včerajška na návšteve v Európskom parlamente a teraz sa nachádzajú v galérii pre vybraných hosťov.
<P>
(potlesk)
<P>
Vítam medzi nami víťazov prvej ceny, ktorí zastupujú projekt "Študenti bez hraníc ", slečnu Emöke Korzenszkyovú z Maďarska, slečnu Ilonu Mikoczyovú zo Slovenska, slečnu Agotu Demeterovú z Rumunska a pána Zoltána Csadiho zo Slovenska. Pán Lorenzo Marsili zo Spojeného kráľovstva tu zastupuje projekt "Festival Európy " v Londýne, ktorý získal druhú cenu. Nakoniec by som rád privítal víťaza tretej ceny, ktorá bola udelená štátnemu gymnáziu z mestského obvodu Vyronas v gréckych Aténach. Srdečne preto vítam slečnu Paraskevi Christodoulopoulouovú.
<P>
V mene Európskeho parlamentu by som vám chcel poďakovať za to, že podporujete myšlienku európskej integrácie medzi mladými ľuďmi.
<P>
(potlesk)
<P>
Taktiež by som rád privítal delegáciu z navarrského parlamentu v Španielsku, ktorá zasadá v galérii pre vybraných hostí. Delegáciu vedie predsedníčka parlamentu, pani Elena Torres Mirandaová. Srdečne vás vítam!
<P>
(potlesk)
<P>
Dnes a zajtra sa týchto desať členov delegácie stretne s rôznymi zástupcami Európskeho parlamentu vrátane mňa samotného. Bude mi veľkým potešením sa s nimi stretnúť. Prajem vám úspešný a príjemný pobyt v Bruseli a návštevu Európskeho parlamentu. Bienvenidos!

<CHAPTER ID="012-03">
3. Predkaukazsko, najmä prípad Olega Orlova (
<SPEAKER ID="351" NAME="Bernd Posselt" LANGUAGE="DE">
Vážený pán predsedajúci, pán Landsbergis, ktorý pozná Predkaukazsko lepšie ako takmer ktokoľvek iný, tu nechal niekoľko stručných ústnych pozmeňujúcich a doplňujúcich návrhov, ktoré spresňujú text a o ktorých podporu vás chcem požiadať. Predkladám ich v jeho mene.
<P>
V odseku 3 chceme pridať slovo "skutočnému" za slová "uznáva právo Ruska na boj proti" a pred slovo "terorizmu", aby to bolo jasnejšie, pretože terorizmus sa často používa ako zámienka. V odseku 5 chceme pridať slovo "pretrvávajúca", aby text znel "zdôrazňuje, že pretrvávajúca beztrestnosť v Čečensku". V odseku 15 chceme pridať slovo "zastrašujúcu", aby text znel "odsudzuje zastrašujúcu prehliadku kancelárií organizácií pôsobiacich v oblasti ľudských práv".
<P>
Účelom týchto zmien je len spresnenie jazyka správy a chcel by som poprosiť tento Parlament, aby ich prijal.

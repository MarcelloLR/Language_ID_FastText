<CHAPTER ID="004-05">
5. Situácia v Gaze (hlasovanie) 
<P>
- Pred začiatkom hlasovania
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) - Vážený pán predseda, po konzultáciách s politickými skupinami podpisujúcimi spoločné uznesenie si želáme požiadať o zmenu v štruktúre odseku 3.
<P>
Nejde o ústny pozmeňujúci a doplňujúci návrh, pretože nechceme pridať ani odstrániť žiadne slová. Chceme zachovať text v jeho súčasnom znení, ale rozdelený na tri samostatné odseky.
<P>
Aby sa odstránili akékoľvek pochybnosti, pán predseda, mal by znieť takto:
<P>
"3. znovu opakuje svoju výzvu na okamžité ukončenie všetkých násilných činov;"
<P>
"4. vyzýva Izrael, aby zastavil vojenské akcie, v ktorých prichádzajú o život a v ktorých sú ohrozené civilné osoby, ako aj aby zastavil mimosúdne cielené zabíjanie;"
<P>
"5. vyzýva hnutie Hamas po nelegálnom prevzatí Pásma Gazy, aby zabránilo odpaľovaniu rakiet palestínskymi milíciami z Pásma Gazy na územie Izraela;"
<P>
Preto netreba zmeniť znenie, pán predseda. Nežiadame o pridanie ani vypustenie žiadnych slov: iba aby sa tento odsek rozdelil na tri samostatné časti.
<P>
(Parlament schválil návrh.)

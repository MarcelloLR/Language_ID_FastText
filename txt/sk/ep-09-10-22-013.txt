<CHAPTER ID="013">
Hlasovanie
<SPEAKER ID="264" NAME="Predsedajúci">
Ďakujem, pán komisár Orban. Rozprava sa skončila. Po skončení rozpravy pristúpime k hlasovaniu.
<P>
Chcel by som využiť túto príležitosť a vyjadriť sa k otázke, ktorá vznikla dnes popoludní počas vysvetľovania hlasovania a aj teraz pri postupe "chatch-the-eye". Podľa rokovacieho poriadku sa po začatí vysvetlení hlasovania alebo postupu "catch-the-eye" neprijímajú žiadne ďalšie žiadosti. Požiadal som službu, aby o tom prípadne znova všetkých informovala. Dnes sme sa tým už príležitostne zaoberali, ale nabudúce si na to musíme dávať pozor, inak výrazne prekročíme čas oznámený poslancom.
<P>
Ďalším bodom programu je hlasovanie o šiestich návrhoch uznesení o Guinei. Najskôr sa budeme zaoberať spoločným návrhom uznesenia od šiestich skupín, ktorý by mal nahradiť všetky návrhy uznesení o tejto otázke.

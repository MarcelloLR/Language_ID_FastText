<CHAPTER ID="009">
Hlasovanie (pokračovanie) 
<SPEAKER ID="181" NAME="Nicole Sinclaire" AFFILIATION="NI">
Vážený pán predsedajúci, chcela by som popriať všetko dobré pánovi Fariñasovi a zablahoželať mu k cene, ale zároveň by som chcela pripomenúť Parlamentu, že pred rokom sme tu mali predstaviteľov organizácie Memorial, ktorí si tiež nepochybne zaslúžili túto cenu. Odvtedy boli dvaja z nich zatknutí a aj napriek tomu sa Rusko na úkor piatich krajín EÚ stalo hostiteľskou krajinou prestížnych futbalových majstrovstiev sveta, ktoré sa budú konať v roku 2018.
<P>
Prečo Európsky parlament nevyjadril svoje znepokojenie? Ak má táto cena niečo znamenať, musíte sa vzoprieť tomuto porušovaniu ľudských práv.

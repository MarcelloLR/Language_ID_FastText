<CHAPTER ID="006-02">
2. Uvoľnenie prostriedkov z Európskeho fondu na prispôsobenie sa globalizácii: Noord Brabant a Zuid Holland divízia 18, Holandsko (
<P>
- Pred začiatkom hlasovania:
<SPEAKER ID="083" NAME="Lucas Hartong" AFFILIATION="NI">
(NL) Vážený pán predsedajúci, otázka pomoci Holandsku z Fondu solidarity Európskej únie je, našťastie, dnes ešte stále na programe, ak by to však záviselo od môjho kolegu poslanca pána Daula z Poslaneckého klubu Európskej ľudovej strany (kresťanských demokratov), dnes by sme tu o nej nehlasovali a Holandsko by bolo potrestané za odmietnutie 6 % nárastu rozpočtu EÚ a zavedenia európskych daní. Delegácia holandskej Strany za slobodu (PVV) považuje za úplne neprijateľné, že sa pán Daul na tejto myšlienke dokonca zabával. Je to vážna urážka Holandska ako členského štátu.
<SPEAKER ID="084" NAME="Predsedajúci">
Presne o tomto bode sa rokovalo včera a rozprava sa skončila.
<SPEAKER ID="085" NAME="Joseph Daul" AFFILIATION="PPE">
(FR) Vážený pán predsedajúci, dámy a páni, počas minulej Konferencie predsedov sme sa rozhodli zaradiť do programu dnešného rokovania správu pani Materovej. Nikto nežiadal, aby sa táto správa do programu nezaradila. Preto sa ako predseda pýtam nasledujúcu otázku: budeme vzhľadom na takéhoto jednotlivca schopní čestne diskutovať, ako sme si za päť rokov zvykli? Túto otázku sa chystám položiť vo štvrtok ráno. Okrem toho, ak budú Európski konzervatívci a reformisti naďalej trvať na tom, aby sa táto osoba zúčastňovala na Konferencii predsedov, zmeníme spôsob našej práce. To je všetko, čo by som k tomu povedal.
<SPEAKER ID="086" NAME="Barbara Matera" LANGUAGE="IT">
Vážený pán predsedajúci, dámy a páni, dnes nás vyzývajú, aby sme hlasovali o balíku pomoci pre Holandsko, ktoré požiadalo o uvoľnenie prostriedkov z Európskeho fondu pre prispôsobenie sa globalizácii v celkovej sume 10,5 milióna EUR.
<P>
Tento presun vnútorných finančných prostriedkov do rozpočtu Únie možno stále vykonať v rámci bežného postupu. Hrozí však, že budúce žiadosti o pomoc - a ich počet stále rastie - budú zablokované v dôsledku neschopnosti schváliť rozpočet na rok 2011. Ak systém dvanástin od januára vstúpi do platnosti, fakticky nebude možné vykonať presuny a pokračovať v nevyhnutných platbách.
<P>
Vzhľadom na tieto konkrétne skutočnosti v čase, keď Európa ako celok čelí hospodárskym problémom, Parlament dúfa vo väčší zmysel pre zodpovednosť členských štátov, ktoré v Rade kladú odpor schváleniu úsporného rozpočtu, ktorý je v súlade s výsadami vyplývajúcimi z Lisabonskej zmluvy.

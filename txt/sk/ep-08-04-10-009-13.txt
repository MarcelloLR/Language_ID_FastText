<CHAPTER ID="009-13">
13. Správa o pokroku Bývalej juhoslovanskej republiky Macedónsko za rok 2007 (
<P>
- Pred začiatkom hlasovania
<SPEAKER ID="092" NAME="Hannes Swoboda">
v mene Skupiny PSE. - (DE) Vážený pán predseda, prepáčte mi, že som sa pred chvíľou hlásil priskoro. Budem stručný. Plne súhlasíme so základnou hybnou silou správy pána Meijera; odviedol veľmi dobrú prácu. Jedna záležitosť je veľmi citlivá, a to otázka názvu. Chceme pomôcť Macedónsku dostať sa cez tieto búrlivé vody a preto chceme od dnes do najbližšej parlamentnej schôdze v Štrasburgu spolupracovať so spravodajcom a s tieňovým spravodajcom, aby sme našli riešenie tak, aby sme mohli hlasovať na najbližšej parlamentnej schôdzi v Štrasburgu. To znamená odloženie dnešného hlasovania.
<SPEAKER ID="093" NAME="Daniel Cohn-Bendit">
v mene skupiny Verts/ALE. - (DE) Pán Swoboda, toto je smiešne! Každý predsa vie, že za týždeň nedokážeme nájsť riešenie. Tento spor sa tiahne už roky a už sa musí rozhodnúť: Macedónsko sa volá Macedónsko. Grécko to musí akceptovať a potom budeme hlasovať. Nič sa nezmení, či tak spravíme dnes, alebo to odložíme o týždeň; Macedónsko sa stále bude volať Macedónsko.
<P>
(potlesk)
<SPEAKER ID="094" NAME="Martin Schulz" AFFILIATION="PSE">
(DE) Vážený pán predseda, chcel by som hlasovať za návrh pána Swobodu, aj keď pán Cohn-Bendit si nedokáže predstaviť túto prácu, pravdepodobne preto, lebo nie je v súlade s jeho štýlom politickej práce. Je možné dosiahnuť kompromisy v priebehu niekoľkých dní, ak si vyhradíte čas na hľadanie týchto kompromisov a to je presne zámer správy pána Swobodu. Áno, môžeme hlasovať na najbližšej parlamentnej schôdzi, ale počas dní, ktoré uplynú môžeme nájsť kompromis pre naše uznesenie, vzhľadom na to, že sa zdá, že sme na dobrej ceste urobiť tak v tejto snemovni. Mali by sme si nato zobrať čas, aj keď pán Cohn-Bendit sa cíti byť pod tlakom.
<SPEAKER ID="095" NAME="Erik Meijer">
spravodajca. - (NL) Vážený pán predseda, nie že by som v podstate nesúhlasil s pánom Cohn-Benditom v otázke názvu, ale myslím si, že návrh pána Swobodu by mal byť prijatý. Myslím si, že by bolo rozumné, aby sa Parlament na túto záležitosť pozrel lepšie a našiel riešenie, a rokovania, kontakty medzi Macedónskom a Gréckom sú v najbližších dňoch veľmi dôležité. Preto si myslím, že by bolo naozaj múdre odložiť hlasovanie až do Štrasburgu.
<P>
(Parlament návrh prijal. Hlasovanie bolo odložené.)

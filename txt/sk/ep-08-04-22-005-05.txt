<CHAPTER ID="005-05">
5. Výkon funkcie ombudsmana (
<P>
Pred hlasovaním:
<SPEAKER ID="083" NAME="Anneli Jäätteenmäki">
spravodajkyňa. - (FI) Pán predsedajúci, prosím navrhnite Parlamentu nasledujúci postup, na ktorom sa koordinátori Výboru pre ústavné veci jednomyseľne zhodli na schôdzi dňa 31. marca.
<P>
Hlasovanie, ktoré sa má teraz konať, by sa malo vzťahovať iba na návrh rozhodnutia a hlasovanie o návrhu uznesenia by malo byť odložené dovtedy, kým Komisia nepredloží svoje stanovisko a Rada ho neschváli. Predseda Parlamentu by mal oficiálne predložiť Komisii a Rade znenie návrhu rozhodnutia, ktoré bolo Parlamentom schválené hlasovaním, aby ho mohli Komisia a Rada preskúmať podľa článku 195 Zmluvy o ES. Na záver by mal požiadať Výbor pre ústavné veci, aby sa spojil s Radou a Komisiou a Parlamentu včas predložil návrh, ako v tejto záležitosti postupovať.
<P>
(Parlament schválil návrh postupu hlasovania)

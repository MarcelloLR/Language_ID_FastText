<CHAPTER ID="004">
Priority boja proti Alzheimerovej chorobe (písomné vyhlásenie): pozri zápisnicu
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
- (SV) Dúfam, že teraz bude celý Parlament počúvať. Počas januárového plenárneho zasadnutia sme jednohlasne prijali uznesenie o Africkom rohu. Obsahovalo osobitný odsek, v ktorom sa uvádza, že Dawit Isaak by mal byť prepustený na slobodu. Dawit Isaak je v súčasnosti veľmi chorý a rada by som požiadala predsedu, aby napísal eritrejským orgánom.
<P>
Správy o tejto chorobe boli potvrdené z niekoľkých zdrojov a boli spomenuté aj dnes vo švédskych médiách. Situácia je veľmi vážna a zúfalá, a rada by som vám pripomenula, že Dawit Isaak je švédsko-eritrejský novinár, ktorý bol uväznený bez súdneho konania od roku 2001. Jeho zdravotné problémy sú v súčasnosti také vážne, že bol prevezený do vojenskej nemocnice a obávam sa o jeho život.
<P>
Chcela by som požiadať o podporu v záujme oslobodenia Dawita Isaaka.
<P>
(potlesk)
<SPEAKER ID="088" NAME="Predsedajúca">
- Pani Svenssonová, môžem potvrdiť, že predseda týmto orgánom napíše.

<CHAPTER ID="005-06">
6. Interoperabilita služieb interaktívnej digitálnej televízie (hlasovanie) 
<P>
- Správa: Weber
<P>
Pred hlasovaním:
<SPEAKER ID="090" NAME="Henri Weber  " AFFILIATION="PSE">
spravodajca. - (FR) Pán predsedajúci, dámy a páni, na základe zbližovania televízie, telekomunikácií a internetu sa televízia stáva interaktívnym médiom a televízni diváci "aktérmi".
<P>
Divák teraz môže vyhľadávať obsah, voliť programy a reagovať na vysielanie; to však vyžaduje čoraz väčší počet zariadení. Na zjednodušenie používania týchto zariadení a na zabránenie zbytočným nákladom pre spotrebiteľov je nevyhnutné, aby boli tieto zariadenia schopné vzájomne komunikovať a pracovať spoločne. To sa nazýva "interoperabilita".
<P>
Predložená správa sa snaží presadiť interoperabilitu v rámci Európskej únie. Jej cieľom je tiež zabezpečiť dodržiavanie plurality informácií a rozmanitosti obsahu v novej technologickej ére, čo vyžaduje aktívnu, dlhodobú a bdelú politiku verejných orgánov na vnútroštátnej i európskej úrovni.

<CHAPTER ID="007-07">
7. Reforma Svetovej obchodnej organizácie (
<P>
- Pred začiatkom hlasovania:
<SPEAKER ID="095" NAME="Luigi Cocilovo" AFFILIATION="ALDE">
(IT) Vážená pani predsedajúca, rád by som sa v mene skupiny ALDE opýtal, či sa dá o odseku 42 hlasovať oddelene.
<SPEAKER ID="096" NAME="Harlem Désir" AFFILIATION="PSE">
(FR) Vážená pani predsedajúca, prekvapuje ma posledná požiadavka skupiny ALDE, ktorá nie je v súlade s dohodou dosiahnutou medzi skupinami vo Výbore pre medzinárodný obchod v čase, keď sa hlasovalo o tejto správe.
<P>
Z uvedeného dôvodu by sme sa mali postaviť proti nej. V skutočnosti si myslíme, že návrh, ktorý tento odsek obsahuje, a ktorý dáva najchudobnejším malým rozvojovým krajinám šancu ťažiť z pokút uvalených na veľké rozvojové krajiny organizáciou WTO, je požiadavkou, ktorú by mal Európsky parlament podporiť.
<SPEAKER ID="097" NAME="Predsedajúca">
. - Ďakujem. Chcela som poznamenať, že požiadavku sme očividne dostali už po uplynutí lehoty, preto som sa chcela opýtať Parlamentu, či by si želal oddelené hlasovanie.
<P>
Teraz je to už zrejmé, takže moja otázka je bezpredmetná.

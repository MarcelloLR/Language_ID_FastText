<CHAPTER ID="005-02">
2. Postup predkladania petícií (zmena a doplnenie hlavy VIII rokovacieho poriadku) (
<P>
- Pred začiatkom hlasovania:
<SPEAKER ID="054" NAME="Brian Crowley">
v mene skupiny UEN. - Vážená pani predsedajúca, ospravedlňujem sa za prerušenie hlasovania.
<P>
Podľa článku 170 rokovacieho poriadku žiadam poslancov Parlamentu, aby odložili hlasovanie o správe pána Onestu, ktorá sa týka postupu predkladania petícií, keďže touto záležitosťou sa v súčasnosti zaoberá konferencia predsedov v súvislosti s reformou postupov Parlamentu. Konferencia predsedov bude o konkrétnych otázkach reformy, ktorými sa zaoberá správa pána Onestu, diskutovať na schôdzi 5. marca 2009. Žiadam preto, pokiaľ je to možné, aby sa hlasovanie o tejto správe odložilo do schôdze v Štrasburgu v druhom marcovom týždni. Žiadam Parlament, aby to podľa možnosti schválil.
<SPEAKER ID="055" NAME="Gérard Onesta" LANGUAGE="FR">
Vážená pani predsedajúca, skúsme byť presní. Táto správa mení a dopĺňa, či skôr objasňuje, naše nariadenie, aby bolo jasné, ako sa prijímajú alebo neprijímajú petície určené Výboru pre petície, ako sa poskytujú informácie predkladateľom petícií a podobne.
<P>
Vo Výbore pre ústavné veci bola správa schválená jednomyseľne, myslím s jedným hlasom proti. Nemyslím si preto, že správa je veľmi sporná. Dohodli sme sa tu však na jednom článku, ktorým sme chceli ujasniť, že ak a keď Lisabonská zmluva nadobudne platnosť, predkladateľom petícií sa jednoducho oznámi, či s ich petíciou súvisí nejaká petícia, ktorá nebola predložená Parlamentu, ale Európskej komisii - mám na mysli tie petície s miliónmi podpisov.
<P>
Ak tomu správne rozumiem, problematický je práve tento článok vzhľadom na odkaz na možnú budúcu zmluvu. Osobne dokážem zniesť, že sa odloží do 5. marca a dokážem zniesť aj "rýchle hlasovanie" o stiahnutí tohto pozmeňujúceho a doplňujúceho návrhu. Na druhej strane by bolo poľutovaniahodné, keby sme v tomto bode nedokázali upraviť naše nariadenie, keď s ním bolo v minulosti toľko problémov. Dámy a páni, som vo vašich rukách.

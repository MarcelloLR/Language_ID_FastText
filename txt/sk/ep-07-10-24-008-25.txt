<CHAPTER ID="008-25">
25. Prínos daňových a colných politík pre Lisabonskú stratégiu (hlasovanie) 
<P>
Správa: Wagenknecht
<P>
- Pred začiatkom hlasovania o odseku 37:
<SPEAKER ID="157" NAME="Piia-Noora Kauppi" AFFILIATION="PPE-DE">
Vážený pán predsedajúci, zmena, ktorú navrhujeme, je, že Parlament v tomto štádiu skôr "vezme na vedomie” ako "privíta”, že Komisia predložila oznámenie o vyrovnaní strát, keďže práca na správe o tejto téme pokračuje vo Výbore pre hospodárske a menové veci.
<P>
(Parlament súhlasil s prijatím ústneho pozmeňujúceho a doplňujúceho návrhu)
<P>
- Pred začiatkom konečného hlasovania:
<SPEAKER ID="159" NAME="Sahra Wagenknecht">
spravodajkyňa. - (DE) Vážený pán predsedajúci, dámy a páni, domnievam sa, že to, že Parlament nemal odvahu na vyjadrenie skutočnej a tvrdej kritiky trendu daňovej politiky v Európskej únii, ktorý ide úplne zlým smerom, ktorý prináša zisky a bohatstvo nadnárodným spoločnostiam v neuveriteľnej miere, zatiaľ čo konzumenti, pracovníci, a najmä nízkopríjmové skupiny čelia ešte väčšiemu daňovému zaťaženiu, je poľutovaniahodnou skutočnosťou.
<P>
Podľa môjho názoru, je správa, ako je predložená, neakceptovateľná. Chcem, aby bolo moje meno stiahnuté z tejto správy a obraciam sa na každého v tomto Parlamente, kto chce skutočne pre Európsku úniu daňovú politiku, ktorá neslúži iba záujmom horných desaťtisíc, ale bude na prospech väčšine Európskych občanov: hlasujte, prosím, v neprospech tejto správy.
<SPEAKER ID="160" NAME="Predsedajúci">
Berieme na vedomie vaše vyhlásenie, pani Wagenknechtová.

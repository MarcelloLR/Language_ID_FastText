<CHAPTER ID="006-06">
6. AIDS/HIV v súvislosti s XVIII. medzinárodnou konferenciou o AIDS (Viedeň, 18. - 23. júla 2010) (
<P>
- Pred začiatkom hlasovania:
<SPEAKER ID="170" NAME="Michael Cashman" AFFILIATION="S&amp;D">
Vážený pán predseda, vzhľadom na význam tohto hlasovania pred konaním konferencie vo Viedni žiadam pri záverečnom hlasovaní hlasovanie podľa mien.
<SPEAKER ID="171" NAME="Francesco Enrico Speroni" LANGUAGE="IT">
Vážený pán predseda, dámy a páni, naša skupina s týmto nesúhlasí.
<P>
(Žiadosť bola zamietnutá.)
<SPEAKER ID="173" NAME="Astrid Lulling" AFFILIATION="PPE">
(FR) Musíme sa upokojiť. Keďže Luxemburčania ovládajú francúzštinu aj nemčinu slovom aj písmom, chcem vás pred začiatkom hlasovania o tomto veľmi chúlostivom uznesení upozorniť na obrovský rozdiel medzi francúzskou a nemeckou verziou odseku 17.
<P>
V nemeckej verzii sa uvádza, že "vyzýva všetky členské štáty a Komisiu...
<P>
(DE) aby podporili opatrenia v oblasti bezpečného umelého prerušenia tehotenstva."
<P>
(FR) ... aby podporili opatrenia v záujme bezpečného umelého prerušenia tehotenstva." Bolo mi povedané, že táto časť vety sa nenachádza ani vo francúzskej, ani v anglickej verzii.
<P>
Vážený pán predseda, mohli by ste, prosím, zistiť, či je francúzsky text správny? Určite by to mnohým poslancom pomohlo rozhodnúť sa pri hlasovaní.
<SPEAKER ID="176" NAME="Predseda">
Opravíme všetky preklady tak, aby boli v súlade s pôvodnými textami. Preveríme túto vec. Ďakujem vám.
<SPEAKER ID="177" NAME="Michael Cashman" AFFILIATION="S&amp;D">
Vážený pán predseda, keďže sme práve dohlasovali, rád by som vedel, či by istá politická strana bola ochotná odvolať svoj nesúhlas a umožniť nám teraz v záverečnom hlasovaní hlasovať podľa mien.
<SPEAKER ID="178" NAME="Francesco Enrico Speroni" LANGUAGE="IT">
Vážený pán predseda, dámy a páni, potvrdzujem náš nesúhlas.
<P>
(Žiadosť bola zamietnutá.)
<P>
- Po ukončení hlasovania:
<SPEAKER ID="180" NAME="Gay Mitchell" AFFILIATION="PPE">
Vážený pán predseda, nechcem zdržiavať, ale teší ma, že pán Cashman dnes hovorí tak rozumne. Myslím si, že by bolo dobré, keby sme v Parlamente mali pri záležitostiach takéhoto charakteru slobodu hlasovania. Mohli by totiž rozhodnúť o skutočnom názore Parlamentu. Jedna strana používa na Parlament bič a iba jedna strana žiada slobodu hlasovania. Ak skutočne chceme rozhodnúť o názore Parlamentu o veciach takéhoto charakteru, mali by sme mať slobodu hlasovania v celom Parlamente.
<P>
(potlesk)
<SPEAKER ID="182" NAME="Michael Cashman" AFFILIATION="S&amp;D">
Vážený pán predseda, ak sa v tomto Parlamente vysloví niekoho meno, má právo odpovedať. Moje meno bolo vyslovené. Preto chcem pánovi Mitchellovi a ostatným povedať, že nech sa už ktorákoľvek strana rozhodne hlasovať, každý z nás má slobodu hlasovania a Parlament hlasoval demokraticky.
<P>
(potlesk)

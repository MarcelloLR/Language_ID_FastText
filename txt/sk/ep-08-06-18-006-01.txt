<CHAPTER ID="006-01">
1. Vnútorný trh s elektrickou energiou (
<P>
Pred začiatkom hlasovania:
<SPEAKER ID="112" NAME="Eluned Morgan">
spravodajkyňa. - Vážený pán predsedajúci, táto správa je prvou z balíka opatrení, ktoré sa zaoberajú energetickými trhmi v EÚ. Medzi všetkými spravodajcami a tieňovými spravodajcami, ktorí na tomto balíku pracovali, prebieha intenzívna spolupráca a rada by som odkázala Rade, že mienime o tejto problematike rokovať ako o balíku, nie ako o súbore jednotlivých správ.
<P>
Jedno hľadisko smernice o spoločných pravidlách pre vnútorný trh s elektrickou energiou spôsobilo v rámci Parlamentu značný rozkol. Je to nezvyčajné, ale tento rozkol vznikol nie na základe straníckej, ale na základe štátnej príslušnosti. Chcem však svojich kolegov naliehavo požiadať, aby správu posudzovali ako celok. Rieši sa v nej energetická chudoba, lepšie práva spotrebiteľov a opatrenia na lepšie fungovanie trhu.
<P>
Pred začiatkom hlasovania o pozmeňujúcom a doplňujúcom návrhu 169:
<SPEAKER ID="114" NAME="Anni Podimata" AFFILIATION="PSE">
(EL) Vážený pán predsedajúci, dovoľte mi v súlade s článkom 150(5) požiadať, aby sa pozmeňujúci a doplňujúci návrh ponechal na hlasovacom zozname, pretože ho podporilo 40 poslancov.
<SPEAKER ID="115" NAME="Predsedajúci">
. - Mali by ste úplnú pravdu, keby tento pozmeňujúci a doplňujúci návrh nebol prepadol v predošlom hlasovaní. Mohli by ste ho predložiť sama, nakoľko však prepadol v predošlom hlasovaní, nemôžete ho predložiť.

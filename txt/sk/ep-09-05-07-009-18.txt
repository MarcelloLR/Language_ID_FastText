<CHAPTER ID="009-18">
18. Vykonávanie občianskej iniciatívy (
<P>
- Pred začiatkom hlasovania:
<SPEAKER ID="138" NAME="Daniel Cohn-Bendit" AFFILIATION="Verts/ALE">
(FR) Vážený pán predsedajúci, podľa článku 1 etického kódexu Európskeho parlamentu by som sa vám chcel v mene svojej skupiny poďakovať za rokovania, ktorým ste predsedali. Boli ste jedným z najlepších - ďakujem vám.
<P>
(hlasný potlesk)
<SPEAKER ID="139" NAME="Predsedajúci">
Je pravda, že sa dostávame k záverečnému hlasovaniu, a ja by som vám rád povedal pár slov vďaky za dôveru a priateľstvo, ktoré ste mi tak dlho preukazovali. Poslednýkrát v tomto volebnom období a poslednýkrát vo svojom živote vás idem požiadať o hlasovanie. Potom sa naše cesty rozídu.
<P>
Som presvedčený, že bez ohľadu na naše politické rozdiely a cesty ostaneme všetci verní ideálom Európy. Mali by ste tiež vedieť, že z môjho pohľadu tých desať rokov, ktoré som v takejto kolegiálnej atmosfére predsedal týmto rozpravám, navždy ostane v mojom živote veľmi veľkou cťou.
<P>
(hlasný potlesk)

<CHAPTER ID="003-07">
7. Spoločná organizácia trhov s výrobkami rybolovu a akvakultúry (hlasovanie) 
<P>
- Správa: Pedro Gueirrero
<P>
- Pred začiatkom hlasovania:
<SPEAKER ID="067" NAME="Pedro Guerreiro">
spravodajca. - (PT) Chcel by som na úvod svojho krátkeho príspevku uvítať rozhodnutie Výboru Európskeho parlamentu pre rybné hospodárstvo vypracovať správu o spoločnej organizácii trhov s výrobkami rybolovu a akvakultúry. Vie sa a uznáva sa, že spoločná organizácia trhu zatiaľ stále nedosiahla ciele, pre ktoré bola vytvorená, teda zabezpečiť stabilitu trhov s výrobkami rybolovu a zabezpečiť spravodlivý príjem pre výrobcov. Preto oceňujeme rozhodnutie Európskej komisie, aj keď oneskorené, vykonať hĺbkové hodnotenie existujúcej spoločnej organizácie trhu a vyzývame na vykonanie jej okamžitej revízie, aby sa posilnil jej príspevok k zabezpečeniu stability trhu, zlepšenia obchodu a výrobkov rybolovu a zvýšenie vytváranej pridanej hodnoty, predovšetkým výrazným posilnením finančných zdrojov.
<P>
Aj napriek tomu, že niektoré z našich pôvodných návrhov nezískali potrebný konsenzus vo výbore pre rybolov, obsahuje podľa nás správa predložená na hlasovanie hodnotné opatrenia, akými sú opatrenia na hodnotenie vhodnosti existujúcich intervenčných mechanizmov a ich dostatočnej flexibility nutnej k uspokojeniu oprávnených potrieb jednotlivých členských štátov; opatrenia na zavedenie kompenzačného príspevku pri sardinkách, ktorý už existuje pri tuniakovi; opatrenia na zabezpečenie toho, aby štrukturálne fondy prispeli k modernizácii a vytvoreniu podpornej infraštruktúry pre producentov v kontexte výroby/predaja; opatrenia na zabezpečenie účinnej podpory na vytváranie a financovanie organizácie producentov a predovšetkým pre malé pobrežné a tradičné rybárstvo; opatrenia na zabezpečenie toho, že pre importované produkty rybolovu predávané na vnútornom trhu budú platiť rovnaké pravidlá a požiadavky ako pre produkty rybolovu Spoločenstva. Ide o otázky, ktoré pre niektorých poslancov možno veľa neznamenajú, ale ktoré sú veľmi dôležité pre rybárov.

<CHAPTER ID="005-02">
2. Obchodovanie s emisnými kvótami skleníkových plynov (
<P>
- Pred začiatkom hlasovania
<SPEAKER ID="077" NAME="Markus Pieper" AFFILIATION="PPE-DE">
(DE) Vážený pán predseda, moje odôvodnenie je nasledujúce. Bohužiaľ, neuskutočnila sa žiadna plenárna rozprava o systéme obchodovania s emisiami (ETS), výsledok ktorej by sme mohli preniesť do trojstranných rokovaní. Trojstranné rokovania len na základe stanoviska Výboru pre životné prostredie, verejné zdravie a bezpečnosť potravín nevyjadrujú pozíciu celého Parlamentu. Teraz by sme mali podporiť pozmeňujúce a doplňujúce návrhy k návrhu Komisie, avšak to, o čom by sme dnes mali rozhodovať, presne zodpovedá dokumentu Rady. Parlament nevykonal jedinú zmenu, ani čiarku. Čo je dôvodom takéhoto časového tlaku? Koniec koncov, rozprávame sa o období od roku 2013.
<P>
Ak prijmeme návrh o ETS v súčasnej forme, nepresnosti a rastúce náklady sa nám vypomstia. Téma obchodovania s emisiami je najdôležitejším rozhodnutím v oblasti priemyselnej politiky na nasledujúce roky, ak nie desaťročia. Nie sme pripravení odovzdať naše demokratické právo na spolurozhodovanie v šatni tohto Parlamentu. Veď za čo potom mnohí poslanci úspešne bojovali v tomto Parlamente takmer 30 rokov? Bojovali za to, aby sa teraz klimatická politika nechala takmer úplne na Radu v zjednodušenom postupe? Ako volený parlament sa chceme podieľať na demokratickej diskusii najmä vzhľadom na dôsledky našich činov. Veľmi pekne vám ďakujem.

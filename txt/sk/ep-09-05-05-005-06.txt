<CHAPTER ID="005-06">
6. Rekuperácia benzínových výparov pri čerpaní pohonných hmôt do motorových vozidiel na čerpacích staniciach (
<SPEAKER ID="084" NAME="Dimitrios Papadimoulis">
spravodajca. - (EL) Vážený pán predseda, keďže rozprava sa z technických dôvodov neuskutočnila, dovoľte mi povedať niekoľko slov pred hlasovaním. Po intenzívnych rokovaniach s Radou a Komisiou sa domnievam, že sme dosiahli dobrý kompromis v prvom čítaní. Vďaka prínosu Európskeho parlamentu sme o jeden rok urýchlili uplatnenie smernice, rozšírili sme záber čerpacích staníc v rezidenčných oblastiach, posilnili sme informačné a kontrolné mechanizmy pre čerpacie stanice a informačné mechanizmy pre občanov.
<P>
Toto je zmena, ktorej uskutočnenie zlepší kvalitu ovzdušia a výrazne obmedzí skleníkové plyny, ktoré spôsobujú zmenu klímy. Komisia sa na náš návrh podujala predložiť prepracovaný návrh po určitom období tak, aby sme mali lepšiu technológiu, ktorá nám umožní dosiahnuť ešte lepšie výsledky v budúcnosti.
<P>
Konečný kompromis podporujú všetky politické skupiny a myslím si, že to svedčí o tom, že sme odviedli dobrú prácu.

<CHAPTER ID="006-06">
6. Správa o pokroku Bývalej juhoslovanskej republiky Macedónsko za rok 2010 (
<P>
Pred začiatkom hlasovania:
<SPEAKER ID="122" NAME="Nikolaos Salavrakos" AFFILIATION="EFD">
(EL) Chcel by som v súlade s článkom 177 predložiť návrh, aby sa rozprava odložila, lebo pán Zoran Thaler, ktorý bol spravodajcom tejto správy, už po vážnych obvineniach v denníku Sunday Times nie je medzi nami. Podľa môjho názoru sa teší prezumpcii neviny, ale vzhľadom na obvinenia voči nemu sa súčasná správa o Bývalej juhoslovanskej republike Macedónsko neteší prezumpcii dôveryhodnosti. Táto správa bude v tom najlepšom prípade poznačená zrnkom pochybnosti. Navrhujem preto, aby sa v záujme zachovania integrity Parlamentu rozprava odložila, vymenoval sa nový spravodajca a aby sa znovu predložila o tri mesiace.
<SPEAKER ID="123" NAME="Predsedajúca">
Už máme nového spravodajcu, ktorý správu prevzal. Pán Vigenin, ak sa chcete v krátkosti ujať slova, umožním vám to.
<SPEAKER ID="124" NAME="Kristian Vigenin" AFFILIATION="S&amp;D">
Nemali by sme zachádzať do tejto propagandy. O správe sa diskutovalo.
<P>
(potlesk)
<P>
Všetky politické skupiny dospeli v súvislosti s touto správou k širokej zhode. Výbor pre zahraničné veci ju prijal prevažnou väčšinu. Včera prebehla dobrá diskusia a ja by som vás chcel požiadať, aby sme teraz prešli k hlasovaniu.
<SPEAKER ID="126" NAME="Eduard Kukan" AFFILIATION="PPE">
Chcem navrhnúť, aby konečné hlasovanie o tomto uznesení prebehlo ako hlasovanie podľa mien.
<SPEAKER ID="127" NAME="Predsedajúca">
Počkajme, kým sa dostaneme ku konečnému hlasovaniu, a potom uvidíme, či si to Parlament želá.
<SPEAKER ID="130" NAME="Gerard Batten" AFFILIATION="EFD">
Pravidlá hovoria, že hlasovanie podľa mien sa môže uskutočniť vtedy, ak na to bolo upozornené dvadsaťštyri hodín vopred. Ak existuje iné pravidlo, ktoré ho nahrádza a v ktorom sa hovorí, že o hlasovaní podľa mien môže rozhodnúť Parlament, povedali by ste nám, prosím, jeho číslo? V opačnom prípade by sme všetci mohli žiadať o hlasovanie podľa mien, kedy by sa nám zachcelo.
<SPEAKER ID="131" NAME="Predsedajúca">
Ako predsedajúca podpredsedníčka mám dnes právo rozhodnúť, či budeme hlasovať podľa mien, alebo nie. Túto právomoc mi ukladá pravidlo 20, no ja sa napriek tomu spýtam Parlamentu. Urobme to zdvihnutím rúk. Chcete hlasovať podľa mien? Je zjavné, že Parlament chce hlasovať podľa mien a želám si to aj ja, preto otváram hlasovanie o konečnom návrhu uznesenia.
<P>
(Parlament súhlasil so žiadosťou o hlasovanie podľa mien.)

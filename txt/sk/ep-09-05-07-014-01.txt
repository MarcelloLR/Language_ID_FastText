<CHAPTER ID="014-01">
1. Irán: prípad Roxany Saberi
<SPEAKER ID="294" NAME="Laima Liucija Andrikien" AFFILIATION="PPE-DE">
Vážená pani predsedajúca, navrhujem, aby sa slová "iránske orgány" na začiatku odseku 3 nahradili slovami "odvolací súd na svojom pojednávaní 12. mája". Odsek 3 by potom znel: "naliehavo vyzýva odvolací súd, aby na svojom pojednávaní 12. mája prepustil Roxanu Saberiovú...".
<SPEAKER ID="296" NAME="Marios Matsakis">
autor. - Vážená pani predsedajúca, potom, čo sme sa dohodli na tomto spoločnom návrhu uznesenia a predložili ho, dozvedeli sme sa o ďalšom hanebne brutálnom prípade ukameňovania iránskeho občana na smrť.
<P>
Domnievali sme sa preto, že by bolo vhodné pridať k odseku 7 nasledujúci text: "v tejto súvislosti nalieha na orgány Iránskej islamskej republiky, aby bezodkladne zakázali prax kameňovania, dôrazne odsudzuje nedávne ukameňovanie Valiho Azada a vyjadruje vážne znepokojenie nad trvajúcou hrozbou popravy Mohammada Aliho Navida Khamamiho a Ašrafa Kalhoriho.". Pokiaľ viem, súhlasia s tým aj zástupcovia ostatných skupín.

<CHAPTER ID="006-05">
5. Dodatočný protokol k Dohode o spolupráci na ochranu pobrežia a vôd severovýchodného Atlantiku proti znečisteniu (
<P>
- Pred začiatkom hlasovania:
<SPEAKER ID="101" NAME="Anna Rosbach">
spravodajkyňa. - (DA) Vážená pani predsedajúca, požiadala som o slovo, pretože časový rámec vymedzený na tento dôležitý dodatočný protokol neumožnil rozpravu - ani vo výbore, ani na plenárnom zasadnutí. Predmet tohto dodatočného protokolu umožní členským štátom EÚ kolektívne bojovať proti znečisteniu vôd Atlantiku. Dohoda patrí do siete regionálnych dohôd o morských vodách, ktoré EÚ uzatvorila s niektorými individuálnymi členskými štátmi a susediacimi tretími krajinami. Každá z týchto dohôd sa vzťahuje na rôzne časti morí obklopujúcich štáty EÚ a podľa nich môžu ich zmluvné strany jednotlivo či kolektívne zasiahnuť v prípade znečistenia alebo hroziaceho znečistenia morí a pobreží. Nie je žiadnym tajomstvom, že veľmi dúfam, že tento dodatočný protokol umožní bojovať proti mnohým formám znečistenia Atlantiku. Napokon, príprava tohto protokolu trvala príliš dlho. Trvalo to dvadsať rokov z dôvodu územných sporov medzi Marokom a Španielskom týkajúcich sa Západnej Sahary. Je to dvadsať stratených rokov. Tieto stratené roky sa morskému prostrediu nedajú vrátiť, ale to iba zdôrazňuje dôležitosť toho, aby sa celý proces v tomto Parlamente ďalej nepredlžoval. Preto dúfam, že táto vec bude mať širokú podporu poslancov tohto Parlamentu tak, ako to bolo, keď sme sa ňou zaoberali vo výbore, a som vám veľmi vďačná za podporu.

<CHAPTER ID="005-06">
6. Prístup na trh autokarovej a autobusovej dopravy (prepracované znenie) (
<P>
- Pred hlasovaním:
<SPEAKER ID="141" NAME="Hannes Swoboda" AFFILIATION="PSE">
(DE) Vážený pán predseda, v záujme čestnosti som už v pondelok oznámil, že požadujeme odložiť hlasovanie o tejto správe, nie preto, že by pán Grosch urobil zlú prácu, práve naopak, ale preto, že potrebujeme viac času, aby sme si mohli dôkladne preštudovať otázku času na odpočinok a konkrétnym spôsobom ju včleniť do tejto správy. Rozprávali sme sa s politickými skupinami a zistili sme, že tento návrh má dobrú podporu. Dokonca aj pán Jarzembowski, ktorého sme presviedčali asi najdlhšie, mi dnes ráno potvrdil, že aj on podporí tento návrh. Preto dúfam, že túto záležitosť vyriešime takýmto spôsobom, preto žiadam o odročenie tohto hlasovania na jednu z najbližších schôdzí.
<SPEAKER ID="142" NAME="Mathieu Grosch">
spravodajca. - (DE) Vážený pán predseda, ako spravodajca súhlasím s návrhom, súhlasí s ním aj skupina PPE-DE a chcem jasne povedať, že sme vzali na vedomie dohodu medzi sociálnymi partnermi, no tento čas chceme využiť na jej začlenenie do pozmeňujúceho a doplňujúceho návrhu.
<P>
(Parlament schválil tento návrh.)

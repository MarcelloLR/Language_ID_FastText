<CHAPTER ID="005">
Slávnostná schôdza - Prejav predsedu Európskeho parlamentu Jerzyho Buzeka v polovici funkčného obdobia
<SPEAKER ID="121" NAME="Predseda">
Kolegovia, mám pripravený krátky prejav, ako som to pred rokom sľúbil.
<P>
Sme v polovici môjho funkčného obdobia ako predsedu. Na samom začiatku som sľúbil, že vás budem informovať o svojich činnostiach.
<P>
Ako predseda Európskeho parlamentu vás všetkých zastupujem. Kamkoľvek idem a čokoľvek robím, vždy cítim česť a zodpovednosť, že konám v mene tohto váženého Parlamentu.
<P>
Tento prejav však nie je o mne. Tento prejav je o vás a o vašich činnostiach. Je o nás všetkých, o tom, čo sme v Európskom parlamente za posledných 15 mesiacov spolu dosiahli, a o tom, čo nás čaká.

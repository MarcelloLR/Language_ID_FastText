<CHAPTER ID="005-01">
1. Zmena a doplnenie nariadenia (ES) č. 1234/2007 o vytvorení spoločnej organizácie poľnohospodárskych trhov, pokiaľ ide o normy uvádzania na trh pre hydinové mäso (
<P>
- Pred začiatkom hlasovania:
<SPEAKER ID="077" NAME="Ilda Figueiredo" LANGUAGE="PT">
Vážený pán predseda, dámy a páni, chcela by som len stručne pripomenúť, že táto správa obsahuje pozmeňujúce a doplňujúce návrhy, ktoré boli jednohlasne prijaté Výborom pre poľnohospodárstvo a rozvoj vidieka, v nadväznosti na uznesenie prijaté na tomto plenárnom zasadnutí 19. júna 2008, v ktorom sa zamietal návrh Komisie zameraný na povolenie uvádzania hydinového mäsa určeného na ľudskú spotrebu na trh aj v prípade, že prešlo antimikrobiálnou úpravou.
<P>
Chcela by som teda poďakovať všetkým tým, ktorí so mnou na tejto správe pracovali, vrátane členov a spravodajcu Výboru pre životné prostredie, verejné zdravie a bezpečnosť potravín požiadaného o stanovisko.
<P>
Dúfame, že Európska komisia a Rada vezmú do úvahy túto správu a stanovisko Európskeho parlamentu v záujme ochrany verejného zdravia, bezpečnosti potravín a výrobcov hydinového mäsa v Európskej únii.

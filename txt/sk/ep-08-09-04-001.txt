<CHAPTER ID="001">
Otvorenie rokovania
<P>
(Rokovanie sa začalo o 10.00 hod.)
<SPEAKER ID="005" NAME="Bernd Posselt" AFFILIATION="PPE-DE">
(DE) Vážená pani predsedajúca, chcel by som v krátkosti predniesť niekoľko poznámok. Niektorí z kolegov to možno ešte nevedia, ale včera som sa dozvedel, že sa rozhodlo, že nasledujúca schôdza sa bude konať v Bruseli. Počul som, že sú tu v Bruseli neskutočné problémy s rezerváciami izieb, keďže hotely sú kvôli obchodnému veľtrhu preplnené. Táto schôdza by mala byť jednoducho presunutá alebo by to mala byť menšia schôdza. Bolo by to najlepšie riešenie. S istou dávkou dobrej vôle by sa to mohlo podariť.
<P>
Druhá poznámka, ktorú by som chcel vysloviť, je vlastne otázkou. Bola skontrolovaná bezpečnostná situácia v tejto budove? Počul som, že budova má veľké stavebné nedostatky Bola táto budova skontrolovaná na základe tých istých kritérií, ktoré sa dnes uplatňujú na kontrolu budovy v Štrasburgu?
<SPEAKER ID="006" NAME="Predsedajúca">
Vážené dámy a páni, nezačínajme diskusiu na túto tému. Príslušné oznámenia budú vydané dnes popoludní počas hlasovania.
<P>
Sú prijaté všetky potrebné opatrenia na kontrolu budov v rámci prevencie a v rámci potrebných opráv, ktoré je potrebné urobiť v Štrasburgu, aby sme sa tam mohli čo najskôr vrátiť.
<P>
Nevrátime sa tam, pokiaľ nebude všetko zabezpečené.
<SPEAKER ID="007" NAME="Philip Bushill-Matthews" AFFILIATION="PPE-DE">
Vážená pani predsedajúca, budem stručný, keďže viem, že nechcete na túto tému diskutovať. Ak budú o 12.00 hod. vydané oznámenia, mohlo by sa v nich uviesť aj to, či predsedníctvo zvažuje možnosť, a to nechcem provokovať, že budeme v Bruseli dlhšie, aby sme sa mohli zariadiť, pokiaľ ide o rezervácie hotelov a zasadacích miestností? Toto neustále rozhodovanie zvlášť v prípade každej schôdze nám život nijako neuľahčujú. Mohlo by sa to prosím zvážiť a mohla by byť o 12.00 hod. poskytnutá odpoveď?
<SPEAKER ID="008" NAME="Predsedajúca">
Vážený pán Bushill-Matthews, nie je zaužívaným postupom, aby Parlament bezdôvodne menil miesto zasadnutia z Bruselu do Štrasburgu. Ide o vážny a nepredvídateľný dôvod a Parlament sa snaží riešiť tento problém rozvážne, odhodlane a konzistentne. Všetci musíme k tomuto problému pristupovať rozvážne, s vážnym úmyslom a vyspelo.
<P>
Informácie budú poskytnuté, keď budú dostupné skutočnosti a budú sprístupnené v dostatočnom predstihu na to, aby si poslanci mohli rezervovať hotel na potrebnom mieste.
<P>
Domnievam sa, že na vyriešenie tohto problému je potrebná vyspelosť, správny prístup a rozvaha. Nedomnievam sa, že by šlo o vážnu krízu, keďže sme predišli kríze, ktorá by sa mohla vyskytnúť.

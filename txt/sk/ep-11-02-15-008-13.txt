<CHAPTER ID="008-13">
13. Rádioaktivita v potravinách (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Chcel by som uviesť do záznamu, že hlasovanie sa uskutočnilo bezprostredne po predchádzajúcom hlasovaní, a chcel by som teda poznamenať, že som proti. Napriek tomu, že som nebol schopný hlasovať, som proti tejto správe.
<P>
Navyše by som chcel upriamiť pozornosť Parlamentu na to, že tento návrh rozhodnutia o európskom patente čaká na rozhodnutie Súdneho dvora, ktoré by malo byť vydané 8. marca. Preto som chcel navrhnúť, aby Parlament odložil hlasovanie o európskom patente dovtedy, kým Súdny dvor nevydá rozhodnutie v súvislosti s otázkou súdnej právomoci vo vzťahu k jazykovým pravidlám.
<P>
Chcel by som to uviesť do zápisnice.
<SPEAKER ID="147" NAME="Ivo Belet" AFFILIATION="PPE">
Ide o ústny pozmeňujúci a doplňujúci návrh o kompenzácii pre poľnohospodárov, pričom vďaka za iniciatívu patrí pani Rivasiovej. Znie takto: "Komisia predloží do marca 2012 Európskemu parlamentu a Rade správu o vhodnosti mechanizmu poskytovania kompenzácií poľnohospodárom, ktorých potraviny boli kontaminované nad stanovené najvyššie povolené úrovne a ktoré nemôžu byť uvedené na trh. Tento mechanizmus by sa mal zakladať na zásade "znečisťovateľ platí". K tejto správe by mal byť v prípade potreby priložený legislatívny návrh na stanovenie takéhoto mechanizmu." Je to spoločný návrh piatich politických skupín.
<SPEAKER ID="149" NAME="Predsedajúca">
Týmto uzatváram toto hlasovanie.

<CHAPTER ID="010-02">
2. Somálsko: banalizácia zabíjania civilistov (hlasovanie) 
<P>
Pred začiatkom hlasovania o odseku 8:
<SPEAKER ID="201" NAME="Marios Matsakis" AFFILIATION="ALDE">
Vážený pán predsedajúci, aby sme predišli možným nedorozumeniam o lodiach, ktoré sa stali obeťou pirátstva pri somálskom pobreží, navrhujem, aby sme do odseku 8 vložili slová "najmä tie" za slovom "lode". Myslím, že s tým súhlasia aj skupiny PPE-DE a PSE.
<SPEAKER ID="202" NAME="Manuel Medina Ortega" AFFILIATION="PSE">
(ES) Vážený pán predsedajúci, skupina socialistov navrhla, aby sme hlasovali samostatne o odseku 8, so zámerom hlasovať proti jeho druhej časti, pretože jeho posledná veta sa zmieňuje o "humanitárnych lodiach", čo je obmedzujúce. Pozmeňujúci a doplňujúci návrh, ktorý predložil pán Matsakis znamená, že už nie je potrebné hlasovanie po častiach, a budeme môcť hlasovať o texte návrhu v celku. Preto navrhujem, aby sme prijali ústny pozmeňujúci a doplňujúci návrh, a aby sme o odseku 8 nehlasovali samostatne.
<P>
(Ústny pozmeňujúci a doplňujúci návrh bol prijatý)

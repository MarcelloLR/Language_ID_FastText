<CHAPTER ID="006">
Korigendum (článok 204a rokovacieho poriadku): pozri zápisnicu
<P>

<SPEAKER ID="072" NAME="Zbigniew Zaleski" AFFILIATION="PPE-DE">
Vážený pán predseda, v súvislosti s procedurálnou námietkou včera pred hlasovaním o návrhu uznesenia o situácii v Gruzínsku, náš kolega pán Schulz - oficiálne pred celou Európou - obvinil prezidenta Saakašviliho zo zavinenia celého konfliktu. Ide o ruskú propagandu podobnú tej, podľa ktorej boli poľskí vojaci v Katyňskom lese zavraždení nacistickým vojskom, ktorá pretrvala počas 50 rokov.
<P>
Domnievam sa, že pán Schulz a celá skupina sa ešte musia veľa učiť o ruských metódach, ruských intrigách a ruskej propagande.
<P>
(potlesk sprava)
<SPEAKER ID="073" NAME="Predseda">
Dámy a páni, čaká nás dnes dlhé hlasovanie. Keďže príspevok pána Zaleskeho sa týka pána Schulza, bude mu dané slovo, potom však prejdeme k hlasovaniu. O Gruzínsku sme diskutovali včera a vypracovali sme uznesenie, a tak dnes nemusíme všetko opakovať. Chceme prejsť k hlasovaniu, avšak pán Schulz bol predmetom príspevku, ktorý práve odznel, a tak mu dávam slovo.
<SPEAKER ID="074" NAME="Martin Schulz" AFFILIATION="PSE">
(DE) Vážený pán predseda, pán Zaleski možno pozorne nepočúval, čo som včera hovoril. Neobviňujem žiadny národ. Nie je mojím cieľom zvaľovať vinu na žiadny konkrétny národ. Pokiaľ ide o zločiny proti ľudskosti, ktoré spáchali Nemci počas druhej svetovej vojny, pripomenul som pri viacerých príležitostiach hanbu, ktorú za svoj národ, v mene ktorého boli tieto zločiny spáchané, pociťujem.
<P>
Chcel by som to tu teraz opätovne zopakovať. Som jedným z tých Nemcov, ktorí hodlajú zabezpečiť, aby k niečomu podobnému už nikdy nedošlo. Napriek tomu, jedno je pravdou. Každý zodpovedný politik, každý muž či žena, ktorý vedie vládu a chce riešiť problémy na území svojej vlastnej krajiny prostredníctvom sily zbraní sa sám stavia mimo medzinárodné právo, a to sa vzťahuje na pána Saakašviliho.
<P>
(potlesk)
<SPEAKER ID="075" NAME="Predseda">
Vážené dámy a páni, ide o záležitosť, ktorá sa nás všetkých vo veľkej miere dotýka. Nechcem opisovať prejav, ktorý som predniesol pred Európskou radou ako úspešný pokus o spojenie všetkých rôznych postojov, chcel by som vám však odporučiť, aby ste si tento prejav prečítali a domnievam sa, že väčšina z vás v ňom nájde aj svoje stanovisko.
<SPEAKER ID="076" NAME="Jörg Leichtfried" AFFILIATION="PSE">
(DE) Vážený pán predseda, možno to uniklo mojej pozornosti, avšak chcel by som počuť konečne oficiálne vyhlásenie, inými slovami vyhlásenie od vás, týkajúce sa otázky, či je to množstvo informácií, ktoré som zachytil v tomto Parlamente a ktoré sa týkajú situácie v Štrasburgu počas nasledujúcich týždňov, pravdivé.
<SPEAKER ID="077" NAME="Predseda">
Plánoval som sa k tomu vyjadriť na konci rokovania, pretože by som o tejto otázke nechcel teraz viesť diskusiu.
<P>
(potlesk)
<P>
Môžeme sa dohodnúť, že sa o tom, ako sa rozhodlo, vyjadrím na konci, aby sme teraz naozaj mohli pokračovať v hlasovaní? Rovnako bolo na túto tému vydané oznámenie, ktoré dostanete. Chcel by som vás požiadať, aby ste si skontrolovali e-mailové schránky. Na záver, keď tu ešte všetci budete prítomní, urobím vyhlásenie.

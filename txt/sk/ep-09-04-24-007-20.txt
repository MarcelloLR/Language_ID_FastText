<CHAPTER ID="007-20">
20. Regulačné aspekty nanomateriálov (
<P>
- Pred začiatkom hlasovania
<SPEAKER ID="146" NAME="Carl Schlyter" LANGUAGE="SV">
Vážená pani predsedajúca, chcel by som povedať len toľko, že Komisia predložila v tejto dôležitej novej politickej oblasti návrh, na základe ktorého sme dospeli k názoru, že vykonávacie opatrenia k súčasným právnym predpisom budú dostatočné. Parlament teraz veľmi jasne žiada, aby Komisia prepracovala všetky príslušné právne predpisy tak, aby sme zabezpečili ochranu spotrebiteľov, pracovníkov a životného prostredia pred negatívnymi vplyvmi nanovýrobkov a aby bol ich trh bezpečný a schopný rozvoja. Rád by som pripomenul, že Komisia má na splnenie požiadavky Parlamentu dva roky a že vďaka kompromisu sa v dnešnom hlasovaní veľmi jasne ukáže, že táto záležitosť má takmer jednomyseľnú podporu Parlamentu.
<P>
Teraz je na Komisii, aby ihneď začala prepracovávať právne predpisy tak, aby sa reguláciou nanotechnológií zabezpečila ochrana občanov.

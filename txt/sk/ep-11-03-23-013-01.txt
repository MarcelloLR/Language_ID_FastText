<CHAPTER ID="013-01">
1. Zmena a doplnenie Zmluvy o fungovaní Európskej únie v súvislosti s mechanizmom pre stabilitu pre členské štáty, ktorých menou je euro (
<SPEAKER ID="036" NAME="Elmar Brok" LANGUAGE="DE">
Európsky mechanizmus pre stabilitu je potrebný, aby sa zabezpečila trvalá právna istota a zaručila solidarita s krajinami, ktoré majú problémy, ale aj preto, aby sa zabezpečilo euro, zaručila potrebná rozpočtová disciplína a umožnila spoločná odpoveď na úlohy rastu.
<P>
Vzhľadom na to, koľko času by si vyžiadal bežný postup, a tiež aby sa predišlo referendu v niektorých členských štátoch, dá sa to dosiahnuť iba zjednodušeným revíznym postupom podľa zmluvy. Parlament však tvrdí, že by sa to nemalo stať zvykom a že by sme tu naozaj mali konať v súlade s bežným revíznym postupom podľa zmluvy.
<P>
Pôvodné návrhy uvádzali, že by to mala byť čisto medzivládna metóda, v ktorej by Komisia nemala takmer žiadnu úlohu a Parlament vôbec žiadnu úlohu. Dnes môžeme na základe rokovaní, ktoré sme viedli s Komisiou, Európskou centrálnou bankou, predsedom Európskej rady a predsedom Euroskupiny, oznámiť, že takmer vo všetkých otázkach týkajúcich sa modelov, testov a rozhodovacej základne, vo všetkých aspektoch definovania rámca a navrhovania regulácie v postupe Spoločenstva zatiaľ Európska rada a Rada ministrov financií súhlasia s tým, že Európsky parlament sa tiež môže podieľať na tomto procese a bude mať v takýchto záležitostiach svoju úlohu.
<P>
Pôvodne sme tým neboli príliš nadšení, ale verím, že ak sa využijú inštitúcie Spoločenstva a budeme môcť začať využívať medzivládne postupy ako v minulosti, potom keď príde správny čas, bude jednoduché dospieť k jednoznačnej politike Spoločenstva. Keďže inštitucionálne podmienky sú už vytvorené, môžeme vám navrhnúť, že schválime tento revízny postup podľa zmluvy navrhovaný Európskou radou a rozbehneme ho. Preto sme predložili také pozmeňujúce a doplňujúce návrhy s jednomyseľným súhlasom Výboru pre ústavné veci. Musíme si uvedomiť, že naše interpretácie schválili a potvrdili aj listy predsedu Euroskupiny a komisára pre menové veci, ako aj list predsedu Európskej rady. Domnievam sa, že to predstavuje spoľahlivú základňu na prijatie týchto opatrení s cieľom zabezpečiť euro, ktoré je veľkým úspechom Európy, a pohnúť sa spoločne vpred.
<SPEAKER ID="037" NAME="Roberto Gualtieri">
spravodajca. - (IT) V správe, o ktorej budeme hlasovať, máme stále výhrady proti rozhodnutiu prijať revíziu zmluvy v súvislosti s medzivládnym charakterom mechanizmu, ale zároveň s tým súhlasíme, pretože - ako vysvetlil pán Brok - rokovania, ktoré sme absolvovali, nám umožnili dosiahnuť dôležité ciele, ktoré sa týkajú najmä skutočnosti, že podmienenosť spojená s pomocou bude stanovená nariadením, a teda spolurozhodovacím postupom.
<P>
Preto je správne hlasovať za správu a chcel by som poďakovať mnohým kolegom poslancom Európskeho parlamentu, ktorí prispeli k tomuto výsledku. Zároveň chcem uviesť, že bolo cťou pracovať s pánom Brokom, a spomenúť mimoriadne užitočné rady pána Pirilla a tiež prácu dvoch spravodajcov Výboru pre hospodárske a menové veci (ECON) pána Sciclunu a pána Gauzèsa, ďalej pána Schadeho, pani Häfnerovej a skupiny koordinátorov a, samozrejme, predsedov skupín, ktorí nám poskytli takú výraznú politickú podporu. Ďakujem.
<SPEAKER ID="038" NAME="Predseda">
Rád by som privítal predsedu Európskej komisie a podpredsedu Komisie, ktorí sú tu s nami, a tiež úradujúcu predsedníčku Rady. Čaká nás veľmi dôležité hlasovanie, vieme to veľmi dobre, takže vám ďakujem za prítomnosť v tejto významnej chvíli.
<P>
Dámy a páni, pripomienky k hlasovaniu budete môcť vysloviť zajtra. Teraz nie je čas na vysvetlenia hlasovania, preto vás prosím, nerobte takéto poznámky. Zajtra po hlasovaní bude čas na pripomienky ku všetkým otázkam, k dnešným i zajtrajším, naraz.

<CHAPTER ID="015">
Program práce
<SPEAKER ID="019" NAME="Predseda">
Dostali sme konečný návrh programu tejto parlamentnej schôdze, ktorý vznikol v súlade s článkami 130 a 131 rokovacieho poriadku na zasadnutí konferencie predsedov vo štvrtok, 3. apríla 2008. Do tohto návrhu boli začlenené požiadavky nasledujúcich pozmeňovacích a doplňujúcich návrhov.
<P>
Štvrtok:
<P>
Socialistická skupina v Európskom parlamente žiadala, aby sa správa pani Jäätteenmäki o štatúte európskeho ombudsmana posunula na ďalšiu schôdzu v Štrasburgu, a aby sa hlasovanie presunulo na 11.00 hod.
<SPEAKER ID="020" NAME="Hannes Swoboda">
v mene skupiny PSE. - (DE) Pán predseda, je to skutočne naše prianie. Nie preto, že uvedená správa je zlou správou - v mene mojej skupiny by som takisto rád zablahoželal spravodajkyni k veľmi dobrej správe - ale preto, že ešte stále existuje jedna alebo dve vážne nevyriešené záležitosti. Dôvodom nášho návrhu je, že o týchto záležitostiach by sme radi diskutovali v pokoji; a ako práve uviedol pán predseda, ak má tento Parlament uvedenú správu schváliť, mohli by sme teda hlasovať o 11.00 hod. - toto však nie je dôvodom.
<P>
Pán predseda, v záujme formálnosti by som pri tejto príležitosti svojim kolegom poslancom rád oznámil, že takisto predložím návrh - nie dnes, ale zajtra - aby sa hlasovanie o správe, ktorá sa týka Bývalej juhoslovanskej republiky Macedónsko alebo Macedónska, podobným spôsobom posunulo na schôdzu v Štrasburgu. Dôvody uvediem zajtra, len som chcel túto skutočnosť teraz mojim kolegom poslancom oznámiť. V tomto prípade takisto existuje jedna malá nevyriešená záležitosť. Je to prianie mojej skupiny.
<SPEAKER ID="021" NAME="Predseda">
Želá si ešte niekto vyjadriť svoju podporu návrhu?
<SPEAKER ID="022" NAME="Ingo Friedrich">
v mene skupiny PPE-DE. - (DE) Vážený pán predseda, podľa môjho názoru bol argument pána Swobodu nepochybne krátky, bol však zhustený. Naozaj existuje jedna alebo dve záležitosti, a preto som takisto za posunutie.
<SPEAKER ID="023" NAME="Predseda">
Je niekto proti tomuto návrhu?
<SPEAKER ID="024" NAME="Andrew Duff">
v mene skupiny ALDE. - Vážený pán predseda, výbor schválil správu pani Jäätteenmäki s cieľom posilniť právomoci ombudsmana 19 hlasmi za, žiadny hlas nebol proti.
<P>
O tejto záležitosti sme už predsa diskutovali. Teraz sa mi zdá skutočne neobyčajné a naozaj poľutovaniahodné, že skupiny PSE a PPE-DE dostali strach v súvislosti s dôležitou záležitosťou týkajúcou sa ombudsmana.
<P>
Transparentnosť Parlamentu závisí od zlepšenia štatútu európskeho ombudsmana. Predsedníctvo žiada, aby sme túto záležitosť urýchlene uzatvorili, a ja by som rád dôrazne vyzval Parlament, aby pokračoval v schválenom programe.
<P>
(Parlament schválil návrh skupiny socialistov v Európskom parlamente.)
<SPEAKER ID="025" NAME="Predseda">
Poradie programu je teda prijaté.

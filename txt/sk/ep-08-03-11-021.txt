<CHAPTER ID="021">
K trvalo udržateľnému poľnohospodárstvu a bioplynu: preskúmanie zákona EÚ (rozprava)
<SPEAKER ID="419" NAME="Predsedajúci">
Nasleduje správa Csabu Sándora Tabajdiho, zástupcu Výboru pre poľnohospodárstvo a rozvoj vidieka k trvalo udržateľnému poľnohospodárstvu a bioplynu: potreba preskúmania zákona EÚ.
<SPEAKER ID="420" NAME="Csaba Sándor Tabajdi">
spravodajca. - (HU) Vážený pán predsedajúci, pani komisárka Fischer Boelová, dámy a páni, vo svete klimatických zmien, zvýšenom dopyte po energii a zvyšujúcich sa cien, je absolútnou prioritou a záležitosťou živého záujmu zo strany Európskej únie zníženie závislosti na energii a spotreba energie a rozšírenie zdrojov energie. Zvýšenie využívania obnoviteľných zdrojov energie je jeho súčasťou. Musíme obmeniť zdroje energie a to na obnoviteľné zdroje energie.
<P>
V oblasti obnoviteľných zdrojov energie disponujú rôzne krajiny rôznymi prírodnými zásobami a my ich musíme využiť na maximum. V bioplyne, ako obnoviteľnom zdroji energie, je obrovský potenciál a z početného množstva dôvodov, ktoré sú uvedené v správe a predložené dnes na prejednanie, je predurčený ku skvelej budúcnosti.
<P>
Prvým a najdôležitejším dôvodom, dámy a páni, je, že základnou surovinou na výrobu bioplynu je živočíšny hnoj a taktiež skutočnosť, že môžeme kombinovať výrobu energie s využitím hnoja na účely ochrany životného prostredia. Ide o jednu z najpodstatnejších výhod výroby bioplynu, i keď bioplyn môže byť vyrábaný aj z iných surovín, akými sú komunálny odpad, odpad z bitúnkov a energetických plodín.
<P>
Bioplyn je multifunkčný zdroj energie: môže byť využitý na výrobu elektriny, na kúrenie, chladenie, alebo sušenie. Stlačený bioplyn je vhodný na pohon áut a verejných dopravných prostriedkov, a ak je rafinovaný, môže byť využitý v prírodnej sieti plynov. Výroba bioplynu preto predstavuje pre európsku výrobu energie skutočnú príležitosť. Medzi iným, keď uvážime, že bioplyn môže byť vyrábaný zo živočíšneho hnoja, môžeme ho vyprodukovať 14-krát viac ako v súčasnosti. Potenciál, ktorý predstavuje je značný, odkedy z pohľadu životného prostredia vieme, že živočíšny hnoj musí byť upravovaný predtým ako sa ním hnojí pôda, inak môže vážne poškodiť životné prostredie.
<P>
V našom výbore sa viedla diskusia týkajúca sa otázky, či výroba bioplynu využívajúca rastlinný materiál bude schopná konkurovať výrobe potravín. Európska komisia ukázala, že takáto situácia zatiaľ v Európe nevznikla a dúfame, že v budúcnosti ani nevznikne, keďže v súčasnosti máme druhú generáciu energetických plodín. V globálnom kontexte to môže byť problém, v Brazílii a Spojených štátoch amerických, ale v Európe to v súčasnosti problémom nie je a my dúfame, že ani nebude.
<P>
Otázkou na diskusiu v tomto kontexte je i otázka ako by mal byť regulovaný sektor bioplynu. Súčasná regulácia na národnej úrovni, ako aj na úrovni Európskej únie, je neobyčajne komplikovaná a byrokratická, a to je dôvod prečo som v mojej správe navrhol prevzatie smernice EÚ o bioplyne. Zároveň ma predstavitelia Európskej komisie presvedčili, v zmysle konzultácií s Európskou ľudovou stranou, že nie je potrebné mať samostatnú smernicu o bioplyne, keďže sa pripravuje smernica o obnoviteľných zdrojoch energie. V súvislosti s týmto žiadam Komisiu, aby venovala špeciálnu pozornosť bioplynu v smernici o obnoviteľných zdrojoch energie a uplatnila návrhy, ktoré sú uvedené v mojej správe.
<P>
Dámy a páni, na záver by som chcel poďakovať dánskemu inštitútu, ktorý mi pomohol so správou a všetkým, ktorí prispeli k jej vzniku. Ďakujem za vašu pozornosť.
<SPEAKER ID="421" NAME="Mariann Fischer Boel">
členka Komisie. - Vážený pán predsedajúci, ešte než začnem, by som rada poďakovala Výboru pre poľnohospodárstvo a rozvoj vidieka a spravodajcovi pánovi Tabajdimu za jeho veľ i zaujímavú a dôležitú správu.
<P>
Správa Parlamentu jasne vyzdvihuje prínosy výroby bioplynu pre poľnohospodársky sektor, ale aj pre spoločnosť. Úplne súhlasím s kladením dôrazu na rozvoj výroby bioplynu. Výhodou pre životné prostredie je zníženie emisií z agresívnych plynov, akými sú metán a rajský plyn, ktoré spôsobujú klimatické zmeny. Z tohto dôvodu, výroba bioplynu ďalej posilní ekologickú udržateľnosť poľnohospodárstva - od roku 1990 je zaznamenané zníženie emisií zo skleníkových plynov o 20 % - a tiež má zjavnú hospodársku výhodu ako prospešný alternatívny prírodný plyn v situácii akou je zvyšovanie cien ropy, ktorá v súčasnosti prekročila 100 USD za barel.
<P>
Výroba bioplynu z poľnohospodárskych surovín sa od roku 2004 do roku 2006 zdvojnásobila. Celkovo sa výroba bioplynu zvýšila, ale myslím, že môžeme urobiť viac. Veľký potenciál výroby bioplynu je v rámci Európskej únie nevyužitý. Za Komisiu môžem povedať, že sme si toho vedomí a už sme zaviedli niekoľko dôležitých nástrojov na propagáciu výroby bioplynu. Naša súčasná Smernica o zelenej energii je uplatňovaná v práve niektorých členských štátov a je príkladom dôležitej hybnej sily.
<P>
Politika rozvoja vidieka tiež podporuje rozvoj výroby bioplynu. Členské štáty majú možnosť podporiť výrobu bioplynu a jeho využitie finančne, technicky a spoluprácou, ako aj ďalšími aktivitami.
<P>
Programy určené na rozvoj vidieka na roky 2007 až 2013 sa práve začali čerpať, ale je zjavné, že počiatočné využitie programov v členských štátoch je sľubné a som presvedčená, že opatrenia týkajúce sa bioplynu budú medzi tými, ktoré budú prijaté v týchto oblastiach v kontexte bioenergií.
<P>
Opatrenia zahrnuté v balíku Komisie, ktorý sa venuje energii a klimatickým zmenám, podporí výrobu bioplynu v nasledujúcom roku. Najmä cieľ uspieť na 20 %, pokiaľ ide o obnoviteľné zdroje energie. Očakáva sa, že bioplyn významne prispeje k dosiahnutiu týchto cieľov. Bioplyn taktiež zohrá dôležitú úlohu pri dosahovaní cieľa znížiť emisie skleníkových plynov o 20 % v sektore, ktorý nie je súčasťou systému obchodovania s emisnými kvótami. Z tohto dôvodu sme vo veľmi priaznivej situácii, keď môžeme zabiť dve muchy jednou ranou. Som presvedčená, že bioplyn sa stane kľúčovým v stratégií Európskej únie v boji proti klimatickým zmenám a pomôže nám naplniť kjótske ciele.
<P>
Súhlasím s vami, že je nevyhnutný premyslená politika, pokiaľ ide o bioplyn. Iniciatívy EÚ sú podľa môjho názoru premyslené a idú správnym smerom. Napriek tomu verím, že politika by mala byť účinne dotvorená a využitá na regionálnej alebo národnej úrovni na základe miestnych zdrojov, potrieb a hospodárskych skutočností.
<P>
Z tohto hľadiska, vítam odporúčania zjednodušujúce súčasný právny rámec. Tieto odporúčania sú v súlade s našimi prebiehajúcimi diskusiami o zjednodušení a lepšej regulácii, ktorá predstavuje stratégiu Komisie v tejto oblasti na vysokej úrovni.
<P>
Nakoniec musím povedať, že som mala pochybnosti o konkrétnych cieľoch, pokiaľ ide o bioplyn a počula som námietku spravodajcu. Myslím, že cieľ 20 %, pokiaľ ide o obnoviteľné zdroje energie je zahrnutý i v bioplyne. Bioplyn taktiež môže prispieť k dosiahnutiu 10 % ako cieľa týkajúceho sa biopaliva. Ak bude predstavený len cieľ týkajúci sa bioplynu, budeme riskovať nedostatočné zameranie. Vytýčenie špecifických cieľov pre bioplyn by mohlo znamenať ďalšie administratívne komplikácie pre súkromných prevádzkovateľov a verejné orgány. Podľa môjho názoru by to mohlo tiež spôsobiť politické napätie smerujúce k uprednostňovaniu konkrétneho typu obnoviteľného zdroja energie, ktorý by mohol byť nanešťastie v nadväznosti na hospodárstvo neskôr príliš naklonený na stranu výroby bioplynu.
<P>
Správa o bioplyne, ktorú žiadate od Komisie je rozhodne užitočná. Hoci sa mi zdá, že posledný termín v roku 2008, ktorý ste zadali je zadaný príliš skoro, keď zvážime všetky ostatné kroky, ktoré sa urobili. Komisia však podá do konca roka 2008 správu o zavedení akčného plánu Biomasy v EÚ, takže som si celkom istá, že sa nám podarí nájsť spoločnú cestu, pokiaľ ide o vyriešenie tohto problému. Ide o veľmi dôležitú a zaujímavú správu. Som si istá, že poskytne dobrý základ pre ďalšie diskusie.
<SPEAKER ID="423" NAME="Jens Holm" LANGUAGE="SV">
Vážená pani predsedajúca, bioplyn môže zohrávať dôležitú úlohu v boji proti klimatickým zmenám, môže byť použitý nielen na výrobu tepla a elektriny, ale tiež môže poháňať dopravné prostriedky. Bioplyn môže byť vyrábaný napríklad z hnoja alebo odpadu domácností. V súčasnosti môžeme hovoriť o obrovskom potenciáli výroby bioplynu. Vo Výbore pre životné prostredie sa k otázke bioplynu staviame kladne a v budúcnosti by sme radi videli väčšie množstvo bioplynu. Zvyšujúca sa výroba bioplynu musí pokračovať. V prípade, že sa neuskutoční, prioritou sa stáva úloha znížiť celkové množstvo odpadu. Ak chceme znížiť množstvo odpadu, musíme - hoci to znie ako nadávka v kostole - znížiť našu spotrebu.
<P>
Rád by som využil príležitosť a položil niekoľko otázok pani komisárke Fischer Boelovej, ktorá je tu dnes večer s nami: má Komisia stratégiu, ktorou zabezpečí zníženie stále rastúcej kopy odpadu v EÚ? Možno má Komisia i stratégiu, ktorá nám pomôže znížiť spotrebu tovaru, ktorý v podstate nepotrebujeme?
<P>
Vo Výbore pre životné prostredie by sme taktiež radi videli osvedčenie o udržateľnosti bioplynu. Súčasťou takéhoto osvedčenia musí byť celý rad krokov, t. j. z poľa až po dopravný prostriedok. Systém osvedčovania musí byť vytvorený s ohľadom na spoločnosť a životné prostredie. Vítam návrh Komisie ohľadom Smernice o obnoviteľnosti palív, ale je tu väčšia potreba posilniť úlohu bioplynu. Ešte jedna otázka pani komisárke Fischer Boelovej: aký je Váš názor na takýto systém osvedčovania?
<P>
Tieto a ďalšie otázky týkajúce sa životného prostredia vyzdvihujú dôležitosť verejnej zodpovednosti. Väčšina z nás tu prítomných súhlasí s podporením úlohy bioplynu. Viac áut a kamiónov by malo jazdiť na bioplyn. Bioplyn znižuje emisie skleníkových plynov a áut o 90 %. Okrem zníženia emisií sú autá jazdiace na bioplyn tichšie. Ak to so záväzkami voči životnému prostrediu myslíme naozaj vážne, zodpovednosť za ne by nemala byť ponechaná na trh.
<P>
Napríklad, ak chceme mať viac áut jazdiacich na bioplyn, musíme zabezpečiť aj čerpacie stanice, kde sa bude dať tento bioplyn natankovať. Štát musí v rámci svojej zodpovednosti zabezpečiť, aby čerpacie stanice boli v súlade s platnými právnymi predpismi a dočasne financované. V mojej domovine, vo Švédsku, posledná čerpacia stanica na ceste na sever je v Uppsale, ktorá je v strede krajiny. Inými slovami povedané, motoristi, ktorí chcú, natankujú doplna a musia ísť viac ako 1000 km bez akejkoľvek možnosti znovu natankovať bioplyn. A to je samozrejme neprijateľné. Takže všetci sme zodpovední za presadzovanie bioplynu: EÚ vypracovaním smerníc, členské štáty motivovaním výroby bioplynu na národnej úrovni, a pokiaľ ide o miestne orgány, tie by mali vybudovať viac zariadení na bioplyn.
<SPEAKER ID="424" NAME="Werner Langen" LANGUAGE="DE">
Vážená pani predsedajúca, informujem Vás o stanovisku Výboru pre priemysel, výskum a energetiku, ktorý nesie zodpovednosť za energetickú politiku. Nejde o môj osobný názor, ale môj návrh výbor prijal 45 hlasmi, pričom nikto nebol proti a nikto sa nezdržal hlasovania. Výbor pre priemysel sa obáva kladného prispenia bioplynu vyrábaného nielen z hnoja ako sa domnieva spravodajca ale výroby bioplynu zo všetkého organického odpadu.
<P>
Upozornili sme na konkurencieschopnosť v oblasti potravín, ktorá začína byť stále viac problematická, takže tu musí existovať diskusia s ohľadom na skutočnosť, že zásobovanie plynových sietí bioplynom sa musí vyhnúť diskriminácii a musia byť predložené ďalšie nové návrhy procesov výroby bioplynu druhej generácie. Diskutovali sme o zelenej génovej technológii v súvislosti s bioplynom a sme toho názoru, že mladý, inovatívny sektor bioplynu nepochybne potrebuje počiatočné financovanie, ale nie trvalú finančnú pomoc.
<P>
Navyše, chceme zjednotiť nástroje podpory v celej EÚ a to sme zhrnuli do 13 bodov: chceme zjednodušiť proces plánovania pre základne bioplynu. Výbor pre priemysel nepožaduje, aby boli predložené štyri nové smernice, ako sa o tom zmieňuje môj kolega vo svojom návrhu správy. Zdieľam názor pani komisárky, že nepotrebujeme žiadne nové smernice, ale potrebujeme bioplynu poskytnúť miesto v už existujúcich smerniciach pre obnoviteľné zdroje.
<P>
Z tohto hľadiska Výbor pre priemysel zastáva iný názor ako Výbor pre poľnohospodárstvo a rozvoj vidieka, ktorý je zodpovedný za správu.
<SPEAKER ID="425" NAME="Albert Deß">
v mene skupiny PPE-DE. (DE) Vážená pani predsedajúca, pani komisárka, dámy a páni, ako tieňový spravodajca skupiny Európskej ľudovej strany (kresťanskí demokrati) a Európskych demokratov, vo veľkej miere podporujem túto správu. Spravodajca urobil kus dobrej práce.
<P>
Súhlasím s tým, čo tu bolo doposiaľ povedané: bioplyn môže značnou mierou prispieť k dosiahnutiu našich cieľov, pokiaľ ide o obnoviteľné zdroje energie, a to využitím menšieho množstva fosílií, čím znižuje emisie CO2. Nevyhnutným predpokladom je, samozrejme, využitie potenciálu bioplynu. V Nemecku existuje mnoho tovární na bioplyn, ktoré vyrábajú výlučne elektrinu. Len okolo 38 % dostupnej energie je využitých, cez 60 % energie je nevyužitých a vo forme strateného tepla prečerpaných do životného prostredia. Toto nemôže byť účelom výroby bioplynu. Preto si myslím, že by bolo pre túto správu dobré, ak by v nej bola uvedená požiadavka zásobovania plynovej siete bioplynom. Musíme nasledovať oba tieto smery: využiť stratené teplo, ktoré vzniká pri výrobe elektriny alebo zásobovať sieť bioplynom priamo. S oboma týmito procesmi potom môžeme dosiahnuť vysoký stupeň účinnosti.
<P>
Taktiež zastávam názor, že pomocou modernej rastlinnej výroby môžu byť vypestované lepšie rastliny. Nezastávam názor, že genetické inžinierstvo sa na tom musí podieľať. Pestovatelia rastlín mi hovoria, že polia určené pre rastliny na výrobu bioplynu môžu byť zdvojnásobené na akroch s tradičnými kultiváciami rastlín. Sme schopní zozbierať približne 5000 litrov palivového oleja na jeden hektár bioplynu. S dobrými rastlinami, ktoré budú v budúcnosti vypestované, budeme schopní zozbierať až 10 000 litrov na jeden hektár. Je to dobrá cesta pre bioplyn, aby čelil klimatickým zmenám.
<SPEAKER ID="426" NAME="Bogdan Golik">
v mene skupiny PSE. (PL) Vážená pani predsedajúca, čítal som návrh pripravený mojím kolegom pánom Tabajdim a veľmi ma zaujal. Rád by som mu zablahoželal k výbornej správe.
<P>
V súčasnej situácii vo svete, kde ceny ropy a ďalších zdrojov energie - napríklad plynu - prudko stúpajú a sú predmetom nepredvídateľných výkyvov, čo robí účelné plánovanie a odhadnutie investičných nákladov veľmi ťažkým, a keď dopyt európskych krajín po energii taktiež stúpa, je predmetná správa o bioplyne viac ako aktuálna. Táto správa v skutočnosti ukazuje koľko toho ešte môžeme urobiť pre rozvoj oblasti novej generácie energie. Generácia energie z týchto zdrojov môže byť mnohonásobne zvýšená bez akéhokoľvek sprievodného zhoršenia prirodzeného životného prostredia.
<P>
Kladným krokom v rozvoji tejto generácie energie by bolo podporenie formou dotácii určených na regionálny rozvoj a rozvoj vidieckych oblastí. Komisia a vlády jednotlivých krajín by nemali šetriť na výrobcoch tohto typu energie a mali by podporovať tento rozvoj prostredníctvom mechanizmu špeciálnych finančných aktivít. V tomto som so spravodajcom za jedno, že Európska komisia by mala zintenzívniť svoju snahu, pokiaľ ide o rozvoj energie zo zdrojov tohto typu a začlenenie do Európskej energetickej stratégie.
<P>
Pre nás Európanov je mimoriadne dôležité, aby sa Európska únia stala nezávislou na vývoze energie v čo najkratšom čase.
<SPEAKER ID="427" NAME="Willem Schuth">
v mene skupiny ALDE. (DE) Vážená pani predsedajúca, pani komisárka, dámy a páni, najskôr by som chcel zablahoželať spravodajcovi pánovi Tabajdimu k jeho vyváženej správe. Myslím, že uspel, keď upozornil na význam bioplynu ako udržateľnej energie budúcnosti.
<P>
Ako MEP zastupujúci Severné Nemecko, sa obávam potenciálu bioplynu ako dôležitej a všestranne využiteľnej biomasy energie vyrábanej poľnohospodárstvom. Nemecko - a zvlášť Dolné Sasko, odkiaľ pochádzam - je lídrom pokiaľ ide o pestovanie rastlín na výrobu bioplynu. Nemali by sme si nechať ujsť príležitosť formulovať striktné a jasné kritéria pre technológiu bioplynu v prípade uvedenia osvedčovacieho systému EÚ pre rastlinnú hmotu využívanú ako zdroj paliva. To by sa malo vzťahovať i na dovoz.
<P>
Na našich výrobcov by rozhodne nemali byť kladené žiadne administratívne nároky navyše. Len touto cestou môžu byť pochybnosti o využívaní obilnín a potravín na výrobu bioplynu účinne rozptýlené, pretože výroba potravín musí pokračovať a ostať prvoradou povinnosťou poľnohospodárstva. Len touto cestou môže bioplyn zmysluplne prispieť k zabezpečeniu zásob energie, zníženiu závislosti na cudzozemských dovozoch, ochrane atmosféry a k rozvoju vidieka. Európske výskumné a rozvojové programy budú potom účinnejšie.
<SPEAKER ID="428" NAME="Wiesław Stefan Kuc">
v mene skupiny UEN. (PL) Vážená pani predsedajúca, využitie nápadov uvedených v správe môjho kolegu zo skupiny pána Tabajdiho nám umožní urobiť obrovský krok vpred vo zvýšení výroby bioplynu. Zároveň by to bol krok k zabezpečeniu trvalo udržateľného poľnohospodárstva vďaka podstatne zníženému množstvu rastlinného a živočíšneho odpadu, hnoja a splaškov a získaniu obnoviteľnej energie.
<P>
Výroba bioplynu má však aj svoje nedostatky. Ak zohľadníme súčasnú výrobu a predajné ceny, náklady na výrobu nemôžu byť pokryté a nakoniec i tak tu bude dostatok odpadu, ktorý bude len viac koncentrovaný. Potrebujeme vyhodnotiť klady a zápory vo svetle dnešných skutočností. Moja politická skupina to urobila a veríme, že správa pána Tabajdiho by mala mať podporu. Možno iné technológie nám umožnia vylepšiť súčasný proces výroby, zatiaľ čo zvýšenie cien energií zvýši účinnosť hospodárstva. Niet však pochýb, že sme svedkami pokrokov v ochrane životného prostredia a to je najdôležitejšie.
<SPEAKER ID="429" NAME="Friedrich Wilhelm Graefe zu Baringdorf">
v mene skupiny Verts/ALE. (DE) Vážená pani predsedajúca, spravodajca predložil dobrú správu a predložil ju na základe názoru Výboru pre poľnohospodárstvo a rozvoj vidieka, čo je dobré. Práve sme od pána Langena počuli, že Výbor pre priemysel, výskum a energetiku zastáva protichodný názor. Je to takto vždy: vždy keď má byť niečo úspešné, Výbor pre priemysel sa toho obáva. To nie je vždy správne.
<P>
Pripomínam, že to boli farmári, ktorí sú priekopníkmi vo výrobe bioplynu a ktorí sa pred 10, 15, 20 rokmi smiali keď sa snažili získať energiu z hnoja. Myšlienkou tu bolo, veľmi zjednodušene povedané, vyrobiť z hnoja zlato. To znamená, že sa má vyrábať energia z hnoja a nie začať súťažiť s výrobou potravy pre ľudí. Z hnoja, ktorý nebude využitý, bude predsa ešte lepšie priemyselné hnojivo, ktoré bude univerzálnejšie ako agresívne hnojivá.
<P>
To znamená, že bioplyn patrí medzi obnoviteľné zdroje energie spolu s vetrom, vodou, slnkom a drevom a je v skutočnosti obnoviteľnou energiou ak sa obmedzíme na jeho výrobu z organického odpadu. To by sa dalo porovnať so situáciou, ktorá vznikla minulý a predminulý rok v mliekarenskom sektore, keď sa za mlieko platilo 23,5 centa a to by sa rovnalo situácii, keď by sme napchali kukuricu priamo do stroja na výrobu bioplynu a nie najprv ju dali krave, aby tá potom vyprodukovala mlieko.
<P>
To znamená, že ceny potravín a ceny energií vždy korešpondujú a z toho vyplýva, že nielen v Nemecku, ale aj v iných krajinách, sa môže dosiahnuť lepšia recyklácia rastlinných výrobkov v energetickom sektore aj v potravinárskom sektore. Musíme si dať pozor, aby sme sa nedostali do konkurenčnej situácie. Môže sa stať, že ak tomu zle porozumieme, nastane, obrazne povedané, súťaž medzi stolom a kontajnerom. Ak narušíme rovnováhu, pokiaľ ide o biomasy pohonných látok, táto rovnováha môže mať záporný vplyv, zatiaľ čo bioplyn bude vnímaný kladne, a to aj bioplyn určený pre dopravné prostriedky. Závisí len od nás, či budeme uprednostňovať politiku menších plodín a finančne ich podporovať politikou odmeňovania s cieľom zabrániť migrácii do priemyselnej výroby.
<SPEAKER ID="430" NAME="Derek Roland Clark">
v mene skupiny IND/DEM. Vážená pani predsedajúca, vyjadrujme sa jasne: problematika týkajúca sa biomasy je hnaná údajným efektom globálneho otepľovania spôsobeného emisiami CO2, ktoré vypúšťa človek.
<P>
Zabudnime na uhlíkové stopy. CO2 je prirodzenou súčasťou atmosféry, nie je nejakým druhom diabolského jedu, ako je to mylne vykresľované v situáciách akou je film Nevyhovujúca pravda. Tento hyperaktívny film nie je vôbec dôkazom, nie je dokonca ani pravdivý. Je to teória a veľmi vzdialená dôkazu. Môžete vidieť učiteľa chémie - a môžem sa staviť, že pár z nich je i na tomto zhromaždení - viem, čo znamená ísť od hypotézy po teóriu v zákonoch chémie. Nepôjdem v stopách amerických politikov a nebudem teatrálne vykrikovať ani poúčať.
<P>
Našťastie, teraz máme Manhattanskú deklaráciu, ktorú minulý týždeň podpísalo 500 vedcov, a ktorá hovorí, že neexistuje dôkaz o emisiách CO2 vyprodukovaných moderným priemyslom, ktoré by spôsobovali klimatické zmeny. To nám pripomína, že z globálneho hľadiska sa atmosféra vždy menila a vždy sa meniť bude. Je tu niekto kto neoceňuje skutočnosť, že stav, v ktorom sa nachádza naša Zem teraz, nie je konečný, ale že je to stále prebiehajúci dynamický vývoj?
<P>
Politická nenásytnosť nás všetkých zaťažuje, keďže chceme dosiahnuť nedosiahnuteľné. Otočiť naruby poľnohospodársku pôdu s cieľom vyrobiť bioplyn, keď rastie populácia a je svetový nedostatok obilnín je šialenstvo. Pestovať plodiny na výrobu bioplynu na úkor celých oblastí dažďových pralesov, spálením stavebného dreva na miestach, kde sa za pár rokov trochu zhoršil stav a padlo zvýšené množstvo dusičnanu a potom pokračovať ďalej, je trestné, keďže ide o skupinové násilie páchané na lesoch.
<P>
Takže otázkou ostáva: čo spôsobuje súčasný minimálny stupeň globálneho otepľovania? Parafrázujem bývalého prezidenta Clintona: je to slnko, hlupáci!
<SPEAKER ID="431" NAME="Jim Allister">
v mene skupiny NI. Vážená pani predsedajúca, teší ma rozpoznanie značného potenciálu zvýšenia výroby bioplynu. Pomáha poľnohospodárom vyťažiť príjem z alternatívneho zdroja a zároveň hodnotne prispieva k zachovaniu životného prostredia vyriešením problémov spojených s odstraňovaním poľnohospodárskeho odpadu.
<P>
Treťou zreteľnou výhodou bioplynu je to, že na rozdiel od biopalív, napomáha zachovávať bezpečnosť. Kľúčovou výhodou bioplynu je: Využitie odpadu namiesto plodín, čím sa neobmedzuje základná výroba krmív ani výroba samotných potravín.
<P>
Nový sektor bioplynu potrebuje na začiatok zmysluplnú podporu a jednotný nástroj podpory v celej EÚ skôr ako sporadickú mozaiku podpory, ktorú máme v súčasnosti. Podporou ďalšieho výskumu využívania bioplynu druhej generácie ako biopaliva je perspektívnou nevyhnutnosťou. Takže je veľa toho, čo by mohlo a malo byť urobené pre podporu bioplynu a zároveň napomáha udržateľnosti poľnohospodárstva.
<P>
Verím, že v EÚ sme sa výrazne prerátali, pokiaľ ide o biopalivá. Neznásobujme preto tento omyl podceňovaním bioplynu.
<SPEAKER ID="432" NAME="Mairead McGuinness" AFFILIATION="PPE-DE">
Vážená pani predsedajúca, taktiež vítam túto správu: uvádza nás do obrazu, aký je potenciál bioplynu a viem, že sú tu rôzne skúsenosti z rôznych členských štátov. Je udivujúce, aké sú diery vo výrobe bioplynu a v jeho využívaní v jedných krajinách a v druhých nie. Ako povedala pani komisárka, je tu obrovský nevyužitý potenciál a my preň potrebujeme niečo urobiť, ale nehovorím o ďalšej smernici, keďže ich máme dosť a ďalšia by spôsobila skôr zmätok ako uľahčila napredovanie v tejto oblasti.
<P>
Dovoľte mi upozorniť vás na paragraf 37 v tejto správe, ktorý hovorí o procese zjednodušeného plánovania. Možno ide o jedinú zmienku najdôležitejšej skutočnosti v celej diskusii o využití odpadu a recyklácii. Na základe skúseností z mojej krajiny a mojich vlastných skúseností ide o proces plánovania recyklácie alebo využitie mäsa a kostí na výrobu energie, a sú tu nesúhlasné postoje, pretože ľudia nedôverujú rozvoju a boja sa o svoje zdravie. Potrebujeme spolu robiť výskum a byť dôveryhodnejší v tejto oblasti, pretože sa to dotýka verejnosti. Z tohto dôvodu potrebujeme informovať verejnosť o potrebe recyklácie odpadu z poľnohospodárstva a kanalizácie, ale tiež si uvedomiť nevýhody tejto technológie a že výroba energie zanecháva zostatky, s ktorými je potrebné nakladať a zaoberať sa veľmi opatrne.
<P>
Uvítala by som nejaké komentáre k tejto strane diskusie, pretože v Parlamente sme náchylný vidieť všetko obnoviteľné ako úžasné, ale taktiež vieme, že záujmu verejnosti ovplyvňujú naše rozhodnutia. Preto potrebujeme zapojiť i verejnosť, ale tiež uznať, že táto problematika sa dotýka i zdravia, čo treba pomenovať.
<P>
Nakoniec, mi dovoľte povedať, že dodatok 1 pána Muldera, ktorý považujem za najdôležitejší dodatok, má moju plnú podporu, a navrhujem, aby bol prečítaný, pretože opätovne zdôrazňuje potrebu klasifikácie živočíšneho hnoja s cieľom správne ho využiť na farmách, preto i Smernica o dusičnanoch by mala byť zvažovaná v tomto kontexte.
<SPEAKER ID="433" NAME="Gábor Harangozó" AFFILIATION="PSE">
(HU) Ďakujem veľmi pekne, vážená pani predsedajúca. Dámy a páni, dnešný globalizovaný svet nám poskytuje množstvo výziev. Tie zahŕňajú, napríklad, klimatické zmeny, zvyšovanie chudoby, problémy s výkonnosťou energie a zabezpečením energie, a problémy s využívaním obnoviteľných zdrojov energie. V záujme udržateľnosti poľnohospodárstva musíme nielen odpovedať na tieto výzvy, ktoré sa dotýkajú Európskej únie, ale taktiež zaviesť nástroje na koordináciu politiku na základe spoločnej stratégie a pomenovať problémy, ktorým čelí všetkých 27 členských štátov.
<P>
V tomto svetle obzvlášť vítam iniciatívu môjho kolegu pána Tabajdiho ohľadom bioplynu a udržateľnosti poľnohospodárstva a pri tejto príležitosti si mu dovoľujem zablahoželať k jeho vynikajúcej správe. Myslím, že je dôležité osvojiť si Smernicu Európskej únie o obnoviteľných zdrojoch energie v záujme zosúladenia nariadení EÚ a národných politík, zosúladenia nariadení na úrovni EÚ a na úrovni členských štátov.
<P>
Výroba bioplynu z poľnohospodárskych plodín je jedným z najdôležitejších zdrojov bioenergie. Aj keď je výsadba rastlín na výrobu bioplynu nákladná. Aby sme mohli využívať potenciál bioplynu bolo by zmysluplné, aby sme skoordinovali súdržnosť politík, príležitostí v poľnohospodárstve, rozvoj vidieka a rámcové programy a presadili investície do výživy plodín na výrobu bioplynu. Rozdelenie finančnej podpory potrebuje byť založené predovšetkým na účinnosti, ak je účinnosť prvoradým kritériom, potom generácia elektriny je skutočne jediná, ktorá je hodná podpory.
<P>
Existuje však mnoho ďalších potenciálnych využití bioplynu, hoci by sme sa mali sústrediť najmä na výskum a vývoj a inovácie, aby sme rozšírili možnosti využitia tohto zdroja. Okrem toho, keďže ide o financovanie Európskou úniou, potrebujeme v členských štátoch vytvoriť priaznivé podmienky pre uľahčenie pestovania a spracovania rastlín na výrobu bioplynu. V tomto kontexte by mali členské štáty poskytnúť cenové zvýhodnenie alebo iné opatrenia, ktorými by sa podporilo využívanie tohto nového zdroja energie.
<P>
Ďalšou výhodou bioplynu ako zdroja energie je jeho schopnosť pridanej hodnoty v oboch poľnohospodárskych organizáciách aj vidieckych regiónoch, keďže im pomáha hospodársky sa rozvíjať. Preto je dôležité zabezpečiť, aby tieto možnosti mohli využiť i znevýhodnené regióny. Ďakujem.
<SPEAKER ID="434" NAME="Anne Laperrouze" AFFILIATION="ALDE">
(FR) Vážená pani predsedajúca, pani komisárka, dámy a páni, vítam správu pána Tabajdiho. Máme rôzne druhy zdrojov energie, ale nie všetky majú rovnaký potenciál a vplyv na životné prostredie. S ohľadom na boj proti klimatickým zmenám a plytvanie prírodnými zdrojmi, je veľmi dôležité, aby sme využívali všetky dostupné zdroje energie. Bioplyn je jednou formou energie, ktorá by mala mať podporu.
<P>

<P>
Ale je dôležité nevytvárať konkurenciu medzi výrobou bioplynu a výrobou potravín. Prioritou by preto mala byť výroba bioplynu najmä zo živočíšneho hnoja, splaškov a komunálneho odpadu, organického a živočíšneho odpadu. Rada by som zdôraznila, že v tomto prípade ide o ťaženie z odpadu, alebo inými slovami znečistenia. Nedajme sa zmiasť: zo všetkého najviac potrebujeme znížiť množstvo odpadu.
<P>
Ďalej je dôležité, aby bioplyn nebol využívaný len na výrobu elektriny, ale aby sa ním zásobovali prírodné plynové siete za predpokladu, že nebude ohrozené zdravie. Technické obmedzenia akéhokoľvek typu by však mali umožňovať prístup k rozvodnej sieti. Výskum a vývoj by mal byť v tomto sektore rozšírený vo všetkých aspektoch: zdrojoch, vybavení, distribúcii i využití. Pri skúmaní právnych predpisov je preto dôležité vedieť o podstate a výhodách bioplynu.
<SPEAKER ID="435" NAME="Leopold Józef Rutowicz" AFFILIATION="UEN">
(PL) Vážená pani predsedajúca, správa pána Tabajdiho upozorňuje na problém dôležitý najmä s ohľadom na farmárov, hospodárstvo a životné prostredie. Bioplyn určuje maximálne náklady na dovoz plynu, znižuje množstvo metánu, ktoré je vypúšťané do atmosféry a je taktiež palivom, ktoré môže byť priamo využívané v poľnohospodárskej výrobe a na verejnoprospešné účely. Pre ochranu životného prostredia je recyklácia hnoja, odpadu a splaškov užitočná. Úroveň výroby bioplynu v EÚ je však rôzna.
<P>
V tejto oblasti by preto mali inštitúcie EÚ urobiť kroky, ktoré by zlepšili právne a hospodárske nariadenia určené na rozvoj výroby bioplynu, urýchlili výskumné programy zamerané na zlepšenie technológie výroby bioplynu, vrátane výroby palív z biomás, organického odpadu, splaškov a hnoja a predstavili tieto programy verejnosti a propagovali dobré výsledky, ktoré dosiahli nemeckí, belgickí a dánski farmári.
<SPEAKER ID="436" NAME="Nils Lundgren" AFFILIATION="IND/DEM">
(SV) Vážená pani predsedajúca, v bloku Spojených národov, ktorý je venovaný klimatickým zmenám dospeli k názoru, že človek vypúšťa do atmosféry skleníkové plyny, ktoré menia atmosféru. EÚ oficiálne uznala, že ľudstvo by malo znížiť tieto emisie v nadchádzajúcom desaťročí a prehlásila, že EÚ by mala byť v tomto úsilí vo vedení. Ako to má byť uskutočnené? Som zhrozený, keď vidím ako sa mieša politika a ako sa presúva politická moc na inštitúcie EÚ, ktoré sa už nedajú kontrolovať.
<P>
Za Európsky parlament môžem povedať, že nežiadame zvýhodnenie pre bioplyn. Nevieme ako by mohli daňové stimuly pomôcť v uprednostňovaní bioplynu voči ostatným alternatívam. V každej krajine EÚ by mali byť stanovené ciele týkajúce sa zníženia emisií, čo sa už uskutočnilo a potom nechať každú krajinu, aby sa rozhodla aké nástroje použije na dosiahnutie týchto cieľov. Tradičným európskym riešením je inštitucionálna súťaž - nie ústredná kontrola.
<SPEAKER ID="437" NAME="Neil Parish" AFFILIATION="PPE-DE">
Vážená pani predsedajúca, chcel by som sa pánovi Tabajdimu poďakovať za jeho správu. Podobne ako mnoho mojich kolegov vítam túto správu o bioplyne, keďže bioplyn zohráva veľmi dôležitú úlohu. Zvlášť v poľnohospodárstve sa vyrobí množstvo odpadu, ktorý by mohol byť účinne pretvorený na bioplyn. Potravinový odpad podobne ako zeleninový odpad by mohli byť zmiešané, aby bola vyprodukovaná elektrina. Aby to bolo účinnejšie. Využitie bioplynu je v skutočnosti považované za jeden z najúčinnejších spôsobov výroby elektriny z bioprostriedkov.
<P>
Vec, ktorú by som rád povedal pánovi Tabajdimu je, že nepotrebujeme smernicu špeciálne pre bioenergiu: môže byť súčasťou smernice o obnoviteľných energiách. Nabádam ho preto, aby sa o to neusiloval.
<P>
Taktiež by som rád povedal, že farmári, ktorých sa táto problematika týka, sú zúčastnení i na Smernici o dusičnanoch. Tiež potrebujú tento odpad niekde na svojich farmách uskladniť. Splašky by mohli byť uskladňované na farmách a pretvorené na bioplyn, a z odpadu by mohla byť pohnojená pôda. Ako povedala pani komisárka, zabijeme tým dve muchy jednou ranou.
<P>
Pani McGuinessová uviedla, že sa potrebujeme vyrovnať so skutočnosťou - možno nie na úrovni EÚ,-ale na úrovni členských štátov - so skutočnosťou, že rastliny na výrobu bioplynu sú vždy skvelou vecou, kým nie sú pred vašimi dverami. To je to, čím v Európe trpíme: vždy sa to deje niekde inde.
<P>
Nakoniec by som rád odpovedal pánovi Clarkovi - aj keď myslím, že už odišiel - ktorý sa pýtal, či existuje globálne otepľovanie. Hovoril som o tom s eminentným izraelským vedcom, ktorý povedal, že globálne otepľovanie by tu mohlo byť ale nemusí byť, ale môžeme čakať 20 rokov, aby sme sa dozvedeli, či sme mali alebo nemali pravdu?
<SPEAKER ID="438" NAME="Cristian Silviu Buşoi" AFFILIATION="ALDE">
- (RO) Ak zvážim súčasnú cenu ropy, bioplyn je zdrojom energie, ktorý stojí za povšimnutie, najmä v kontexte zodpovednosti Európskej únie vo vzťahu k uhľovodíku, ktorého význam stúpa.
<P>
Všetci sme si vedomí cieľa dosiahnuť spotrebu 20 % energie z obnoviteľných zdrojov z celkovej spotreby na úrovni Európskej únie do roku 2020. S ohľadom na tieto okolnosti, by malo byť využitie bioplynu ako zdroja energie podporené využitím najmä finančných nástrojov.
<P>
Bioplyn a ostatné biopalivá spolu so solárnou a veternou energiou môžu výrazne znížiť spoliehanie sa na tradičné zdroje energie. Okrem toho v porovnaní s ostatnými typmi obnoviteľnej energie, bioplyn má výhodu, keďže je z neho možné vyrobiť elektrinu, tepelnú energiu a môže byť využitý i v doprave.
<P>
Žiadať špeciálnu smernicu pre bioplyn je asi veľa, ale vítam návrh prezentovať mimoriadnu správu o bioplyne na úrovni Európskej únie, ktorý by mal zahŕňať i odporúčania v nadväznosti na právny rámec na európskej a národnej úrovni v tejto oblasti.
<SPEAKER ID="439" NAME="Samuli Pohjamo" AFFILIATION="ALDE">
(FI) Vážená pani predsedajúca, pani komisárka, dámy a páni, tiež by som sa rád poďakoval spravodajcovi pánovi Tabajdimu za jeho vynikajúcu správu. Urobil kus dobrej práce. Bioplyn je dôležitým obnoviteľným zdrojom energie, ktorý prispieva k trvalo udržateľnému rozvoju poľnohospodárstva a zlepšuje stav životného prostredia. Bioplyn tiež môže napomôcť farmám a ostatným oblastiam k sebestačnosti, aj keď len malá časť tohto zdroja je využívaná.
<P>
Ešte nás čaká dlhá cesta k samotnej výrobe. Potrebujeme inovácie, výmenu skúseností a dodatočné financovanie. Dôležité suroviny na výrobu bioplynu, hnoj a vedľajšie potravinové výrobky by nemali byť klasifikované ako odpad, ale ako suroviny, ktoré môžu byť použité na výrobu bioplynu a priemyselného hnojiva. Zároveň musíme stanoviť všeobecné pravidlá pre využívanie bioplynu v celej Európskej únii a odstrániť prekážky a obmedzenia, ktoré s týmto súvisia.
<SPEAKER ID="440" NAME="Miroslav Mikolášik" AFFILIATION="PPE-DE">
(SK) Európska únia je v oblasti zásobovania energiou závislá na krajinách, ktoré nie sú súčasťou Európskej únie. Okrem toho, Európa nie je ďaleko od energetickej krízy.
<P>
Preto je pre nás viac ako dôležité intervenovať a podporiť používanie obnoviteľnej energie. Podľa môjho názoru, bioplyn predstavuje vhodnú možnosť z pohľadu hospodárstva aj z pohľadu životného prostredia. Prispieva k trvalo udržateľnému hospodárskemu a poľnohospodárskemu rozvoju, rozvoju vidieckych oblastí a k ochrane životného prostredia. Ak sa na výrobu bioplynu použije živočíšny hnoj, splašky a komunálny odpad a organický živočíšny odpad, môžeme hovoriť o novej príležitosti farmárskych spoločností zarobiť.
<P>
Taktiež je nevyhnutné venovať pozornosť bezpečnostným opatreniam. Niektoré aktívne súčasti a baktérie, ktoré obsahuje poľnohospodársky a komunálny odpad môžu v prípade rozšírenia ohroziť verejné zdravie a životné prostredie. Namietam voči použitiu kukurice, obilnín a ďalších základných potravinových produktov na výrobu energie. Ich spaľovanie vedie vo všeobecnosti k preceňovaniu potravín a krmív.
<SPEAKER ID="441" NAME="Avril Doyle" AFFILIATION="PPE-DE">
Vážená pani predsedajúca, nová generácia obnoviteľnej energie bioplynu je z perspektívy zásobovania energiou kladnou zmenou. Otázka, či bioplyn vyrábaný z hnoja prispieva k zníženiu skleníkových plynov alebo nie si vyžaduje ďalší výskum.
<P>
Návrh správy totiž nehovorí o zásadnom probléme o mimovoľne vypúšťaných emisiách, t. j. emisiách, ktoré vznikajú pri procese výroby. Niektoré výskumy uvádzajú, že úniky metánu počas výroby a emisie dusičnanu v prípade aplikácie na pôdu znižujú potenciálne riziko vzniku skleníkových plynov. Naliehavo však potrebujeme ďalší výskum.
<P>
Preskúmanie právnych predpisov, ktoré podporujú výrobu bioplynu by malo byť založené na dôslednej analýze celého cyklu, aby bolo možné konečne zhodnotiť proces výroby obnoviteľnej energie a zaviesť stratégiu na zníženie skleníkových plynov.
<SPEAKER ID="442" NAME="James Nicholson" AFFILIATION="PPE-DE">
Vážená pani predsedajúca, rád by som začal zablahoželaním spravodajcovi k jeho aktuálnej správe.
<P>
Zabezpečenie energie, zvyšovanie cien energie a klimatické zmeny sú pravdepodobne najväčšími výzvami, ktorým čelí Európa v 21. storočí. Jedna vec je istá. Európa musí byť sebestačnejšia v uspokojovaní svojich energetických potrieb a zabezpečení zásob energie. To znamená obmenu alternatívnych zdrojov energie a spoľahnutie sa na nové technológie a obnoviteľné zdroje. Dovážame ohromujúcich 96 % energie, ktorú využívame.
<P>
Mnoho z vás bude so mnou súhlasiť, keď poviem, že trh pre biomasu a biopalivá predstavuje pre farmárov nové príležitosti. Je to stále viac konkurenčný trh: farmári v mojom volebnom obvode v Severnom Írsku by mohli mať mnoho výhod z alternatívneho využívania svojej pôdy na tvorbu nových podnikateľských príležitostí v oblasti výroby biopalív.
<P>
Energia biomasy a biopalív nie je jedinou odpoveďou, pokiaľ ide o starosti Európy týkajúce sa energie, ale rozhodne zohrávajú dôležitú úlohu.
<SPEAKER ID="443" NAME="Czesław Adam Siekierski" AFFILIATION="PPE-DE">
Vážená pani predsedajúca, úloha plynu je skutočne významná, v prvom rade pri diverzifikácii dodávok plynu, v druhom rade pri riešení problémov spojených s klimatickou zmenou a v treťom rade pri zlepšovaní stavu životného prostredia, inými slovami, pri jeho ochrane. Pamätajme aj na to, že bioplyn sa vyrába z komunálneho odpadu, organického odpadu, kalu a hnoja.
<P>
Bioplyn je veľmi dôležitým obnoviteľným zdrojom energie. Môže sa používať na výrobu energie, je dobrým zdrojom tepelnej energie a využíva sa aj na pohon vozidiel. Bioplyn by mohol využívať väčší počet vozidiel, ale je potrebné, aby sa stal dostupnejším a hospodárnejším palivom na použitie. Na výrobu bioplynu však musíme používať nové technologické postupy druhej generácie. Znamená to, že potrebujeme vytvoriť stabilné podmienky na rozvoj bioplynu a vhodné nástroje finančnej podpory.
<SPEAKER ID="444" NAME="Claude Turmes" AFFILIATION="Verts/ALE">
Vážená pani predsedajúca, ako spravodajca smernice o obnoviteľných zdrojoch energie, o ktorej budeme v tomto Parlamente hlasovať, skutočne vítam správu pána Tabajdiho. Rovnako vo veľkej miere súhlasím s tým, že výroba bioplynu je jedným z najlepších spôsobov spracovania biomasy v Európe. Vo svojej správe sa pokúsim vyzdvihnúť potenciál bioplynu. Je to uskladniteľná forma energie, takže slúži ako doplnenie iných občasných obnoviteľných zdrojov. Budem tlačiť aj na to, aby sme odbúrali zbytočnú byrokraciu. Myslím si, že v Európe máme skutočný problém, pokiaľ ide o autorizáciu, najmä pri schvaľovaní výroby energie, ktorá nie je nebezpečná, bioplyn teda v žiadnom prípade nie je nebezpečný.
<P>
Chcel by som spomenúť ešte jednu vec. V týchto dňoch prebieha zároveň diskusia o smernici o plyne pre vnútorný trh. Potrebujeme zjednodušiť prístup bioplynu do siete plynu. Tí z vás, ktorí sa zaujímajú o túto otázku, by si mali preštudovať zmeny a doplnenia, ktoré som predložil na rokovanie o smernici o plyne.
<SPEAKER ID="445" NAME="Mariann Fischer Boel">
členka Komisie. ? Vážená pani predsedajúca, vyjadrujem vďaku všetkým, ktorí sa podieľajú na tejto diskusii. Tak, ako vždy, aj teraz je veľmi ťažké sústrediť sa výlučne na bioplyn, zákonite sa rozpúta aj diskusia o všetkých obnoviteľných zdrojoch energie.
<P>
Celá debata vychádza zo správy o energii, ktorú uverejnila Komisia v januári tohto roku, pretože sme odrazu zbadali, ako veľmi sme závislí od dovozu energie, najmä od našich východných susedov, a v druhom rade: ako by sme mohli prispieť k zníženiu emisií skleníkových plynov a CO2? Ihneď sa objavilo množstvo otázok, ktoré je potrebné riešiť.
<P>
Keď hovoríme o sektore dopravy, potrebujeme, aby do roku 2020 pochádzalo 10 % energie z obnoviteľných zdrojov, no a prvým dodávateľom bol sektor poľnohospodárstva, v tejto fáze je zároveň jediným dodávateľom. Všetci dobre vieme, aj dnes to tu už zaznelo, že potraviny, krmivá a palivá sa ocitli vo vzájomnom konkurenčnom boji. Táto otázka bude súčasťou debaty celý čas, kým sa budeme venovať prvej generácii rôznych druhov biopalív. Preto úplne súhlasím s tými, ktorí zdôrazňujú potrebu výrazne investovať do výskumu a rozvoja, aby sme sa preklenuli cez túto prvú generáciu a dostali sa k druhej generácii biopalív.
<P>
Pri rôznych obnoviteľných zdrojoch energie je nevyhnutné, aby boli v budúcnosti ekonomicky uskutočniteľné, pretože dnes nie sú. Potrebujeme nájsť tzv. zlaté riešenie, aby sa stali ekonomicky udržateľnými.
<P>
Ďalšou otázkou je udržateľnosť - ekologická udržateľnosť. Náš prístup k tejto otázke je úplne jasný. Nebudeme akceptovať energiu z obnoviteľných zdrojov, ktorá sa nebude vyrábať udržateľným spôsobom, týka sa to produkcie v rámci Európskej únie ale aj dovozu energie z obnoviteľných zdrojov zo zámoria. Budeme potrebovať dovoz. Nech sa nikto neusiluje niekoho presvedčiť, že sa môžeme spoľahnúť výlučne na európsku produkciu. Jednoducho to nie je možné; dovoz budeme v každom prípade potrebovať.
<P>
Myslím, že je to skvelá myšlienka, aby sme pokračovali v tvrdej práci na rozvoji bioplynu. Na jeho výrobu využívame odpad - kal a všetky zostatky z bitúnkov, čo predstavuje veľmi dobrú súčasť tohto výrobného procesu. Z poľnohospodársko-ekologického hľadiska sa týmto môžu vyriešiť niektoré problémy, ktorým musia čeliť niektoré členské štáty, niektoré regióny v súvislosti so smernicou o dusičnanoch, ako už dnes bolo spomenuté. Môže to dopomôcť aj k vyriešeniu týchto problémov.
<P>
Myslím si, že v sektore obnoviteľných zdrojov energie existuje veľa možností, ale naliehavo potrebujeme presadiť ďalšie investície, vďaka ktorým sa z nich v budúcnosti stane uskutočniteľné riešenie problému. Ešte raz sa chcem poďakovať spravodajcovi. Táto správa je naozaj veľmi dobrá.
<SPEAKER ID="446" NAME="Csaba Sándor Tabajdi">
spravodajca. ? (HU) Vážená pani komisárka, vážená pani predsedajúca, ďakujem vám za túto debatu. Ako aj dnešná debata dokazuje, je jasné, že ani bioplyn, ani bioenergia, ani obnoviteľné zdroje energie nie sú samy osebe všeliekom, ale všetky majú rozhodujúci význam pre diverzifikáciu energetických zdrojov.
<P>
Po druhé: bioplyn je naďalej drahý. Ako povedal môj kolega, pán poslanec Kuc a mnohí ďalší. Preto je potrebný technologický rozvoj. Spočiatku, ako to spomenula pani komisárka Fischer Boel, si to bude vyžadovať štátnu podporu z fondu na rozvoj vidieka.
<P>
Tretí bod je obzvlášť významný. Zrejme som sa nevyjadril dosť jasne, zajtra odovzdám pánovi Parishovi a takisto odprezentujem aj ústnu zmenu a doplnenie, v ktorom stiahnem svoj návrh smernice o bioplyne a biologickom odpade a budem odporúčať jej zahrnutie do zjednotenej smernice o obnoviteľných zdrojoch energie. Ide o dohodu dosiahnutú medzi mnou, pani Fischer Boel a jej kolegami a Európskou ľudovou stranou.
<P>
Štvrtou vecou je konečný termín. V tomto ohľade budeme samozrejme prispôsobiví. Chcel by som povedať pani McGuinness, že postup je v súčasnosti príliš byrokratický. V Dánsku, v krajine, ktorá je v tomto smere hádam najambicióznejšia, a to nie preto, že komisárka je z Dánska, trvá päť rokov, kým sa po vzniku myšlienky skutočne začne prevádzka príslušného podniku, a v niektorých krajinách to trvá dokonca až desať rokov.
<P>
Nakoniec by som chcel reagovať na otázku, ktorú predložila pani Avril Doyle. V rukách držím vynikajúcu dánsku štúdiu, čo opäť nemá nič spoločné so skutočnosťou, že komisárka je Dánka, štúdiu, ktorú vypracovalo Národné stredisko Dánskej poľnohospodárskej poradenskej služby. Napísanie tejto správy bolo jednoduché. Pošlem pani Doyle časť, ktorá obsahuje veľmi presné výpočty potenciálnych ekologických problémov, inými slovami, časť týkajúcu sa otázok, ako sú prchavé plyny. Tieto výpočty boli pre mňa naozaj presvedčujúce, hoci nie som ekologickým expertom.
<P>
Na záver by som chcel vyjadriť svoju vďaku - vopred sa komisárke ospravedlňujem za moju zlú výslovnosť dánčiny - Thorkild Birkmose, Henning Lyngsø Foged a Jørgen Hinge z Dánskej poľnohospodárskej poradenskej služby, ktorí vytvorili túto vynikajúcu štúdiu. Chcel by som sa poďakovať aj Nicolasovi Nevezovi, ktorý spolupracoval s Výborom pre poľnohospodárstvo a rozvoj vidieka, ďalej svojim kolegom Dávidovi Korányimu a Tamásovi Bíróovi. Ďakujem aj dvom spravodajcom výboru Wernerovi Langenovi a Jensovi Holmovi za stanovisko ich dvoch spojených výborov a ďakujem aj vám všetkým za konštruktívnu kritiku. Skúsme ďalej pokračovať s bioplynom, aj keď nie je liekom na všetko. Ďakujem vám za pozornosť.
<SPEAKER ID="447" NAME="Predsedajúca">
Rozprava sa skončila.
<P>
Hlasovanie sa uskutoční zajtra o 12.00 hod.

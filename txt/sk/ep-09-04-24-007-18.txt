<CHAPTER ID="007-18">
18. Spoločný systém DPH, pokiaľ ide o daňové podvody súvisiace s dovozom a inými cezhraničnými transakciami (
<P>
- Pred začiatkom hlasovania:
<SPEAKER ID="138" NAME="Bart Staes" AFFILIATION="Verts/ALE">
(NL) Rád by som sa vrátil k hlasovaniu o svojej správe, ktoré sa uskutočnilo v druhom čítaní. Všetky skupiny v Parlamente uzavreli s Radou politickú dohodu o prijatí istého počtu pozmeňujúcich a doplňujúcich návrhov, aby sa tento právny predpis mohol stať riadnym nariadením.
<P>
V dôsledku neprítomnosti mnohých poslancov EP - chýba ich viac než 400 - sme neboli schopní prijať balík pozmeňujúcich a doplňujúcich návrhov, na ktorý je v druhom čítaní potrebná kvalifikovaná väčšina 393 hlasov. Podarilo sa nám získať len 387 z 395 sčítaných hlasov. Keďže mnohí kolegovia poslanci EP nie sú prítomní, museli sme porušiť dohodu s Radou.
<P>
Chcel by som preto požiadať predsedníctvo a správu Parlamentu, aby sa pokúsili nájsť riešenie situácie v tomto bode ešte pred parlamentnými prázdninami, ktoré sa začnú 7. mája, aby sme na najbližšej schôdzi o situácii mohli diskutovať a napraviť ju.
<SPEAKER ID="139" NAME="Predsedajúca">
Vážený pán Staes, musím povedať, že sme o tejto záležitosti už uvažovali a že ju preskúmame, lebo ide o dôležitú vec a skutočný problém.

<CHAPTER ID="006-01">
1. Zhodnotenie dohody o údajoch PNR medzi EÚ a Austráliou (
<P>
- Pred hlasovaním o odseku 1 písm. g):
<SPEAKER ID="118" NAME="Sophia in 't Veld">
spravodajkyňa. - Vážený pán predsedajúci, v zhode s tieňovými spravodajcami Skupiny Európskej ľudovej strany (kresťanských demokratov) a Európskych demokratov (PPE-DE), Socialistickej skupiny v Európskom parlamente (PSE) a Skupiny zelených/Európskej slobodnej aliancie (Verts/ALE), by som rada navrhla ústny pozmeňujúci a doplňujúci návrh k odseku 1 písm. g). Pozostáva z dvoch malých zmien.
<P>
Prvá zmena je, že nahradíme slovo "nespĺňa" v druhej vete slovami "nie je v súlade", takže druhá veta bude znieť: "a v dôsledku toho táto dohoda nie je v súlade s EÚ a medzinárodnými normami na ochranu údajov".
<P>
Druhá malá zmena sa týka poslednej vety, kde by som rada nahradila slovo "zostáva" slovami "by mohla zostať", takže veta by znela: "domnieva sa, že dohoda by tak mohla zostať otvorená právnym námietkam".
<SPEAKER ID="119" NAME="Predsedajúci">
Pani in 't Veldová, mám otázku: Mám pravdu, keď sa domnievam, že v prípade, že váš ústny pozmeňujúci a doplňujúci návrh bude prijatý, nahradí to hlasovanie po častiach? Inými slovami, ak bude váš ústny pozmeňujúci a doplňujúci návrh prijatý, môžeme hlasovať o odseku ako celku. Mám pravdu?
<SPEAKER ID="120" NAME="Sophia in 't Veld">
spravodajkyňa. - Pán predsedajúci, áno, pokiaľ viem, pretože Socialistická skupina v Európskom parlamente (PSE) požiadala o hlasovanie po častiach, keďže nesúhlasila so strednou časťou. Ak bude môj ústny pozmeňujúci a doplňujúci návrh prijatý - pozerám sa na tieňovú spravodajkyňu skupiny PSE: áno, súhlasí so mnou - potom budú súhlasiť s odsekom ako celkom, takže by sme mohli hlasovať o odseku ako celku.
<P>
(Parlament prijal ústny pozmeňujúci a doplňujúci návrh)

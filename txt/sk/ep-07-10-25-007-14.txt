<CHAPTER ID="007-14">
14. Výroba ópia na medicínske účely v Afganistane (hlasovanie)
<P>
- Správa pána Cappata
<P>
- Pred hlasovaním
<SPEAKER ID="113" NAME="José Ignacio Salafranca Sánchez-Neyra" AFFILIATION="PPE-DE">
(ES) Pán predseda, skôr ako pristúpime k hlasovaniu o správe pána Cappata, by som rád Parlamentu vysvetlil, že sa do španielskej verzie vlúdila chyba: v odseku 1 písm. b) na treťom riadku od konca text znie "vykonávanie pilotných projektov", zatiaľ čo autentickou verziou je anglická verzia, ktorá znie (EN) "hľadanie možností".
<SPEAKER ID="114" NAME="Predseda">
Ďakujem vám za dôkladné prezretie textu. Samozrejme, opraví sa to.
<P>
- Pred hlasovaním o pozmeňujúcom a doplňujúcom návrhu č. 4
<SPEAKER ID="115" NAME="Marco Cappato  " AFFILIATION="ALDE">
spravodajca. - (IT) Pán predseda, dámy a páni, najskôr by som vám chcel odpustiť za zlé vyslovenie môjho mena a v druhom rade, pokiaľ ide o pozmeňujúci a doplňujúci návrh č. 4, by som chcel navrhnúť, aby sa zachovala tzv. faktická časť pozmeňujúceho a doplňujúceho návrhu, t. j. iba prvá časť.
<P>
"keďže sa v správe Medzinárodného úradu pre kontrolu omamných látok uvádza, že svetová ponuka opiátov na lekárske účely je nadmerná",
<P>
(IT) - Pán predseda, dámy a páni, pozmeňujúci a doplňujúci návrh by mal končiť tu; ak nie sú žiadne námietky, budeme takémuto prípadu priaznivo naklonení.
<P>
(Ústny pozmeňujúci a doplňujúci návrh bol prijatý.)
<P>
- Pred hlasovaním o pozmeňujúcom a doplňujúcom návrhu č. 5
<SPEAKER ID="119" NAME="Marco Cappato  " AFFILIATION="ALDE">
spravodajca. - (IT) Pán predseda, dámy a páni, ospravedlňujem sa, opäť ide o faktické nahradenie; keďže sa cituje afganský zákon, náležité znenie zákona treba nahradiť:
<P>
"keďže sa v afganskej ústave uvádza, že štát zabráni akémukoľvek pestovaniu a pašovaniu omamných látok a keďže afganský protidrogový zákon z roku 2005 upravuje možnosť povolenej produkcie a distribúcie kontrolovaných látok v Afganistane;"
<P>
(Ústny pozmeňujúci a doplňujúci návrh bol prijatý.)

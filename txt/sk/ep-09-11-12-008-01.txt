<CHAPTER ID="008-01">
1. Zoznam tretích krajín, ktorých štátni príslušníci musia/nemusia mať víza pri prekračovaní vonkajších hraníc (
<SPEAKER ID="076" NAME="Tanja Fajon">
spravodajkyňa. - Vážený pán predsedajúci, ako bolo oznámené vo včerajšej rozprave, spoločné politické vyhlásenie Európskeho parlamentu a Rady sa dohodlo ako záväzok dvoch inštitúcií čo najskôr prikročiť k ukončeniu procesu liberalizácie vízového režimu pre Bosnu a Albánsko, ktorý schválila Komisia. Teraz by som chcela prečítať text vyhlásenia.
<P>
"Európska únia dôrazne podporuje cieľ zrušiť vízovú povinnosť pre všetky krajiny západného Balkánu. Európsky parlament a Rada uznávajú, že Bývalá juhoslovanská republika Macedónsko, Čierna Hora a Srbsko spĺňajú podmienky na liberalizáciu vízového režimu. To umožnilo prijatie pozmeňujúcich a doplňujúcich návrhov k nariadeniu (ES) č. 539/2001 v primeranom čase s cieľom umožniť zapojenie týchto troch krajín do režimu bezvízového styku do 19. decembra 2009.
<P>
Európsky parlament a Rada vyjadrujú nádej, že Albánsko a Bosna a Hercegovina tiež čoskoro dosiahnu liberalizáciu vízového režimu. V tejto súvislosti Európsky parlament a Rada naliehavo žiadajú tieto dve krajiny, aby vynaložili všetko úsilie na splnenie kritérií stanovených v pláne Komisie.
<P>
Európsky parlament a Rada vyzývajú Komisiu na predloženie legislatívneho návrhu na zmenu a doplnenie nariadenia (ES) č. 539/2001 ihneď po zhodnotení, že každá krajina spĺňa kritériá plánov s cieľom dosiahnuť čo najskôr liberalizáciu vízového režimu pre občanov týchto krajín.
<P>
Európsky parlament a Rada neodkladne preskúmajú návrh na zmenu a doplnenie nariadenia týkajúceho sa Albánska a Bosny a Hercegoviny."
<SPEAKER ID="077" NAME="Algirdas Šemeta">
člen Komisie. - Komisia víta, že Parlament včera v pléne pozitívne prijal tento legislatívny návrh. Prijatie tohto návrhu bude mať hmatateľný vplyv na občanov v dotknutých krajinách.
<P>
Ako bolo včera povedané, nezabudne sa na Bosnu a Hercegovinu a Albánsko. Komisia predloží návrhy na zrušenie vízovej povinnosti v týchto krajinách čo najskôr v roku 2010, keď tieto krajiny splnia nevyhnutné podmienky plánu.
<P>
V tejto súvislosti Komisia podporuje spoločné vyhlásenie Rady a Parlamentu.
<SPEAKER ID="078" NAME="Anna Maria Corazza Bildt" AFFILIATION="PPE">
Vážený pán predsedajúci, chcela by som povedať, že je poľutovaniahodné, že švédske predsedníctvo tu dnes nemohlo byť zastúpené na príslušnej ministerskej úrovni, pretože nebolo pozvané.
<P>
Švédske predsedníctvo rokovalo o spoločnom vyhlásení, ktoré je hlavným politickým úspechom v oblasti liberalizácie vízovej povinnosti. Dlhujeme to predsedníctvu, ale nemáme ani príležitosť poďakovať mu. Chcela by som povedať, že predsedníctvo Rady nie je prítomné nie preto, lebo tu nechce byť, ale preto, lebo nebolo pozvané.
<SPEAKER ID="079" NAME="Predsedajúci">
Vážená pani Corazzová Bildtová, úplne chápem, čo hovoríte. Chcel by som však jasne povedať, že Rada sa môže kedykoľvek zúčastniť na našich schôdzach. Teda má právo tu byť, nemusí byť pozvaná.

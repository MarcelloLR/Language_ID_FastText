<CHAPTER ID="004">
Oznámenia predsedníctva
<SPEAKER ID="009" NAME="Predseda">
Dňa 4. júna sme si pripomenuli 22. výročie dvoch významných udalostí. V tento deň v roku 1989 orgány v Čínskej ľudovej republike vyriešili problém s protestujúcimi na Námestí nebeského pokoja tak, že sa protesty skončili krviprelievaním. Všetci sa na to pamätáme.
<P>
V ten istý deň pred 22 rokmi sa konali aj prvé čiastočne slobodné parlamentné voľby v strednej a východnej Európe v Poľsku, v ktorých zvíťazili kandidáti demokratickej opozície. Získali takmer všetky kreslá, o ktorých sa hlasovalo v slobodných voľbách. Z týchto kresiel, o ktorých sa hlasovalo v slobodných voľbách, zástupcovia demokratickej opozície získali všetky kreslá v senáte okrem jedného. Získali tiež všetky ostatné kreslá v sejme a v senáte.
<P>
Tieto dve výročia nám pripomínajú, koľko veľa zmien sa udialo v Európe a ako sme my Európania s minimálnymi stratami dokázali presadiť zmeny v strednej a východnej Európe, ktoré vyvrcholili opätovným zjednotením východnej a západnej Európy.
<P>
° ° ° °
<P>
Dovoľte mi teraz informovať vás o veľmi dôležitej veci. Počas schôdze, ktorá bola práve otvorená, sa uskutoční protipožiarne cvičenie bez predchádzajúceho upozornenia. Podobné cvičenie sa uskutoční aj počas júnovej kratšej schôdze v Bruseli. O podrobnostiach ste boli informovaní e-mailom. Všetci ste dostali e-mail s vysvetlením, čo je potrebné robiť po vyhlásení poplachu. Nevieme, kedy bude poplach vyhlásený, ale mali by sme sa oboznámiť s pokynmi a po jeho vyhlásení konať v súlade s nimi. O niekoľko minút vám všetkým pošlem ďalší e-mail s upozornením a podrobnými pokynmi o tom, čo je potrebné robiť v prípade vyhlásenia poplachu a z čoho pozostáva. Všetky informácie si môžete prečítať v e-maile.
<P>
° ° ° °
<P>
Chcel by som vás tiež informovať, že pani Kochová-Mehrinová ma informovala o svojom odstúpení z funkcie podpredsedníčky Európskeho parlamentu s účinnosťou od 11. mája 2011. V súlade s článkom 18 rokovacieho poriadku vyhlasujem, že táto funkcia je voľná.

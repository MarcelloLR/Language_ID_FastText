<CHAPTER ID="006">
Rôzne
<SPEAKER ID="133" NAME="Mario Mauro" AFFILIATION="PPE">
(IT) Vystupujem v súlade s článkom 173 rokovacieho poriadku. Dnes večer Najvyšší súd Brazílie zamietol vydanie viacnásobného vraha Cesareho Battistiho.
<P>
Minimálne dve uznesenia tohto Parlamentu žiadali opačné rozhodnutie. Okrem svojho sklamania by som preto chcel verejne vyjadriť aj želanie, aby predsedníctvo Parlamentu napísalo brazílskym orgánom a vyjadrilo sklamanie celého Európskeho parlamentu a predovšetkým solidaritu a náš súcit s rodinami obetí, ktoré čakajú na spravodlivosť tridsať rokov.
<SPEAKER ID="134" NAME="Predsedajúci">
Ďakujem pánovi Maurovi za výstižné vystúpenie... (Pán Borghezio hovorí bez mikrofónu.) Som presvedčený, že celý Parlament je sklamaný a hlboko roztrpčený prijatým rozhodnutím, a preto mi neostáva iné, než zopakovať to, čo už Parlament v súvislosti s touto záležitosťou jasne uviedol, a to minimálne pri dvoch príležitostiach. So sklamaním a jasne odkážme brazílskym orgánom, že sme rozhorčení.
<SPEAKER ID="135" NAME="Licia Ronzulli" AFFILIATION="PPE">
(IT) Potrebujem len niekoľko sekúnd, aby som zapriala všetko najlepšie pani Weisbergerovej, ktorá sa nedávno stala matkou a ktorá je tu so svojou dcérkou, ako aj všetkým čerstvým mamičkám v tomto Parlamente, tým, ktoré sa nimi stanú, a tým, ktoré sa podobne ako ja snažia zo všetkých síl byť dobrými matkami aj dobrými poslankyňami.
<P>
Je milé vidieť, ako tento Parlament ožil vďaka symbolom nádeje, ale... (Rečníčku prerušil rozruch v Parlamente.) Žiadam vás o pozornosť, pretože je to dôležité, a musím vám povedať, čo si myslím. Pozrime sa na to, či dokážete mať zrelší postoj, pretože v posledných dňoch som, bohužiaľ, počula poznámky, ako napríklad: "Parlament nie je ihrisko. Toto nie je škôlka. Preč s deťmi a preč s matkami." Dokonca ešte horšie, zaznelo aj to, že "prítomnosť detí kazí poslankyniam imidž".
<P>
Keďže veľmi často tvoríme právne predpisy o zosúladení rodinného a pracovného života, je skutočne absurdné, že v tomto Parlamente zaznievajú poznámky takéhoto druhu, a to najmä z úst žien.

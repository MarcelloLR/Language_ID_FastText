<CHAPTER ID="006">
Sacharovova cena 2010 (oznámenie držiteľa) 
<SPEAKER ID="108" NAME="Predseda">
Vážení kolegovia, práve som prišiel z Konferencie predsedov. Je pre mňa veľkou výsadou a cťou, že vás môžem informovať o veľmi dôležitých výsledkoch pre nás všetkých. V Parlamente bojujeme v mene 500 miliónov občanov za ľudské práva.
<P>
Po dnešnej rozsiahlej rozprave, počas ktorej sme diskutovali veľmi široko a do hĺbky, sa Konferencia predsedov rozhodla udeliť Sacharovovu cenu za slobodu myslenia za rok 2010 pánovi Guillermovi Fariñasovi.
<P>
(potlesk)
<P>
Guillermo Fariñas je nezávislý novinár a politický disident. Bol ochotný obetovať a riskovať vlastné zdravie a život ako prostriedok nátlaku za dosiahnutie zmeny na Kube. Pomocou hladoviek protestoval a poukazoval na nedostatočnú slobodu prejavu na Kube, čo z neho robilo nositeľa nádejí všetkých, ktorým záleží na slobode, ľudských právach a demokracii.
<P>
Dúfam, že mu v decembri budem môcť tu v Štrasburgu cenu osobne odovzdať. Bola by to úžasná chvíľa pre Európsky parlament a pre všetkých kubánskych väzňov svedomia.
<P>
Pevne verím, že spolu s Guillermom Fariñasom si bude môcť osobne prevziať Sacharovovu cenu aj ďalší kubánsky laureát z roku 2005 - Ženy v bielom (Las Damas de Blanco).
<P>
Dovoľte mi dodať, že všetci kandidáti boli vynikajúci z pohľadu nášho cítenia v oblasti ľudských práv a boja za ne na celom svete. Všetkým môžeme zablahoželať, no museli sme z nich vybrať jedného, nemali sme inú možnosť. Chcel by som zdôrazniť, že na celom svete máme veľa držiteľov ceny a všetkých podporujeme. Povedzme to ešte raz.
<P>
(potlesk)
<SPEAKER ID="110" NAME="Marie-Christine Vergiat" AFFILIATION="GUE/NGL">
(FR) Vážená pani predsedajúca, chcela by som vzniesť procedurálnu námietku. Som presvedčená, že podmienky, za akých sa tento rok rozhodlo o Sacharovovej cene, sú škandalózne. Vidím to tak, že politické rozhodnutia sa uprednostňujú pred skutočnou ochranou ľudských práv.
<P>
(potlesk)
<P>
Bude to tretie udelenie Sacharovovej ceny Kubáncovi v histórii. Som prvá, čo bude kritizovať spôsob ohrozenia ľudských práv na Kube. V tomto ohľade vôbec neváham. Vždy som bojovala za ochranu ľudských práv bez rozdielu. Myslím si však, že udelenie Sacharovovej ceny Kubáncovi po tretí raz v jej približne 20-ročnej histórii je priveľa a že vysielame politický signál, ktorý Sacharovovu cenu znevažuje. Žiadam preto, aby rozhodnutie o tom, kto dostane Sacharovovu cenu, neprijímala Konferencia predsedov, ale Parlament ako celok.
<P>
(potlesk)
<SPEAKER ID="111" NAME="Predsedajúca">
Ďalším bodom programu je hlasovanie.
<P>
(Informácie o výsledkoch a ostatných podrobnostiach hlasovania: pozri zápisnicu.)

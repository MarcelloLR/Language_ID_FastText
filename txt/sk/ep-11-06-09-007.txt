<CHAPTER ID="007">
Boj proti korupcii v európskom športe - Činnosť Výboru pre nezvestné osoby na Cypre (písomné vyhlásenia) 
<SPEAKER ID="138" NAME="Marina Yannakoudakis" AFFILIATION="ECR">
Za posledné tri mesiace náš úrad posielal emaily, telefonoval a vypracovával zoznamy na zvýšenie informovanosti o tomto vyhlásení týkajúcom sa nezvestných osôb na Cypre. Výsledok je obrovským úspechom. Dnešné písomné vyhlásenie č. 10 prijala drvivá väčšina. Chcela by som sa poďakovať spoluautorom a osobitné poďakovanie patrí Charlesovi Tannockovi, ktorý mi na každej schôdzi v Štrasburgu pomáhal získavať podporu. Rada by som sa poďakovala aj úradu, ktorý sa venoval tomuto vyhláseniu, a našim zamestnancom, ktorých vysoké úsilie nám podstatne uľahčilo prácu.
<P>
V galérii je dnes skupina mladých ľudí z organizácie NEPOMAK, Svetovej organizácie pre mladých zahraničných Cyperčanov v Spojenom kráľovstve, ktorí sa prišli pozrieť na zverejnenie tohto vyhlásenia. Je to súčasná mládež, od ktorej závisí budúcnosť. Podpora tohto vyhlásenia naznačuje, že Parlament podporuje budúcnosť. Ďakujem vám za podporu.
<P>
(potlesk)
<SPEAKER ID="139" NAME="Predsedajúci">
Pani Yannakoudakisová, vítame dnešné vyhlásenie a vzhľadom na zásadu rovnakého prístupu dávame slovo pánovi Papastamkosovi.
<SPEAKER ID="140" NAME="Georgios Papastamkos" AFFILIATION="PPE">
(EL) Okrem pána Zwiefku, pána Sustu a pána Bennahmiasa by som sa chcel poďakovať aj našim kolegom poslancom, ktorí podpísali vyhlásenie č. 7. Verím, že zvučný odkaz z Parlamentu podnieti Komisiu k tomu, aby uplatnila svoje koordinačné právomoci s cieľom účinnejšie bojovať proti korupcii v športe.

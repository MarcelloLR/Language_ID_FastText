<CHAPTER ID="004-17">
17. Viacjazyčnosť: devíza pre Európu a spoločný záväzok (
<P>
- Pred začiatkom hlasovania
<SPEAKER ID="124" NAME="Vasco Graça Moura" LANGUAGE="PT">
Vážený pán predsedajúci, moja správa je v súlade so všetkými predchádzajúcimi dokumentmi o viacjazyčnosti, či už pochádzali z Parlamentu, z Rady alebo z Komisie.
<P>
Predložené alternatívne uznesenie je pokusom vniesť do Európskeho parlamentu isté nacionalistické spory, ktoré pretrvávajú v Španielsku. Práve včera španielsky denník El País informoval, že Najvyšší súd Španielska pred troma mesiacmi rozhodol o tom, že v prihláške na štúdium má byť rámček, v ktorom rodičia majú vyznačiť, v akom jazyku si želajú, aby ich deti dostali vzdelanie, a tiež o tom, že katalánske orgány nerešpektujú toto rozhodnutie.
<P>
Signatári alternatívneho uznesenia nechcú, aby bolo uznané toto právo rodičov v krajinách s viac ako jedným úradným alebo regionálnym jazykom.
<P>
Nechcú uznať nevyhnutnosť potreby vzdelávania v materinskom jazyku, nielen kvôli školskému prospechu vo všeobecnosti, ale najmä kvôli výučbe iných jazykov.
<P>
Nechcú zaručiť úplnú vzájomnú zrozumiteľnosť medzi jazykmi, ktorými sa hovorí v krajine v tejto situácii, hlavne vo vzťahu k dôchodcom a k právnemu systému, zdravotníctvu, administratíve a zamestnanosti.
<P>
Neakceptujú, že v týchto krajinách by sa nemal propagovať jeden jazyk na úkor práv ľudí hovoriacich druhým jazykom alebo inými jazykmi.
<P>
Toto je v rozpore so všetkým, čo presadzoval tento Parlament a ostatné európske inštitúcie.
<P>
Dôsledkom je vynechanie odsekov 11, 12, 14 a 17 z mojej správy v alternatívnom uznesení. Vzhľadom na tieto odseky sú tieto negatívne stanoviská v jasnom rozpore s našimi základnými právami a slobodami a očividne porušujú zásadu subsidiarity.
<P>
Moja správa nenapáda ani nepoškodzuje takzvané menšinové jazyky. Rešpektuje ich a uznáva ich hodnotu, ale tiež sa snaží stanoviť všeobecné a základné princípy.
<P>
Tento Parlament nemôže byť nástrojom radikálneho nacionalizmu ani regionálnej alebo miestnej nenávisti či averzie. Ide o našu zodpovednosť ako poslancov a poslankýň EP. Z tohto dôvodu vás naliehavo žiadam, aby ste hlasovali proti alternatívnemu uzneseniu a za správu, ktorej som autorom.
<SPEAKER ID="125" NAME="Predsedajúci">
- Vážené dámy a páni, chcel by som vás požiadať o pozornosť. Je tu žiadosť o slovo a môžu prísť ďalšie. Keďže som si vedomý ich obsahu, považujem za zrejmé, že tieto vyhlásenia pána spravodajcu nebudú mať podporu niektorých pánov poslancov a paní poslankýň, ale ako viete, možnosť vystúpiť dostal len pán spravodajca na dve minúty a nie je možnosť začať rozpravu.
<P>
Preto vám nemôžem dať slovo a opätovne začať rozpravu, môžem to urobiť len vtedy, ak by bola žiadosť o vznesenie procedurálnej námietky v súlade s rokovacím poriadkom. Ak hovoríme o procedurálnej námietke, potom má slovo vážený pán poslanec Guardans Cambó. Nepovažujte ma za nezdvorilého, ak mu slovo vezmem, keď zistím, že nejde o procedurálnu námietku voči problémom súvisiacim s rokovacím poriadkom.
<SPEAKER ID="126" NAME="Ignasi Guardans Cambó" AFFILIATION="ALDE">
Vážený pán predsedajúci, toto je skutočne procedurálna námietka. Nebudem začínať rozpravu, ale vážený pán spravodajca práve povedal niečo, čo nezodpovedá tomu, o čom sa bude hlasovať. Povedal, že v alternatívnom návrhu uznesenia boli vynechané štyri odseky jeho pôvodného uznesenia a to nie je pravda: zmenilo sa iba ich číslovanie. Zo štyroch prípadov, ktoré citoval, iba jeden nie je v obidvoch uzneseniach. Toto je konštatovanie skutočnosti. Ostatné tri sú v obidvoch uzneseniach.
<P>
(protestné pokrikovanie)
<P>
Teda ide o procedurálnu námietku týkajúcu sa vysvetlenia. Poslanci hlasujú o tom, o čom ich požiadal hlasovať. Je iba jeden prípad, ktorý nemá nič do činenia s Najvyšším súdom Španielska, ktorý sa líši v obidvoch uzneseniach. Keďže vyjadrenie pána spravodajcu nebolo správne, myslím, že to je dôvodom pre procedurálnu námietku.
<SPEAKER ID="127" NAME="Predsedajúci">
Ďakujem vám, vážený pán poslanec Guardans Cambó. Teraz pristúpime k hlasovaniu. Hlasuje sa o pozmeňujúcom a doplňujúcom návrhu 1. Hlasovanie sa uskutoční podľa mien. Hlasovanie je otvorené.
<SPEAKER ID="128" NAME="Cristiana Muscardini" AFFILIATION="UEN">
(IT) Vážený pán predsedajúci, dámy a páni, iba som sa chcela opýtať, či sa nepovažovalo za absurdné, že je možné ukradnúť niečiu správu a prezentovať identickú správu namiesto nej, keď sa podľa starého systému predkladali pozmeňujúce a doplňujúce návrhy. Z tohto dôvodu vás žiadam o preskúmanie nášho rokovacieho poriadku, keďže spôsobuje obrovské množstvo nejasností a oficiálne umožňuje nespravodlivosť.
<SPEAKER ID="129" NAME="Predsedajúci">
Preberám zodpovednosť za opätovné prednesenie tejto záležitosti Informačnej kancelárii EP, hoci viete, že určité regulačné právomoci jej boli odobraté a vykonávajú sa v súčinnosti prostredníctvom predsedov skupín, ale bez ohľadu na to koho zodpovednosťou je rozhodnúť, či to je absurdné, ostane to absurdným a určite sa to nezmení.

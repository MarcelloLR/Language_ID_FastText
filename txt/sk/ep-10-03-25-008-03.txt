<CHAPTER ID="008-03">
3. Následky celosvetovej finančnej a hospodárskej krízy na rozvojové krajiny a rozvojovú spoluprácu (
<P>
Pred začiatkom hlasovania:
<SPEAKER ID="125" NAME="Enrique Guerrero Salom" LANGUAGE="ES">
Vážený pán predsedajúci, chcel by som poďakovať všetkým tým, ktorí sa podieľali na príprave tejto správy.
<P>
Chcem len zdôrazniť, že keď sa dostaneme k odseku 31, je tam ústny pozmeňujúci a doplňujúci návrh. Ako bolo dohodnuté, teraz prečítam druhú časť anglickej verzie:
<P>
"považuje preto za vhodné preskúmať dôvody na uzavretie dohody s veriteľskými krajinami, na základe ktorej by sa pre najchudobnejšie krajiny zaviedlo dočasné moratórium alebo zrušenie dlhov, čo by im umožnilo zaviesť proticyklickú fiškálnu politiku na zmiernenie závažných následkov krízy; navrhuje vyvinúť úsilie na uľahčenie opatrení pre transparentné urovnávanie dlhov arbitrážou."
<SPEAKER ID="127" NAME="Predsedajúci">
Pán Guerrero, ak sme nedostali mylné informácie, tento ústny pozmeňujúci a doplňujúci návrh sa v každom prípade týka odseku 34 a nie odseku 31.
<P>
(Pán Guerrero naznačil, že sa to skutočne týka druhej časti odseku 34.)
<P>
Teraz je to celkom jasné.
<P>
Hlasovanie sa uskutočnilo.
<P>
(Parlament prijal ústny pozmeňujúci a doplňujúci návrh.)
<P>
- Pred hlasovaním o odseku 22:
<SPEAKER ID="128" NAME="Charles Goerens" AFFILIATION="ALDE">
(FR) Vážený pán predsedajúci, upozorňujeme vás na ústny pozmeňujúci a doplňujúci návrh, ktorý sa týka odseku 22. Chcem zdôrazniť, že odsek 22 sa týka celosvetového riadenia a najmä zloženia skupiny G20, ktorá mimoriadne vo svojich radoch nemá žiadnych zástupcov z najmenej rozvinutých krajín.
<P>
Ústny pozmeňujúci a doplňujúci návrh sa snaží túto medzeru preklenúť a znenie, ktoré Európskemu parlamentu navrhujem, túto potrebu napĺňa.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Vážený pán predsedajúci, pred chvíľou ste nás vyzvali k potlesku pre tuniskú delegáciu. Mohli by ste tuniskú delegáciu požiadať, aby zabezpečila prepustenie Taoufika Bena Brika, ktoré si žiada celý Parlament?
<SPEAKER ID="132" NAME="Hannes Swoboda" AFFILIATION="S&amp;D">
(DE) Vážený pán predsedajúci, chcel by som vzniesť procedurálnu námietku. Veľmi ma teší výsledok hlasovania. Toto však bola v zásade správa z vlastnej iniciatívy a v takomto prípade bol dohodnutý iný postup. Teraz nám bolo umožnené individuálne hlasovanie o správe z vlastnej iniciatívy. Je potrebné, aby sme to vyriešili, inak sa bude v budúcnosti pri všetkých správach z vlastnej iniciatívy používať individuálne hlasovanie. Mohli by ste o objasnenie tejto otázky požiadať Výbor pre ústavné veci? Inak výklad útvarov Parlamentu zničí celú podstatu tejto reformy.
<SPEAKER ID="133" NAME="Predsedajúci">
Pán Swoboda, takýto postup je možný. V súlade s postupom, ktorý si vyžiadali samotné skupiny, je možné žiadať o hlasovanie po častiach. V každom prípade je možné prepracovať všetko. V budúcnosti môže dôjsť k prepracovaniu, no nateraz je to tak, ako to je.

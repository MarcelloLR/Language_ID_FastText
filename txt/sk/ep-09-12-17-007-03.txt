<CHAPTER ID="007-03">
3. Obhajoba zásady subsidiarity (hlasovanie) 
<SPEAKER ID="126" NAME="Martin Schulz" AFFILIATION="S&amp;D">
(DE) Vážená pani predsedajúca, rád by som zopakoval svoju procedurálnu námietku.
<P>
(rozruch v Parlamente)
<P>
Som rád, že vždy dokážem prebudiť kolegov poslancov. Je to dobré na krvný obeh.
<P>
V súlade s článkom 177 ods. 4 opätovne žiadam, aby bolo hlasovanie odložené a aby bola medzitým preskúmaná platnosť uznesenia a hlasovania.
<SPEAKER ID="127" NAME="Manfred Weber" AFFILIATION="PPE">
(DE) Vážená pani predsedajúca, dámy a páni, v prvom rade by som sa chcel vyjadriť k procesnému argumentu. Chcel by som každému pripomenúť, že sme hlasovali o správe pána Cashmana. Je to správa, ktorú vytvoril Parlament počas priebežného legislatívneho postupu. Naša právna služba uviedla, že to nie je povolené, ale socialisti na tom trvali. Zatiaľ čo sme diskutovali o slobode tlače v Taliansku a príslušný komisár vysvetlil, že Európska únia nemá právomoc v tejto oblasti, socialisti stále kládli dôraz na to, aby sme zakročili proti pánovi Berlusconimu. Vždy, keď sa to socialistom hodí, nemáme právomoc a keď to smeruje proti iným, máme právomoc. Z tohto dôvodu by sme im nemali ustúpiť.
<P>
Druhý argument si už však zaslúži serióznu diskusiu. Nesieme zodpovednosť na základe Dohovoru o ľudských právach? Chcel by som pripomenúť kolegom poslancom, že po nadobudnutí platnosti Lisabonskej zmluvy sa Európska únia stane členom Dohovoru o ľudských právach. To znamená, že ak má taliansky parlament právo o tom diskutovať, lebo Taliansko je členom Dohovoru o ľudských právach, potom má na to právo aj Európsky parlament, keďže sa v budúcnosti stane členom Dohovoru o ľudských právach.
<P>
Môj tretí a posledný argument sa týka skutočnosti, že nie sme právnici, ale politici. Toto rozhodnutie ovplyvní milióny ľudí, z tohto dôvodu by sme o tom dnes mali hlasovať.
<P>
(potlesk)

<CHAPTER ID="005">
Vyhlásenie predsedníctva
<SPEAKER ID="062" NAME="Predsedajúci">
V mene Európskeho parlamentu by som chcel vyslať odkaz solidarity obetiam hurikánu Gustáv v karibskej oblasti.
<P>
Takmer 100 ľudí prišlo o život v Dominikánskej republike, na Jamajke, na Kajmaních ostrovoch a na Kube. Ďalšie tisícky ostali bez domova. Obyvatelia týchto rozvojových krajín, s ktorými udržiavame úzke vzťahy prostredníctvom Dohody z Cotonou - skupina krajín AKT - sa znova stali obeťami pustošenia novej prírodnej katastrofy v týchto regiónoch.
<P>
Európska únia pozorne monitoruje situáciu v postihnutých krajinách a posiela im humanitárnu pomoc. Európsky parlament bude samozrejme pozorne monitorovať dodávky humanitárnej pomoci pre krajiny tohto regiónu, predovšetkým prostredníctvom práce svojho Výboru pre rozvoj a prostredníctvom Spoločného parlamentného zhromaždenia AKT - EÚ.

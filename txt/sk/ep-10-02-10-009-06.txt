<CHAPTER ID="009-06">
6. Situácia v Iráne (
<P>
- Pred začiatkom hlasovania:
<SPEAKER ID="137" NAME="José Ignacio Salafranca Sánchez-Neyra" AFFILIATION="PPE">
(ES) Vážený pán predsedajúci, skôr ako budeme hlasovať o tomto návrhu uznesenia o Iráne, chcel by som len Parlament informovať, že v Teheráne došlo k pokusu vtrhnúť na talianske veľvyslanectvo a že podobné prípady sa vyskytli aj na veľvyslanectvách iných členských štátov, ako sú Nemecko, Francúzsko, Veľká Británia a Holandsko.
<P>
Vážený pán predsedajúci, v odseku 24 tento návrh uznesenia vyzýva na vytvorenie delegácie Európskej únie v Iráne. Naša skupina by však nechcela, aby sa prijatie tohto odseku, ktorý je tiež súčasťou iných uznesení Európskeho parlamentu, považovalo za znak súhlasu s týmito udalosťami. Chcem preto pána poslanca Füleho požiadať, aby povedal pani Ashtonovej, že pri uplatňovaní mandátu tohto uznesenia by sa malo pamätať na okolnosti, ktoré som práve spomenul. Myslím si, že pán poslanec Gahler požiada, aby sa text uznesenia doplnil o ústny pozmeňujúci a doplňujúci návrh, ktorý bude chrániť diplomatické záujmy členských štátov v Iráne.
<SPEAKER ID="138" NAME="Michael Gahler" AFFILIATION="PPE">
(DE) Vážený pán predsedajúci, diskutovali sme o tom so skupinami. V krátkosti prečítam anglický text.
<P>
"Je znepokojený povahou demonštrácií vedených jednotkami Basídž, ktoré sa konali pred budovami veľvyslanectiev členských štátov v Teheráne 9. februára 2010, a žiada iránske úrady, aby zaručili bezpečnosť diplomatických misií."
<SPEAKER ID="141" NAME="Lena Kolarska-Bobińska" AFFILIATION="PPE">
Vážený pán predsedajúci, v mene autorov uznesenia o Iráne, ktoré bolo práve prijaté, chcem požiadať parlamentné služby, aby tento text preložili do perzštiny, a tým iránskemu režimu a ľuďom umožnili plne pochopiť jasné posolstvo, ktoré dnes Európsky parlament vysiela.
<P>
(potlesk)
<SPEAKER ID="142" NAME="Predsedajúci">
Ďakujem za tento cenný návrh, ktorý postúpime príslušnému oddeleniu.

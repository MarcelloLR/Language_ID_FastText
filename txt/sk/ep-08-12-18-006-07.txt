<CHAPTER ID="006-07">
7. Návrh všeobecného rozpočtu na rok 2009 zmenený a doplnený Radou (všetky oddiely) (
<P>
- Po ukončení hlasovania o pozmeňujúcom a doplňujúcom návrhu 1:
<SPEAKER ID="079" NAME="Jutta Haug" LANGUAGE="DE">
Vážený pán predseda, v ústnom pozmeňujúcom a doplňujúcom návrhu sme sa, samozrejme, pokúsili zohľadniť novú situáciu. Chceli by sme Rade potvrdiť ochotu Parlamentu začať rokovať o sume 5 miliárd EUR, ktorej revíziu navrhla Komisia. Znenie nášho pozmeňujúceho a doplňujúceho návrhu je takéto - keďže naším pracovným jazykom bola angličtina, musím ho prečítať v angličtine, aby sa čo najrýchlejšie zapojili všetci kolegovia poslanci:
<P>
"Vyjadruje svoju silnú ochotu začať s Radou rokovať na základe návrhu Komisie na revíziu viacročného finančného rámca na roky 2007 - 2013 o sume 5 miliárd EUR v rámci navrhovaného plánu hospodárskej obnovy Európy a berie na vedomie závery zasadnutia Európskej rady z decembra 2008 v tomto smere."
<SPEAKER ID="082" NAME="Jutta Haug" LANGUAGE="DE">
Vážený pán predseda, ide o Európske školy v Bruseli. O tejto téme sme viedli dlhé diskusie počas mnohých rokovaní. Keďže chceme, aby Komisia naozaj konala, je potrebné nejakým spôsobom sprísniť údaje, ktoré sa nachádzajú v pôvodnom texte. Nový text preto stanovuje aj termín, do ktorého má Komisia prijať opatrenia. Prečítam ho opäť v angličtine:
<P>
"So znepokojením konštatuje situáciu súčasných a budúcich mladých žiakov Európskych škôl v Bruseli spôsobenú oneskoreným a stále neistým otvorením štvrtej školy v Laekene a súčasným postupom zápisu, z ktorého vyplýva neprijateľne dlhé dochádzanie detí do školy. Očakáva, že Komisia v spolupráci s generálnym sekretariátom Európskych škôl v Bruseli do konca marca 2009 predloží revidovaný postup zápisu s objektívnymi a zrozumiteľnými kritériami (vrátane trvalého bydliska a už zapísaných súrodencov), ktorý vstúpi do platnosti v nasledujúcom období zápisu."
<P>
(Ústny pozmeňujúci a doplňujúci návrh bol prijatý.)
<P>
- Po záverečnom hlasovaní:
<SPEAKER ID="085" NAME="Robert Goebbels" AFFILIATION="PSE">
Veľmi pekné, naozaj veľmi pekné!

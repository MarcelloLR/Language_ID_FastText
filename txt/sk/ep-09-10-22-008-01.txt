<CHAPTER ID="008-01">
1. Návrh všeobecného rozpočtu Európskej únie - rozpočtový rok 2010 (hlasovanie) 
<P>
- Pred začiatkom hlasovania:
<SPEAKER ID="077" NAME="László Surján">
spravodajca. - Vážený pán predseda, vo Výbore pre rozpočet sme hlasovali o viac než 1100 pozmeňujúcich a doplňujúcich návrhoch k návrhu rozpočtu na rok 2010. Skutočne existuje malý počet technických úprav, ktoré týmto žiadam zaradiť do hlasovania v pléne.
<P>
Pokiaľ ide o plán hospodárskej obnovy Európy, Komisia prijala dva nové odseky, ktoré sa majú priradiť do rozpočtových článkov 06 04 14 01, 06 04 14 02 a 06 04 14 03. Mali by dopĺňať existujúce pripomienky k rozpočtu, ale pre technickú chybu je uvedené, že ich majú nahrádzať. Preto by sa mal pozmeňujúci a doplňujúci návrh 832 primerane upraviť.
<P>
Po overení rezerv sa hlasovaním vo výbore ponechala rezerva 1 775 000 EUR v Okruhu 3b. Navrhujem, aby sa táto suma pridelila programu Európa pre občanov. Znamenalo by to, že by sa pozmeňujúci a doplňujúci návrh 889 rozpočtového článku 15 06 66 pozmenil tak, aby sa poskytli viazané rozpočtové prostriedky vo výške 32 255 000 EUR, a znovu predložený pozmeňujúci a doplňujúci návrh 547 by bol týmto zahrnutý.
<P>
Slová "trvalo udržateľné opatrenia a opatrenia šetrné k životnému prostrediu... (ekologický Nový údel)" by mali nahradiť slová "ekologický Nový údel" v pripomienkach prijatých k nasledovným rozpočtovým článkom:
<P>
04 02 17 ESF - Konvergencia
<P>
04 02 19 EFR - konkurencieschopnosť
<P>
13 03 16 EFFR - konvergencia
<P>
13 03 18 EFFR - konkurencieschopnosť
<P>
Podobne by sa mali v rozpočtovom článku 13 03 20 EFFR - Prevádzková technická podpora pre Európsky fond regionálneho rozvoja nahradiť prvé dva odseky nasledovným textom:
<P>
"Časť rozpočtových prostriedkov je určená na financovanie trvalo udržateľných opatrení a opatrení šetrných k životnému prostrediu (ekologický Nový údel), ktoré zabezpečia zosúladenie hospodárskych, sociálnych a ekologických rozvojových požiadaviek a obnovu európskych regiónov po hospodárskej a finančnej kríze."
<P>
Číslo rozpočtového článku pilotného projektu na všestrannú spoluprácu verejných orgánov, obchodných spoločností a neziskových podnikov v súvislosti s integráciou ľudí do spoločnosti a zamestnania by sa z technických príčin malo zmeniť na iný článok, a to na 04 03 12.
<P>
Z technických príčin by sa malo číslo rozpočtového článku "Prípravné akcie - Erasmus pre novinárov" zmeniť na číslo 09 06 05.
<P>
Ak sa prijme pozmeňujúci a doplňujúci návrh 943 o Európskom úrade pre výber pracovníkov (EPSO) 26 01 20, mala by sa príslušná rozpočtová príloha pre tento úrad primerane prispôsobiť.
<P>
Ak ma podporí plénum, žiadam rokovaciu službu, aby vykonala potrebné zmeny v zápisnici. Ďakujem vám za pozornosť.
<P>
Pán predseda, dovoľte mi ešte poďakovať sa sekretariátu za obrovský kus vykonanej práce. Tento zoznam úprav sa zvyčajne robí každý rok a predstavuje skvelú prácu sekretariátu. Preberali sme to so skupinami i koordinátormi a získal som podporu tejto zmeny, ktorá je v súlade so všeobecným návrhom.
<P>
Najdôležitejšie je, že sme vo Výbore pre rozpočet jednotne využili všetky dostupné zákonné možnosti na doplnenie rezervy takmer v každom okruhu, čo znamená, že akékoľvek hlasovanie, ktoré poskytne dodatočné prostriedky, ohrozuje zákonnosť rozpočtu. Chcel by som vás na to upozorniť a dúfam, že sa duch našej spolupráce nezmení. Máme síce trochu rozdielne názory, ale to je normálne.
<P>
(potlesk)
<SPEAKER ID="079" NAME="Helga Trüpel" AFFILIATION="Verts/ALE">
Vážený pán predseda, ak sa prijme pozmeňujúci a doplňujúci návrh 870 Výboru pre rozpočet, tak pozmeňujúci a doplňujúci návrh 464 Skupiny zelených/EFA podľa hlasovacieho zoznamu prepadne. Hlasovací zoznam sa riadi pravidlom zavedeným vzorcom Thomasa von der Vringa, podľa ktorého sa pozmeňujúce a doplňujúce návrhy Výboru pre rozpočet zaradia do hlasovania ako prvé, a pokiaľ sa prijmú, všetky ostatné pozmeňujúce a doplňujúce návrhy k rovnakému rozpočtovému článku prepadnú.
<P>
Tento postup, ktorý nie je obsiahnutý v Rokovacom poriadku Európskeho parlamentu, však bol zavedený výlučne iba na zaistenie toho, aby celkové stanovisko k rozpočtu prijatom Parlamentom zostalo v rámci finančných hraníc určených pre Európsky parlament. Keďže pozmeňujúci a doplňujúci návrh 464 iba navrhuje umiestniť finančné prostriedky do rezervy, určite nepredstavuje problém prekročenia limitov. Oba pozmeňujúce a doplňujúce návrhy sa navzájom vôbec nevylučujú, a preto je určite možné hlasovať o oboch.
<P>
Preto na vás nalieham, aby ste uplatnili článok 161 rokovacieho poriadku a tiež aby ste umožnili hlasovanie o pozmeňujúcom a doplňujúcom návrhu 464.
<P>
(potlesk)
<SPEAKER ID="080" NAME="Predseda">
Dámy a páni, program bol vopred určený a dôkladne skontrolovaný, ale rád by som vyzval pána spravodajcu, aby sa ujal slova. Chcel by som vás ako najkompetentnejšiu osobu požiadať o niekoľko slov k tejto záležitosti.
<SPEAKER ID="081" NAME="László Surján">
spravodajca. - Vážený pán predseda, o tom, či je niečo správne alebo nie, zvyčajne nerozhoduje spravodajca. Máme určitý postup a zvyk. Musím informovať plénum, že ak budeme najprv hlasovať o pozmeňujúcich a doplňujúcich návrhoch Výboru pre rozpočet, čo skupina Verts/ALE nespochybnila, tak sa ich následným prijatím zníži Európsky fond regionálneho rozvoja o platby vo výške 300 miliónov EUR.
<P>
Takže ide o skutočný rozpor. Na jednej strane by išlo o zvýšenie a na druhej strane o zníženie. Mali by sme sa držať svojho rozhodnutia, pretože v pozmeňujúcom a doplňujúcom návrhu 464 je jasne napísané, že sa platby nezvýšia. Zvýšenie je nulové. Ide o rozpor - nemôže dôjsť k zvýšeniu o 300 miliónov EUR bez zvýšenia platby.
<SPEAKER ID="082" NAME="Predseda">
(...) takže môžeme pristúpiť k hlasovaniu. To je názor našich služieb, ktoré preskúmali túto záležitosť, i spravodajcu. Preto navrhujem, aby sme pristúpili k hlasovaniu.
<P>
- Pred hlasovaním o pozmeňujúcom a doplňujúcom návrhu 812:
<SPEAKER ID="083" NAME="Luis Manuel Capoulas Santos" AFFILIATION="S&amp;D">
(PT) Vážený pán predseda, chcel by som požiadať o slovo v súlade s článkom 173 rokovacieho poriadku, ktorý sa týka nerešpektovania rokovacieho poriadku. Chcel by som požiadať o zmenu poradia hlasovania, pretože sa mi zdá, že poradie na základe hlasovacieho zoznamu porušuje článok 161 rokovacieho poriadku.
<P>
Žiadam preto, aby sa o pozmeňujúcom a doplňujúcom návrhu 70, ktorý navrhuje podporu sektora mlieka, ktorý sa, ako všetci dobre vieme, nachádza vo veľmi zlej situácii, rozpočtovými prostriedkami vo výške 600 miliónov EUR, hlasovalo bezprostredne pred pozmeňujúcim a doplňujúcim návrhom 812, ktorý navrhuje rozpočtové prostriedky vo výške 300 miliónov EUR. Rád by som upozornil, že rozpočtové prostriedky vo výške 600 miliónov EUR boli prijaté jednomyseľne vo Výbore pre poľnohospodárstvo a rozvoj vidieka a na poslednom plenárnom zasadnutí 17. septembra, keď sa hlasovalo o uznesení o podpore sektora mlieka a kríze, ktorej čelí, získali v tomto Parlamente podporu prevažnej väčšiny.
<SPEAKER ID="084" NAME="Predseda">
Ďakujem. Nepochybne ide o záležitosť dostupných finančných prostriedkov, čo znamená, že rozhodnutie o tejto záležitosti bude vážne. Skutočne by sme potrebovali pomoc, ale musíme vedieť, čo máme k dispozícii. Návrh je, aby sme najprv hlasovali o pozmeňujúcom a doplňujúcom návrhu 812. Rád by som poprosil pána spravodajcu, aby sa vyjadril k tejto záležitosti. Aké sú finančné prostriedky, aké sú finančné možnosti?
<SPEAKER ID="085" NAME="László Surján">
spravodajca. - Vážený pán predseda, opakujem, ja nerozhodujem o poradí hlasovania. Pani kolegyňa Trüpelová pred pár minútami povedala, že existuje tzv. nepísané pravidlo, že sa najprv hlasuje o pozmeňujúcom a doplňujúcom návrhu Výboru pre rozpočet. Prečo? Pretože Výbor pre rozpočet je parlamentný orgán, ktorý nám povie, či máme rezervu alebo nie.
<P>
Nie je v našom záujme meniť pravidlá počas hlasovania a ja som proti tomu. Hlasovací zoznam bol rozdaný. Skupiny sa rozhodli, ako hlasovať. Akákoľvek zmena bude mať za následok zmätok a následne spôsobí veľa ťažkostí. Ak zmeníme pravidlá kvôli jednému prípadu, nech už z akéhokoľvek dôvodu, budeme stratení. Každý orgán by mal rešpektovať svoje zvyky, pravidlá a nariadenia.
<SPEAKER ID="087" NAME="María Paloma Muñiz De Urquiza" AFFILIATION="S&amp;D">
(ES) Vážený pán predseda, vyskytla sa technická chyba. Chcela som hlasovať proti pozmeňujúcemu a doplňujúcemu návrhu 444.
<SPEAKER ID="088" NAME="Bruno Gollnisch" AFFILIATION="NI">
(FR) Vážený pán predseda, úplne chápem stanovisko pána spravodajcu, aby sme najprv hlasovali o pozmeňujúcom a doplňujúcom návrhu 812.
<P>
Aj keď, ide čisto o argument týkajúci sa poriadku, hlasovanie za pozmeňujúci a doplňujúci návrh 812 by nemusel znamenať prepad pozmeňujúceho a doplňujúceho návrhu 70.
<P>
Na parlamentných zhromaždeniach sa, ako žiadal pán Capoulas Santos, zvyčajne hlasuje najprv o pozmeňujúcich a doplňujúcich návrhoch najviac vzdialených od pôvodného textu. Robíme výnimku z dôvodov, ktoré načrtol pán spravodajca...
<P>
(Predseda prerušil rečníka.)
<SPEAKER ID="089" NAME="Predseda">
Ďakujem. Rozumieme. Máme určený definitívny postup hlasovania. Rád by som pána spravodajcu poprosil, aby sa ujal slova. Podľa služieb i podľa nášho názoru druhý pozmeňujúci a doplňujúci návrh prepadá. Môže to pán spravodajca potvrdiť?
<SPEAKER ID="090" NAME="László Surján">
spravodajca. - Ani po hlasovaní nie je žiaden dôvod, aby sme znovu začali rozpravu. Teraz sme za hlasovanie.
<SPEAKER ID="092" NAME="Michael Cashman" AFFILIATION="S&amp;D">
Vážený pán predseda, chcem len pomôcť. Niektorí z nás počuli rôzne čísla. Mohli by sme sa teda venovať obrazovke tu hore, aby sme predišli nedorozumeniam? Iba pre prípad, keby bol problém s počuteľnosťou či komunikáciou. Nikoho neobviňujem, iba si to ujasnime a sledujme obrazovku.
<SPEAKER ID="093" NAME="Predseda">
V poriadku. Všetci budeme sledovať obrazovku. Možno čítam čísla príliš rýchlo. Budem ich čítať pomalšie. Ďakujem vám.
<P>
- Pred hlasovaním o pozmeňujúcom a doplňujúcom návrhu 937:
<SPEAKER ID="094" NAME="Godfrey Bloom" AFFILIATION="EFD">
Vážený pán predseda, k otázke poriadku sa vyjadrím veľmi stručne. Pred niekoľkými minútami ste povedali, že ste viazaný pravidlami a že čo môžete robiť, keď ste nimi viazaný? V plnej miere to chápem a rovnako to chápe aj Parlament.
<P>
Môžem predpokladať a môžeme predpokladať, že pravidlami tohto Parlamentu budete viazaný počas celého vášho funkčného obdobia? Pretože váš predchodca sa necítil byť viazaný pravidlami a na základe vysvetlenia hlasovania zničil predpisy, pretože sa nimi necítil byť viazaný. Nechám to na vás.
<SPEAKER ID="095" NAME="Predseda">
Ďakujem vám veľmi pekne. Dámy a páni, počas hlasovania môžeme vystupovať iba v prípade procedurálnych námietok. Prosím vás, neriešte iné otázky než procedurálne námietky, pretože potom nemôžeme uskutočniť hlasovanie. Je to veľmi nepríjemné pre nás všetkých.
<P>
(potlesk)

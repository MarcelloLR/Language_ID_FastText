<CHAPTER ID="015">
Program práce:
<SPEAKER ID="021" NAME="Predseda">
Konečná verzia návrhu programu rokovaní, ako ich vypracovala Konferencia predsedov na svojom rokovaní vo štvrtok 28. augusta 2008 podľa článkov 130 a 131 rokovacieho poriadku. Neboli navrhnuté žiadne zmeny, program rokovania je teda prijatý.
<SPEAKER ID="022" NAME="Hannes Swoboda" AFFILIATION="PSE">
(DE) Vážený pán predseda, pri pohľade na program rokovania a vzhľadom na to, že dnes bude pravdepodobne prebiehať rozprava o Gruzínsku, nemáme žiadne konkrétne požiadavky. Ak však dôjde ku zdržaniu a zasadnutie sa pretiahne, takže rozprava o Gruzínsku bude môcť prebehnúť až zajtra, potom by sme predložili návrh, aby sa rozprava o súbore sociálnych opatrení odložila na druhú schôdzu, ktorá sa bude konať v septembri, pretože podľa môjho názoru nemožno v priebehu jedného popoludnia prerokovať súbor sociálnych opatrení aj otázku Gruzínska. Chcel by som na to Parlament dopredu upozorniť.
<SPEAKER ID="023" NAME="Predseda">
Ďakujem vám, pán Swoboda. Domnievam sa, že sa vôbec netlmočilo, najmä do angličtiny, ak som správne rozoznal dotyčných kolegov. Dovoľte mi, aby som zopakoval, čo pán Swoboda práve povedal. Pán Swoboda vyhlásil, že ak rozprava o dnešnej vrcholnej schôdzi neprebehne dnes, ale až zajtra, potom by rozprava o súbore sociálnych opatrení mala byť odložená na druhú schôdzu v septembri, pretože v čase vymedzenom na túto rozpravu budeme hovoriť o dnešnej vrcholnej schôdzke. Tak som to pochopil. Zhodneme sa na tom? Zdá sa, že áno. Tým sa dostávame k jednominútovým vystúpeniam k otázkam politického významu podľa článku 144 rokovacieho poriadku.

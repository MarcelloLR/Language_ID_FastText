<CHAPTER ID="003-24">
24. Kapitálové požiadavky (implementačný plán) (
<P>
- Pred začiatkom hlasovania
<SPEAKER ID="052" NAME="Othmar Karas" AFFILIATION="PPE-DE">
(DE) Vážený pán predsedajúci, dámy a páni, rád by som poznamenal, že Parlament bude dnes po prvý raz hlasovať v rámci nového regulačného postupu s kontrolou o tom, či zamietnuť legislatívny návrh Komisie. Ako spravodajca pre smernicu o kapitálových požiadavkách, ktorá tvorí podklad pre toto hlasovanie, by som vás chcel požiadať o podporu tohto návrhu uznesenia, ktorý bol vo Výbore pre hospodárske a menové veci jednohlasne prijatý.
<P>
Európskemu parlamentu to umožní vyslať jasný signál Komisii. Žiadame primeranú rovnováhu medzi tým, čo Komisia navrhuje v rámci spolurozhodovacieho postupu, a tým, čím sa zaoberá samotná Komisia v rámci komitologického postupu.
<P>
Komisia v rámci komitologického postupu predložila konkrétne návrhy týkajúce sa úverových ratingových agentúr, ktoré výrazne prekračujú odborné aspekty, a preto ich treba vrátiť do spolurozhodovacieho postupu.
<P>
Musíme zabezpečiť, aby sme vydávali komplexné právne predpisy. Teraz máme pred sebou správy týkajúce sa ratingových agentúr a smernice o kapitálových požiadavkách a jeden návrh v rámci komitologického postupu. Naším cieľom je prerokovať všetko spoločne v rámci spolurozhodovacieho postupu s jasným zameraním, a preto vás žiadam o podporu.
<P>
(potlesk)

<CHAPTER ID="005-04">
4. Zisťovanie štruktúry poľnohospodárskych fariem a zisťovanie metód poľnohospodárskej výroby (
<P>
- Pred hlasovaním:
<SPEAKER ID="135" NAME="Gábor Harangozó">
spravodajca. - (HU) Ďakujem, pán predseda. Dámy a páni, prieskumy štruktúr fariem patria k najstarším prieskumom na úrovni Spoločenstva a poskytujú základné a nevyhnutné údaje o poľnohospodárskych podnikoch v Európskej únii.
<P>
Najmä teraz, keď máme rozšírenú Európsku úniu s dvanástimi novými členskými štátmi, a keďže práve pracujeme na reforme spoločnej poľnohospodárskej politiky, je nesmierne dôležité, aby sme mohli vykonávať nové a komplexné prieskumy čo najskôr. Potrebujeme porovnateľné a jednotné údaje, aby sme mohli zaviesť prínosnú a dobre fungujúcu poľnohospodársku politiku. Preto som sa pokúsil zabezpečiť, že budeme schopní dosiahnuť dohodu v prvom čítaní, aby sme mohli čo najskôr začať vykonávať tieto prieskumy.
<P>
Osobitne sa chcem poďakovať kolegom poslancom, ktorí sa zúčastnili trojstranných rozhovorov, za výnimočne konštruktívny prístup. Konkrétne chcem poďakovať pani Elisabeth Jeggleovej a pánom Nicolasovi Mevesovi a Alexisovi Kuhlovi za ich prácu. Pozmeňujúce návrhy predložené ako výsledok trojstranných rozhovorov sú zaradené do prvého bloku. Chcem vás všetkých požiadať, aby sme podporili pozmeňujúce a doplňujúce návrhy v prvom bloku, aby sme mohli uzavrieť tento spis. Veľmi pekne ďakujem.

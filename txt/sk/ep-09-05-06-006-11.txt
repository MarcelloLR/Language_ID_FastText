<CHAPTER ID="006-11">
11. Ochrana zvierat počas usmrcovania (
<SPEAKER ID="197" NAME="Janusz Wojciechowski">
spravodajca. - Vážená pani predsedajúca, mám dve či tri krátke technické, ale dôležité poznámky.
<P>
Po prvé, máme súbor pozmeňujúcich a doplňujúcich návrhov, ktoré predložil Výbor pre poľnohospodárstvo, medzi inými aj pozmeňujúci a doplňujúci návrh 64. O tomto pozmeňujúcom a doplňujúcom návrhu by sa malo hlasovať osobitne. Zaoberá sa vytvorením národného referenčného centra, ktoré je veľmi dôležitou súčasťou celého nariadenia. Výbor pre poľnohospodárstvo navrhol odstrániť povinnosť vytvorenia referenčného centra na vnútroštátnej úrovni. Ako spravodajca zastávam názor, že to je proti všeobecnej logike celého nariadenia. Navrhujem hlasovať o pozmeňujúcom a doplňujúcom návrhu 64 osobitne.
<P>
Po druhé, prosím, všimnite si pozmeňujúci a doplňujúci návrh 28, ktorý sa zameriava na kontroverznú a emocionálnu otázku rituálneho zabíjania. Hlasovanie za tento pozmeňujúci a doplňujúci návrh vylúči možnosť úplného zákazu rituálneho zabíjania na vnútroštátnej úrovni. Hlasovanie proti pozmeňujúcemu a doplňujúcemu návrhu 28 zachová možnosť tohto zákazu.
<P>
Tretia poznámka sa týka pozmeňujúceho a doplňujúceho návrhu 85. Komisia navrhla skrátiť čas prepravy zvierat z fariem a čakania na bitúnkoch na 24 hodín. Hlasovanie za tento pozmeňujúci a doplňujúci návrh vylúči toto skrátenie času prepravy. Hlasovanie proti pozmeňujúcemu a doplňujúcemu návrhu 85 podporí návrh Komisie na skrátenie času prepravy.

<CHAPTER ID="007">
Oficiálne privítanie
<SPEAKER ID="103" NAME="Predsedajúci">
Hlasovanie je na chvíľu pozastavené, keďže nás navštívila delegácia poslancov libanonského parlamentu, ktorá sleduje našu prácu a ktorú, samozrejme, srdečne vítame.
<P>
Delegácia poslancov libanonského parlamentu na čele s pánom Boutrosom Harbom navštívila Európsky parlament v rámci našich medziparlamentných stretnutí. Dovoľte, aby som zdôraznil význam, ktorý pripisujeme tejto návšteve po zložitých rokoch, v ktorých Libanon zažil 15 rokov trvajúcu občiansku vojnu, po ktorej nasledovala okupácia, a nedávnu vojnu, ktorá zúrila v lete 2006 a spôsobila ochromenie štátnych inštitúcií. Sme veľmi radi, že môžeme privítať túto delegáciu v čase, keď sa politická situácia v Libanone, ale aj v celej oblasti podstatne zlepšila, najmä na základe Dohody z Dauhy a voľby prezidenta republiky.
<P>
Dúfame, že s novým volebným právom, ktoré sa zavedie počas niekoľkých dní, sa legislatívne voľby stanovené na budúci rok uskutočnia v tých najlepších podmienkach a dodajú nový impulz libanonskej demokracii, ktorú Európsky parlament v plnej miere podporuje. V mene Európskeho parlamentu by som preto chcel privítať členov delegácie a dúfam, že diskusie, ktorých sa v Európskom parlamente zúčastnia, budú mimoriadne plodné. Ešte raz by som sa delegácii rád poďakoval.

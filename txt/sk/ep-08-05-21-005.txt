<CHAPTER ID="005">
Hlasovanie
<SPEAKER ID="112" NAME="Predseda">
Teraz pristúpime k hlasovaniu.
<P>
(Informácie o výsledku a ďalšie podrobnosti hlasovania: pozri zápisnicu.)
<SPEAKER ID="113" NAME="Struan Stevenson" AFFILIATION="PPE-DE">
Vážený pán predseda, skôr než začneme hlasovať o kalendári, mohol by som sa vyjadriť k plánovanému štrajku, ktorý má byť zajtra? Viem, že Air France štrajkuje, železnice štrajkujú, aj zamestnanci letísk. Toto nám, poslancom, úplne znemožňuje život. Celé dopoludnie som sa pokúšal zmeniť si let, aby som sa mohol vrátiť k svojim voličom. Znamená to, že zajtra budem chýbať na hlasovaní. Tento štrajk nám bráni plniť si poslanecké povinnosti. Máme hlasovať o kalendári, podľa ktorého sem musíme cestovať dvanásťkrát v roku a Francúzsko nerobí nič, aby nám uľahčilo toto dochádzanie. Je to takmer nemožné. Ak máme naďalej chodiť sem do Štrasburgu, možno by sme mohli nejako zmeniť systém dopravy, aby sme sa sem mohli dostať!
<P>
(potlesk)
<SPEAKER ID="114" NAME="Predseda">
Pán Stevenson, berieme na vedomie, čo hovoríte, ale nemali by sme začínať diskusiu o tejto otázke teraz, kým neprijmeme kalendár schôdzí na všeobecnom základe.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Vážený pán predseda, jednoducho chcem povedať kolegovi poslancovi, že v Európskej únii existuje právo na štrajk, a toto právo na štrajk je jednoducho právo na štrajk. Považujem za absurdné žiadať od krajiny, aby poskytovala štrajkový kalendár. Veď je to smiešne, úplne smiešne. Chcem povedať pánovi kolegovi aj to, že zamestnanci v Belgicku tiež často štrajkujú, a teda kam by išiel tento Parlament v prípade štrajku Belgičanov? Toto je absurdná diskusia. Ak chce ísť späť, nech sa páči, ak chce ostať, stačí ostať jeden deň navyše a dať si trochu špargle.
<P>
(potlesk zľava)
<SPEAKER ID="116" NAME="Predseda">
Dámy a páni, tieto dva príspevky pekne ukázali, aká pluralita názorov vládne v Európskej únii a myslím si, že by sme za to mali byť v zásade vďační. Musím však dodať, a to úplne vážne, nie ako kritiku, ale ako príklad fungovania zákonov Európskej únie, že ak niekto začne spochybňovať platné zákony, potom skončíme v úplnom chaose. Preto navrhujem, aby sme teraz pristúpili k hlasovaniu a rešpektovali zákony Európskej únie. Všetci vieme, kto rozhoduje o sídle Európskeho parlamentu, preto vás všetkých prosím, skúsme pokojne pokračovať v hlasovaní o kalendári schôdzí.
<P>
Pán Stevenson, tak, ako každý poslanec, aj vy dostanete od administratívy oznámenie o zajtrajších dopravných podmienkach.

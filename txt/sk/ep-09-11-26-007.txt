<CHAPTER ID="007">
Oficiálne privítanie
<SPEAKER ID="099" NAME="Predsedajúca">
Vážené kolegyne, vážení kolegovia, musím teraz urobiť vyhlásenie, ktoré je možno veľmi vhodné, pretože sme práve hlasovali o správe o stratégii rozšírenia z roku 2009.
<P>
S veľkým potešením vám oznamujem, že dnes nás navštívila delegácia poslancov Saboru, chorvátskeho parlamentu.
<P>
(potlesk)
<P>
Vedúcim delegácie je pán Mario Zubović, ktorý nedávno uzavrel desiate stretnutie Spoločného parlamentného výboru EÚ - Chorvátsko.
<P>
Vážení poslanci Saboru, vítame vás v Európskom parlamente tu v Štrasburgu. Ako vidíte, tento týždeň sme viedli rozpravu o rozširovaní a chceme, aby Chorvátsko čo najskôr vstúpilo do Európskej únie.
<P>
(potlesk)
<P>
Samozrejme, teraz sú pred vami posledné a náročné kolá rokovaní a my vás priateľsky vyzývame, aby ste v rámci prípravy zintenzívnili svoje úsilie.
<P>
Milí kolegovia, tešíme sa na to, že už čoskoro privítame chorvátskych pozorovateľov v Európskom parlamente, a tešíme sa aj na to, že v ňom budeme v priebehu tohto volebného obdobia sedieť spolu s vami.
<P>
Ďakujem pekne za vašu dnešnú návštevu.

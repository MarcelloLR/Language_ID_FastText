<CHAPTER ID="011-01">
1. Konferencia o biologickej diverzite - Nagoja 2010 (hlasovanie) 
<P>
- Pred začiatkom hlasovania:
<SPEAKER ID="153" NAME="Bruno Gollnisch" AFFILIATION="NI">
(FR) Vážený pán predsedajúci, budem veľmi stručný. Prostredníctvom tejto krátkej procedurálnej námietky by som rád vyjadril svoj obdiv k veľkému hudobníkovi Beethovenovi a zároveň aj nesúhlas s tým, že pravidelne musíme počúvať európsku hymnu, ktorej význam sa preto stráca...
<P>
(protesty)
<P>
(Predsedajúci prerušil rečníka.)
<SPEAKER ID="154" NAME="Joseph Daul" AFFILIATION="PPE">
(FR) Vážený pán predsedajúci, som pobúrený takýmito vyhláseniami!
<P>
(potlesk)
<P>
Z úcty k slobode, mieru a k tomu, čo prežili naši občania, jednoducho žiadam, aby títo páni - ak chcú, aby sme si ich vážili a aby som si ich vážil aj ja sám - ďalej nepoberali plat členov Európskeho parlamentu, na ktorý sa skladá Európa.
<P>
(potlesk)
<SPEAKER ID="155" NAME="Predsedajúci">
Pán Gollnisch, som veľmi pokojný a trpezlivý človek. Nemáte slovo. Toto nie je procedurálna námietka. Ak budete naďalej vykrikovať, slušne vás vyvedú z tejto miestnosti.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Vážený pán predsedajúci, dámy a páni, chcem vás požiadať, aby ste zvážili fakt, že presné a pôvodné znenie odseku 35 uznesenia, o ktorom máme hlasovať a ktorý zdôrazňuje, že sociálna zodpovednosť podnikov by sa mala týkať aj biodiverzity, je vo francúzštine. Preto by sme mali používať túto verziu. A okrem toho, slovo "sociálny", ktoré sa z anglickej verzie vytratilo, by sa do nej malo znovu vložiť a celá verzia by sa mala opraviť.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Vážený pán predsedajúci, vyzvali ste nás na hlasovanie o pôvodnom texte odseku 16. Odsek 16 však bol predtým po oddelenom hlasovaní pozmenený a doplnený. Uskutočnili sa dve oddelené hlasovania. V dôsledku toho sme hlasovali za pôvodný text, ale nie za pozmeňujúci a doplňujúci návrh.
<SPEAKER ID="161" NAME="Esther de Lange" AFFILIATION="PPE">
Vážený pán predsedajúci, predtým než pristúpime k poslednému hlasovaniu - hoci som veľmi rada, že sme prijali pozmeňujúci a doplňujúci návrh 1 -, myslím, že pani Bélierová zo Skupiny zelených má pravdu. Vyzvali ste nás na hlasovanie o pôvodnom odseku.
<P>
Na obrazovkách sme však potom videli, že sme hlasovali o pozmeňujúcom a doplňujúcom návrhu 1. Ak chceme byť spravodliví k zeleným, asi by sme mali ešte raz hlasovať o pozmeňujúcom a doplňujúcom návrhu 1.
<P>
Ak bude pozmeňujúci a doplňujúci návrh prijatý, pôvodný odsek prepadá.
<SPEAKER ID="162" NAME="Predsedajúci">
Mohlo sa tak stať preto, lebo hovorím po grécky, čo nie je veľmi rozšírený jazyk, a hovorím rýchlo, aby som pomohol všetkým. Nazdávam sa - ale môžem sa mýliť -, že najprv som dal hlasovať podľa mien o pozmeňujúcom a doplňujúcom návrhu 1 a potom som dal hlasovať...
<P>
(námietky)
<P>
V poriadku, budem veriť Parlamentu. Domnievam sa, ak mi pamäť dobre slúži, že pozmeňujúci a doplňujúci návrh 1 bude zamietnutý a potom bude prijatý pôvodný text. Ale urobím to.
<P>
Vrátim sa k hlasovaniu podľa mien o pozmeňujúcom a doplňujúcom návrhu 1. Hlasovanie je otvorené.
<P>
Pozmeňujúci a doplňujúci návrh 1 bol prijatý hlasovaním podľa mien.

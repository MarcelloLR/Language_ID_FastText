<CHAPTER ID="017">
Podpis aktov prijatých v spolurozhodovacom postupe: pozri zápisnicu
<SPEAKER ID="022" NAME="Bernd Posselt" AFFILIATION="PPE-DE">
(DE) Vážený pán predseda, v súvislosti s koordináciou termínov by som chcel povedať, že bol rozdaný dokument, v ktorom je termín volieb vyznačený modrou na prvý júnový víkend. Sám viete, že všetky európske voľby od roku 1979 sa konali v druhý alebo tretí júnový víkend. Rád by som sa opýtal, kto a kedy rozhodol presunúť budúcoročné európske voľby na tieto nové termíny okolo prvého júnového víkendu.
<SPEAKER ID="023" NAME="Predseda">
Pán Posselt, vašu procedurálnu poznámku zaprotokolujeme a príslušnou cestou vám oznámime odpoveď.

<CHAPTER ID="007">
Oficiálne privítanie
<SPEAKER ID="165" NAME="Predsedajúci">
S potešením vám oznamujem, že delegácia zástupcov juhoafrického parlamentu zaujala svoje miesta v galérii pre významných návštevníkov. Rád by som srdečne privítal juhoafrickú delegáciu, ktorá sa tu zúčastňuje na 14. medziparlamentnom stretnutí zástupcov Európskeho parlamentu a juhoafrického parlamentu. Vedúcu africkej delegácie pani Joanmariae Louise Fubbsovú, predsedníčku výboru pre obchod a priemysel národného zhromaždenia Juhoafrickej republiky, sprevádza predseda výboru pre medzinárodné vzťahy a päť ďalších kolegov z juhoafrického parlamentu.
<P>
Ako viete, Európa a Juhoafrická republika vyznávajú v oblasti demokracie, ľudských práv a multilaterálnej spolupráce rovnaké hodnoty. Juhoafrická republika nie je len regionálnou mocnosťou, ale aj nastupujúcou globálnou mocnosťou a je cenným partnerom, ktorý nám pomáha riešiť otázky globálnej finančnej a hospodárskej krízy. Pevne veríme, že musíme prehlbovať náš dialóg a rozvíjať čoraz užšie vzťahy a spoluprácu. Naše dva regióny by mali konať spoločne nielen v úsilí o nájdenie cesty zo súčasnej krízy, ale aj pri vytváraní nového celosvetového poriadku, ktorý prinesie trvalý prospech nám všetkým. Teda ešte raz, pani Joanmariae Louise Fubbsová a vážení kolegovia z juhoafrického parlamentu, buďte vítaní.

<CHAPTER ID="004-05">
5. Návrh opravného rozpočtu č. 6/2010: Oddiel II - Európska rada a Rada; Oddiel III - Komisia; Oddiel X - Európska služba pre vonkajšiu činnosť (
<SPEAKER ID="118" NAME="Predseda">
Dámy a páni, práve sme zavŕšili legislatívny postup týkajúci sa Európskej služby pre vonkajšiu činnosť. Chcem najmä poďakovať mnohým, ktorí sú teraz s nami v rokovacej sále, poslancom EP, za ich mimoriadne usilovnú a náročnú prácu. Predsedovia niekoľkých výborov Európskeho parlamentu zohrávali v tejto práci vedúcu úlohu. Chcem poďakovať predsedom za ich spoľahlivú prácu, ale moja vďaka, samozrejme, patrí aj mnohým ľuďom, ktorí zastupovali tento Parlament ako vyjednávači a ako spravodajcovia a ktorých mená by som teraz chcel spomenúť. Ide o týchto ľudí: Elmar Brok, Guy Verhofstadt, Roberto Gualtieri, Ingeborg Gräßleová, Crescenzio Rivellini a Bernhard Rapkay, ako aj poslanci EP, ktorí pracovali na rozpočte, pán László Surján a pani Sidonia Jędrzejewska.
<P>
Vymenoval som ich najmä preto, že vynaložili maximálne úsilie v snahe zaistiť, že dosiahneme dobrú dohodu o Európskej službe pre vonkajšiu činnosť. Veríme, že táto dohoda bude pre Európsku úniu užitočná. Chcem zablahoželať všetkým, ale zablahoželajme osobitne aj pani Ashtonovej a tým, ktorí spolu s ňou rokovali, a k výsledku blahoželám aj Rade. Medzi nami je aj pán veľvyslanec Christoffersen, ktorý sa rokovaní zúčastnil. Potlesk, prosím.
<P>
(potlesk)

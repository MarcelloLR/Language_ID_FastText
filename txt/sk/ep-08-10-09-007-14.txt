<CHAPTER ID="007-14">
14. V nadväznosti na Lamfalussyho proces: systém dohľadu v budúcnosti (
<P>
- Pred začiatkom hlasovania o odseku 2 písm. c) prílohy:
<SPEAKER ID="115" NAME="Ieke van den Burg">
pomocná spravodajkyňa. - Vážený pán predsedajúci, na základe aktuálneho vývoja sme sprísnili text v ústnom pozmeňujúcom a doplňujúcom návrhu o systémoch ochrany vkladov a ten teraz znie "výbory tretej Lamfalussyho úrovne môžu prijímať rozhodnutia o spravodlivom..." Prepáčte, citujem nesprávny bod.
<P>
Tento je o kvalifikovanej väčšine vo výboroch tretej úrovne. Tento text sa prispôsobuje tomu, čo treba urobiť, aby sa zaručilo, že hostiteľské členské štáty budú mať dôležité slovo v rámci skupinového dohľadu, a znie: "výbory tretej Lamfalussyho úrovne prijímajú rozhodnutia na základe spravodlivého a primeraného systému hlasovania kvalifikovanou väčšinou, ktorý zohľadňuje relatívnu veľkosť finančného sektora a HDP jednotlivých členských štátov, ako aj systémový význam finančného sektora pre členský štát." Od tohto bodu je text rovnaký.
<SPEAKER ID="116" NAME="Predsedajúci">
Pani van den Burgová, ak sa nemýlim, myslím, že ste neprečítali správny text.
<SPEAKER ID="117" NAME="Ieke van den Burg">
pomocná spravodajkyňa. - Pán predsedajúci, je to druhý text. Bol naozaj o systémoch ochrany vkladov. Pokúsili sme sa o sprísnenie súčasného textu tým, že požiadame o to, aby boli tieto pravidlá Európskej únie "naliehavo revidované s cieľom zabrániť arbitráži medzi úrovňami ochrany v členských štátoch, čo by mohlo zvyšovať nestálosť a podkopávať finančnú stabilitu, a nie zvyšovať bezpečnosť a dôveru vkladateľov". Text potom hovorí, že by mali zaručiť aj rovnaké podmienky pre finančné inštitúcie. Ospravedlňujem sa za to.
<P>
(Parlament súhlasil s prijatím oboch ústnych pozmeňujúcich a doplňujúcich návrhov.)
<P>
- Pred hlasovaním o pozmeňujúcom a doplňujúcom návrhu 8:
<SPEAKER ID="119" NAME="Daniel Dăianu">
pomocný spravodajca. - Vážený pán predsedajúci, vzhľadom na horúčkovitú snahu členských štátov EÚ o záchranu bankového systému, nie však dostatočne koordinovaným spôsobom, sa domnievame, že je rozumné predniesť tento pozmeňujúci a doplňujúci návrh. Stojí v ňom: "keďže si narastajúca cezhraničná povaha bankovníctva v Európe a potreba reagovať koordinovaným spôsobom na nepriaznivé otrasy, ako aj potreba riešiť účinne systémové riziká, vyžadujú obmedzenie rozdielov medzi vnútroštátnymi režimami členských štátov v maximálnej možnej miere, keďže je potrebné prejsť nad rámec štúdií, ktoré už vypracovala Európska komisia v tomto smere, a čím skôr zmeniť a doplniť smernicu 94/19/ES, aby sa zabezpečila rovnaká úroveň ochrany bankových vkladov v celej Európskej únii s cieľom zachovať finančnú stabilitu a dôveru vkladateľov a s cieľom zabrániť narušeniu hospodárskej súťaže."
<P>
(Parlament súhlasil s prijatím ústneho pozmeňujúceho a doplňujúceho návrhu.)

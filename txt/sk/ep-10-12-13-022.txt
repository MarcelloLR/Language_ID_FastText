<CHAPTER ID="022">
Regulácia obchodovania s finančnými nástrojmi - "dark pools" atď. (stručná prezentácia) 
<SPEAKER ID="235" NAME="Predsedajúci">
Ďalším bodom programu je správa pani Swinburnovej v mene Výboru pre hospodárske a menové veci o regulácii obchodovania s finančnými nástrojmi - dark pools atď. (2010/2075 (INI)).
<SPEAKER ID="236" NAME="Kay Swinburne">
spravodajkyňa. - Vážený pán predsedajúci, mám problém presne vysvetliť tým, ktorí nie sú zasvätení do finančného žargónu, o čom je moja správa o "dark pools". Správa formálne poukazuje na obchodovanie s finančnými nástrojmi vrátane dark pools, čo sú finančné transakcie a akcie vykonané bez transparentnosti pred uzatvorením obchodu, inak označované ako nezverejnené obchody. Správa v širšom rozsahu posudzuje vykonávanie smernice o trhoch s finančnými nástrojmi (MiFID) z roku 2007 vzhľadom na akcie a snaží sa riešiť štrukturálne otázky, ktoré sa v súčasnosti objavili na trhoch s akciami.
<P>
Napriek tomu, že je to veľmi odborná správa, povzbudila ma vysoká úroveň diskusie, ktorá prebehla vo výbore. Som rada, že usilovná práca mojich kolegov dokázala v politických skupinách vytvoriť širokú základňu podpory a premenila 149 pozmeňujúcich a doplňujúcich návrhov do 26 kompromisov, ktoré mohla väčšina skupín podpísať.
<P>
Na základe načasovania tejto správy z vlastnej iniciatívy a jej zavŕšením v plenárnom hlasovaní tento týždeň si tiež myslím, že Európsky parlament významne prispel k nedávno uskutočnenej konzultácii Komisie o revízii MiFID II, ktorá berie do úvahy množstvo otázok vyplývajúcich z diskusií vo výbore. Európsky parlament prostredníctvom tejto správy požiadal o množstvo prešetrení rozličných obchodných miest, ktoré sú v súčasnosti regulované na základe MiFID, a usiluje sa o hlbšiu analýzu s cieľom zabezpečiť, aby miesta poskytujúce ekvivalentné služby boli regulované na príslušnej úrovni.
<P>
Myslím si, že Komisia môže vo svojom konzultačnom dokumente postúpiť o krok ďalej rozšírením svojej definície organizovaných obchodných systémov s cieľom začleniť všetky obchodné miesta, ktoré zhromažďujú kupujúcich a predávajúcich. To znamená, že možno vyplniť významnú medzeru. Toto riešenie ešte zabezpečí, že sa bude dať udržiavať proporcionalita umožnením významnej diferenciácie v rámci kategórií pre regulované trhy, MTF, SI, BCN a derivátové platformy.
<P>
Novú úroveň kontroly navrhnutú pre prevádzkovateľov dark pools by privítali investori, keďže zatiaľ čo v súčasnosti poskytujú ochranu zo širšieho trhu, majú prinajmenšom potenciál pre zneužívanie. Umožniť regulačným orgánom úplný prístup k obchodným modelom by malo zabezpečiť, že môžu byť naďalej obchodným miestom pre voľné prepojenie príkazov klienta bez toho, aby sa im umožnilo rozšíriť sa do podielov, ktoré ovplyvnia stanovenie cien, alebo aby poskytli ochranu pred zneužívaním trhu.
<P>
Pokiaľ ide o výnimky z MiFID, Európsky parlament a Komisia tiež súhlasia, že tieto treba predefinovať a ich vykonávanie sa musí štandardizovať v celej EÚ. Súčasná možnosť vykonať arbitráž v členských štátoch EÚ s cieľom nájsť najlepší výklad rovnakého pravidla by už viac nemala existovať. Počas zostavovania tejto správy a jej pozmeňujúceho a doplňujúceho návrhu bolo jasné, že najväčší nedostatok vo vykonávaní MiFID je nedostatok trhovej verzie integrovaného európskeho informačného systému. Investori z USA nedokážu pochopiť, ako môžeme v EÚ pracovať bez tohto nástroja. Celé odvetvie súhlasí, najmä skupiny investorov, že je nevyhnutný, keďže tri roky od vykonávania MiFID nedokázali účastníci trhu spoločne zaviesť integrovaný európsky informačný systém. Ako Komisia, tak aj Výbor pre hospodárske a menové zvažujú zavedenie pravidiel schvaľovania zverejňovania, ale ak sa nenájde iné riešenie na trhu, potom by sa právne predpisy podporili.
<P>
Mikroštrukturálne otázky, ktoré v súčasnosti ovplyvňujú trhy s akciami, boli hlavnou témou vášnivej diskusie vo výbore. Dosiahol sa súhlas, že praktiky ako bleskové príkazy, manipulácie a kontaktovanie sú nečestné a sú dokonca formou zneužívania. Výbor však zistil, že je oveľa ťažšie dosiahnuť dohodu o úlohe určitých účastníkov trhu, najmä pokiaľ ide o výhody a nevýhody stratégií vysokofrekvenčného obchodovania. Pre nedostatok jasných údajov je ťažké vyvodiť nejaké solídne závery o ich úlohe - kladné alebo záporné - a z tohto dôvodu skôr než navrhneme legislatívne opatrenia, sa musíme uistiť, že máme k dispozícii údaje, aby sme nestanovili právne predpisy, ktoré môžu poškodiť účinné fungovanie európskych trhov.
<P>
V zásade musíme zabezpečiť integritu našich finančných trhov. Nie sú tu preto, aby sa sprostredkovatelia alebo nezákonní obchodníci navzájom ovplyvňovali. Sú tu na poskytnutie miesta na trhu pre investorov, aby sústreďovali kapitál do podnikov a spoločností, ktoré pôsobia v našej reálnej ekonomike. Túto zásadnú funkciu trhov musíme mať všetci neustále na mysli, keďže prechádzame legislatívnym procesom MiFID II.
<SPEAKER ID="237" NAME="Philippe Juvin" AFFILIATION="PPE">
(FR) Vážený pán predsedajúci, dámy a páni, pani Swinburnová, tento text je, samozrejme, veľmi zložitý, ale o čom v podstate je? Ešte raz, ide o poučenie sa z krízy. Nie, nesmieme robiť tak, ako sme robili predtým, áno, musíme zmeniť pravidlá hry a musíme vrátiť do systému poriadok.
<P>
V rozličných krajinách Európskej únie existujú ľudia, ktorí teraz využívajú krízu a strach ľudí, aby zvalili celú vinu na Európu. Kdekoľvek môžete počuť, ako ľudia hovoria, "môže za to Európa, že veci nefungujú, je to pre euro, a tu je riešenie, musíme odísť z Európy, musíme skoncovať s eurom...". Všetkým týmto ľuďom musíme neustále opakovať, že, áno, potrebujeme spoločné pravidlá, musíme naďalej hovoriť, že ak by neboli krajiny Európy zjednotené, ak by boli izolované, teraz by boli mŕtve. Áno, potrebujeme reguláciu, spoločnú politiku, spoločné pravidlá a úpravu našich pravidiel a lepšie fungovanie systému.
<P>
Dámy a páni, táto skutočnosť je koniec koncov dosť jasná: spolu sme silní, v izolácii sme mŕtvi!
<SPEAKER ID="238" NAME="Csanád Szegedi" AFFILIATION="NI">
(HU) Vážený pán predsedajúci, chcel by som vám poďakovať za veľkorysé pridelenie času. Od tejto chvíle budem venovať osobitnú pozornosť zasadnutiam pod vaším vedením a budem sa snažiť na všetkých sa zúčastniť. Správa pani Swinburnovej je veľmi dôležitá v tom, že konečne diskutujeme o regulácii obchodovania s finančnými nástrojmi. Prvý a najvýznamnejší omyl v súvislosti s touto správou je to, že správa a výzva na ďalšie regulácie je oneskoreným krokom. Po druhé, ak bol regulačný rámec doteraz nejasný, musíme retrospektívne a do hĺbky preskúmať všetko, čo sa stalo. Myslím si, že vylúčenie hlavných investícií z rozsahu prísnejšieho dohľadu je nezmyselný a jednoznačne chybný krok. Treba prešetriť nielen charakter obchodovania, ale aj vydané deriváty a nové záležitosti musia podliehať prísnejšej regulácii.
<P>
Infláciu skutočne stimulujú derivátové finančné produkty na trhu. Bremeno toho nesie obyvateľstvo, zatiaľ čo zisky inkasujú rozličné medzinárodné právnické osoby, ktorých pozadie nie je vždy jasné. Navyše by nebolo výhodné presmerovať zisky strčené do vrecka týmto spôsobom do reálnej ekonomiky, keďže to môže viesť k tomu, že celá planéta postupne skĺzne do vreciek najbohatších.
<SPEAKER ID="239" NAME="Elena Băsescu" AFFILIATION="PPE">
(RO) Vážený pán predsedajúci, správa pani Swinburnovej sa zameriava na zabezpečenie vytvorenia rovnakých podmienok medzi mnohostrannými obchodnými systémami. Myslím si, že je tiež rovnako dôležité uplatniť rovnakú úroveň dohľadu nad nimi. Chcela by som zdôrazniť potrebu vhodnejších právnych predpisov so snahou znížiť systémové riziko a zabezpečiť spravodlivú hospodársku súťaž na trhu.
<P>
V súčasnosti je tu znepokojujúci nedostatok dostupných informácií o stratégiách obchodovania. Jediný spôsob, ako sa dá skutočne zistiť, či trh riadne funguje, je dostatok informácií pre regulačné orgány. Orgán ESMA by mal vypracovať spoločné štandardy hlásenia a formáty použiteľné pre všetky údaje o organizovaných obchodných miestach a o OTC.
<P>
Myslím si, že by bolo užitočné prešetriť účinky stanovenia minimálnej výšky príkazu pre transakcie prostredníctvom dark pools. Dalo by sa preto zistiť, či je zachovaný primeraný tok obchodovania.
<SPEAKER ID="240" NAME="Johannes Hahn">
člen Komisie. - Vážený pán predsedajúci, v mene Komisie a najmä pána komisára Barniera chcem povedať, že zlepšenie transparentnosti na finančných trhoch a zabezpečenie, aby všetci príslušní aktéri na trhu podliehali primeranej úrovni regulácie, sú kľúčové úsilia Komisie a G20.
<P>
Chcel by som zablahoželať pani doktorke Swinburnovej a Výboru pre hospodárske a menové veci k správe o obchodovaní s finančnými nástrojmi, "dark pools" atď. Správa znamená dôležitý krok v kontexte priebežnej revízie smernice o trhoch s finančnými nástrojmi (MiFID). Jej odporúčania sa úzko spájajú s názormi Komisie, keďže pripravujeme návrh zmeny a doplnenia existujúcej smernice v roku 2011. Revízia MiFID je dôležitou súčasťou programu Komisie smerom k stabilnejšiemu a transparentnejšiemu finančnému systému, ktorý bude fungovať pre spoločnosť a hospodárstvo ako celok. Poskladalo sa už mnoho kúskov, ako je v neposlednom rade zavedenie nového orgánu dohľadu EÚ od budúceho mesiaca.
<P>
Komisia sa zaväzuje predložiť návrhy v zostávajúcich oblastiach do leta 2011. Počítame s podporou Európskeho parlamentu pri rýchlom prijatí nevyhnutných reforiem, aby sa zaistilo, že sa budú potom čo najskôr uplatňovať.
<P>
Ako viete, MiFID je základným kameňom regulačného rámca EÚ pre finančné trhy. Časovo predchádza finančnej kríze, ale v podstate táto smernica dokázala dobre fungovať aj v ťažkých a nepokojných časoch posledných rokov.
<P>
Samozrejme, objavilo sa niekoľko nedostatkov. Technologický pokrok a rýchly rozvoj na finančných trhoch tiež spôsobili, že regulačné prostriedky, ktoré boli pred niekoľkými rokmi vyspelé, sú dnes, samozrejme, zastarané.
<P>
Komisia uverejnila 8. decembra predbežné návrhy pre konzultáciu. Chceme byť ambiciózni a komplexní pri riešení úloh. Hoci uznávame, že pôvodne ciele MiFID sú stále platné, záležitosti, ktoré sú v stávke, sú zásadnými aspektmi toho, ako naše finančné trhy fungujú, ako majú byť otvorené a transparentné a ako môžu investori získať prístup k finančným nástrojom a možnostiam investovať.
<P>
Tak ako návrh správy Výboru pre hospodárske veci, aj my pociťujeme potrebu zlepšiť reguláciu nových typov platforiem obchodovania a metodík obchodovania. Toto by malo v plnej miere vziať do úvahy charakter obchodovania so zameraním na zabezpečenie rovnakých podmienok pre účastníkov a riadnu ochranu investorov, ako aj ochranu proti ničivým praktikám na trhu.
<P>
Súhlasíme aj s potrebou zlepšiť pravidlá transparentnosti uplatniteľných na obchodovanie s akciami a zaviesť nové požiadavky pre obchodovanie s inými nástrojmi. Ďalšia dôležitá oblasť, ktorej sa dotkla aj správa pani doktorky Swinburnovej, je zlepšenie fungovania a regulácie trhov s komoditnými derivátmi v súlade so zásadami G20.
<P>
Ďalej sa snažíme zaviesť cielené zlepšenia existujúcich pravidiel, ktoré sa týkajú ochrany investorov. Zabezpečenie, aby všetky produkty a praktiky predaja spadali pod rovnaké pravidlá, je veľmi dôležitou súčasťou pre obnovenie dôvery investorov.
<P>
Táto revízia nakoniec posilní dohľad a presadzovanie práva na finančných trhoch s kľúčovou úlohou, ktorú má prevziať nový Európsky orgán pre cenné papiere a trhy. Pri napredovaní v práci útvary Komisie úzko spolupracujú s medzinárodnými partnermi, najmä so zodpovednými regulačnými orgánmi v Spojených štátoch, ktoré riešia tie isté problémy, s cieľom zabezpečiť medzinárodnú konvergenciu a zabrániť riziku regulačnej arbitráže.
<P>
Správa pani Swinburnovej prichádza v dôležitom okamihu v procese regulačnej reformy. Povzbudzuje nás záväzok, ktorí prejavili poslanci Európskeho parlamentu, a skutočnosť, že vaše analýzy a odporúčania sa veľmi úzko zhodujú s našimi. Táto správa posilňuje základy pre našu prácu, ktorú máme pred sebou.
<SPEAKER ID="241" NAME="Predsedajúci">
Rozprava sa skončila.
<P>
Hlasovanie sa uskutoční zajtra o 12.00 hod.
<P>
Nasledujúce zasadnutie sa uskutoční zajtra, vo štvrtok 14. decembra 2010, od 9.00 hod. do 13.00 hod., od 15.00 hod. do 20.30 hod. a od 21.00 hod. do 24.00 hod.
<P>
Program bol uverejnený a je dostupný na internetovej stránke Európskeho parlamentu.
<P>
Rokovanie sa skončilo.

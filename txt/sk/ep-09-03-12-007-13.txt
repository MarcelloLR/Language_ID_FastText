<CHAPTER ID="007-13">
13. 5. svetové fórum o vode (Istanbul, 16. - 22. marca 2009) (hlasovanie) 
<P>
Po ukončení hlasovania o pozmeňujúcom a doplňujúcom návrhu 5:
<SPEAKER ID="136" NAME="Inés Ayala Sender" LANGUAGE="ES">
Vážený pán predsedajúci, medzinárodná výstava EXPO Zaragoza 2008 sa skončila 14. septembra 2008. Bola to prvá výstava určená výhradne vode a trvalo udržateľnému rozvoju a prvá výstava, ktorej sa Európsky parlament zúčastnil rovnocenne s Komisiou.
<P>
Tri mesiace ustavičných diskusií s viac ako 2 000 odborníkmi a mimovládnymi organizáciami viedli k vytvoreniu Charty zo Zaragozy, ktorá presne odráža stav diskusie medzi Mexikom 2006 a Istanbulom. Preto navrhujeme tento text, ktorý prečítam v angličtine:
<P>
"so zreteľom na Chartu zo Zaragozy z roku 2008 o novej komplexnej vízii pre vodu a na odporúčania Panelu pre vodu prijaté 14. septembra 2008, v posledný deň medzinárodnej výstavy v Zaragoze v roku 2008, a postúpené generálnemu tajomníkovi OSN".

<CHAPTER ID="006">
Oznámenie predsedníctva
<SPEAKER ID="072" NAME="Predsedajúci">
Vážení kolegovia, ako môžete vidieť, v rokovacej sále boli nainštalované dve nové informačné obrazovky. V porovnaní s predošlými obrazovkami sú väčšie a poskytujú oveľa viac možností.
<P>
Ide o prvú etapu projektu zameraného na zlepšenie kvality informovania o priebehu rokovania v pléne pre poslancov, ako aj pre verejnosť.
<P>
Po každom hlasovaní podľa mien sa na obrazovke nakrátko objaví grafické zobrazenie, ktoré ukáže rozdelenie hlasov v pléne. Táto novinka, ktorá je už známa vo viacerých národných parlamentoch, poskytuje iba údaje o hlasovaní podľa mien, ktoré sú podrobne uverejnené v zápisnici.
<P>
Vo štvrtok konferencia predsedov rozhodne vo veci včerajšieho večerného rozhodnutia predsedníctva o tom, či si predsedovia politických skupín želajú, aby sa tento systém v budúcnosti trvalo používal.
<P>
Dnes predpoludním sa politické skupiny po konzultáciách dohodli, že počas dnešného hlasovania povolia skúšobné používanie grafického zobrazenia.

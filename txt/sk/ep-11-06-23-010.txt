<CHAPTER ID="010">
Zloženie Parlamentu
<SPEAKER ID="134" NAME="Predsedajúca">
Ako viete, pán Stavros Lambrinidis mi oznámil, že s účinnosťou od 17. júna 2011 bol vymenovaný za ministra zahraničných vecí v gréckej vláde.
<P>
Týmto Parlament berie toto oznámenie na vedomie a v súlade s článkom 7 ods. 1 Aktu o priamych a všeobecných voľbách poslancov Európskeho parlamentu a článkom 4 ods. 1 a ods. 4 rokovacieho poriadku potvrdzuje, že od 17. júna 2011 sa uvoľní jeden poslanecký mandát.
<P>
Budeme pokračovať v našej práci a želáme nášmu bývalému kolegovi všetko najlepšie a veľa šťastia.
<P>
Príslušné grécke orgány ma informovali o zvolení pána Dimitriosa Droutsasa, ktorý nahradí pána Lambrinidisa. Podľa článku 4 ods. 1 rokovacieho poriadku berie Parlament na vedomie túto náhradu s účinnosťou od 22. júna 2011.
<P>
Vítam tohto nového poslanca...
<P>
(potlesk)
<P>
... a upozorňujem, že kým v súlade s článkom 3 ods. 2 nebudú osvedčenia o zvolení za poslanca preskúmané, alebo do rozhodnutia v akomkoľvek spore a za predpokladu, že už predtým podpísal vyhlásenie, že nevykonáva žiadnu funkciu nezlučiteľnú s funkciou poslanca Európskeho parlamentu, pán Dimitrios Droutsas zaujme miesto v Parlamente a jeho orgánoch a bude požívať všetky práva s tým spojené.
<P>
Som presvedčená, že veľa šťastia želáme aj nášmu novému kolegovi.
<P>

<SPEAKER ID="135" NAME="Gerard Batten" AFFILIATION="EFD">
Mám procedurálnu námietku, vidím, že v Parlamente sú na druhej strane miestnosti vyvesené politické plagáty.
<P>
Myslím si, že je to proti pravidlám. Osobne mi to neprekáža, ale v tomto Parlamente som veľakrát žiadal, aby pre každého platili rovnaké pravidlá.
<P>
Ak dámy a páni na druhej strane môžu vystavovať svoje politické plagáty, potom chcem aj ja mať právo trvalo vyvesiť svoj plagát "Voľte UKIP" a aby mal právo vystavovať svoje plagáty ktokoľvek iný.
<P>
Mohli by ste, prosím, o tom rozhodnúť?
<P>
(potlesk)
<SPEAKER ID="136" NAME="Predsedajúca">
Veľmi pekne vám ďakujem, pán Batten, za to, že ste ma upozornili na plagáty. Chcela by som požiadať tých, ktorí ich vyvesili, aby ich teraz dali dolu.
<SPEAKER ID="137" NAME="Elizabeth Lynne" AFFILIATION="ALDE">
Bez ohľadu na to, či súhlasíme, alebo nesúhlasíme s protestujúcimi, je absolútne neprijateľné, aby protestujúci mohli v Parlamente brániť poslancom v hlasovaní.
<P>
Je vedľajšie, či súhlasíme, alebo nesúhlasíme s týmto prípadom, musí sa niečo urobiť, aby poslanci mohli bez prekážok hlasovať.
<P>
(potlesk)
<SPEAKER ID="138" NAME="Predsedajúca">
Služby boli s týmto problémom oboznámené a nemalo by sa to viac zopakovať.
<SPEAKER ID="139" NAME="Barry Madlener" AFFILIATION="NI">
(NL) Ďakujem pekne, pani predsedajúca. Chcem predniesť procedurálnu námietku. Konkrétne, chcem oznámiť radostnú správu, totiž, že predseda našej strany pán Geert Wilders bol dnes predpoludním zbavený všetkých obvinení, ktoré boli proti nemu podané v súvislosti s urážkou islamu. Sloboda prejavu je v Holandsku zaručená.
<SPEAKER ID="140" NAME="Predsedajúca">
To nemá nič spoločné s našou prácou.

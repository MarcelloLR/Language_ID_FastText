<CHAPTER ID="006-06">
6. Zloženie Európskeho parlamentu (hlasovanie) 
<P>
- Správa: Alain Lamassoure, Adrian Severin
<P>
- Pred hlasovaním::
<SPEAKER ID="067" NAME="Adrian Severin  " AFFILIATION="PSE">
spravodajca. - Vážená pani predsedajúca, rád by som len objasnil niekoľko pojmov, ktoré sa používajú v správe a v pozmeňujúcich a doplňujúcich návrhoch. Chcel by som, aby všetci vedeli, o čom budeme hlasovať. Máme tu niekoľko pozmeňujúcich a doplňujúcich návrhov od pána Tajaniho a ostatných, ktorí hovoria o občanoch. Majú však na mysli národných občanov, a nie európskych občanov. Pri hlasovaní o týchto pozmeňujúcich a doplňujúcich návrhov jedným či druhým spôsobom preto majte na pamäti, že nehovoria o európskych občanoch, ale o národných. Som si istý, že všetci chápeme význam tohto rozdielu.
<SPEAKER ID="068" NAME="Predsedajúca">
Ďakujem za Vašu vysvetlenie.
<SPEAKER ID="069" NAME="Antonio Tajani" AFFILIATION="PPE-DE">
Vážená pani predsedajúca, dámy a páni, bol by som rád, keby mi spravodajcovia a parlamentní úradníci niečo objasnili. Rád by som vedel, či v prípade, že by sa prijal pozmeňujúci a doplňujúci návrh 1, prvý signatár pán Mayor Oreja, vypadol pozmeňujúci a doplňujúci návrh 51. Domnievam sa, že je to chyba a ak by sa mal prijať pozmeňujúci a doplňujúci návrh 1 pána Mayora Oreju, pozmeňujúci a doplňujúci návrh 51 by nevypadol, ale zmenil by zámer hlasovania talianskej delegácie.
<SPEAKER ID="070" NAME="Predsedajúca">
Pán Tajani, jeden zo spoločných spravodajcov vystúpi s touto otázkou, keď sa k nej dostaneme. Myslím, že máte pravdu, v tejto chvíli však prejdime ďalej.
<SPEAKER ID="071" NAME="Mauro Zani" AFFILIATION="PSE">
(IT) Vážená pani predsedajúca, dámy a páni, chcel by som upozorniť, že od Maastrichtu sa európske občianstvo vo všetkých zmluvách vždy zhodovalo s štátnym občianstvom. Ide o tú istú, identickú vec. Je táto skutočnosť známa môjmu kolegovi, pánovi Severinovi?
<P>
(Hlasovanie sa v dôsledku technických problémov na chvíľu odložilo.)
<SPEAKER ID="073" NAME="Thomas Wise" AFFILIATION="IND/DEM">
Pani predsedajúca, poznačil som si počty hlasov za a proti v predchádzajúcich dvoch zaznamenávaných hlasovaniach a boli rovnaké. Vtedy sme mali prvý problém. Možno by bolo vhodné zopakovať hlasovanie o pozmeňujúcom a doplňujúcom návrhu č. 21 od skupiny IND/DEM.
<SPEAKER ID="074" NAME="Predsedajúca">
Myslím, že máte úplnú pravdu. Tiež ma znepokojovalo, čo sa v danej fáze dialo.
<P>
(Hlasovanie sa znovu na chvíľu odložilo.)
<SPEAKER ID="075" NAME="Véronique De Keyser" AFFILIATION="PSE">
(FR) Vážená pani predsedajúca, nemáme hlasovanie podľa mien pre ostatné správy. Možno by sme mohli začať hlasovaním o správach, ktoré si nevyžadujú hlasovanie podľa mien, ak vám to neprekáža, tak, aby sme mohli napredovať v schôdzi?
<SPEAKER ID="076" NAME="Predsedajúca">
Problém je, že sme uprostred správy. Obávam sa teda, že pred tým, než budeme môcť urobiť niečo ďalšie, musíme ju uzatvoriť.
<P>
- Pred hlasovaním o pozmeňujúcom a doplňujúcom návrhu č. 1:
<SPEAKER ID="077" NAME="Alain Lamassoure  " AFFILIATION="PPE-DE">
spravodajca. - (FR) Vážená pani predsedajúca, ospravedlňujem sa všetkým za otázku z dôvodu mojej neskúsenosti: som v tomto Parlament len tretie obdobie.
<P>
Ak som rozumel správne, ak by sa prijal pozmeňujúci a doplňujúci návrh 1, zachoval by si text v odseku pozmeňujúceho a doplňujúceho návrhu a odstránil by údaje o počte sedadiel v správe. Takto to mám chápať? Pýtam sa autorov pozmeňujúceho a doplňujúceho návrhu: týmto spôsobom tomu každý rozumie?
<P>
To znamená, že som urobil chybu a preto sa zainteresovaným ospravedlňujem. Odporúčal som hlasovať za, keď som navrhoval hlasovací zoznam PPE-DE, lebo som si myslel, že pozmeňujúci a doplňujúci návrh sa týkal len textu. Keď sa však týka údajov, pre skupinu PPE-DE sa pokyn mení na voľné hlasovanie a spolu s mojím spoluspravodajcom vyzývam všetkých, ktorí si želajú podporiť návrhy Výboru pre ústavné veci a spravodajcov, aby hlasovali proti pozmeňujúcemu a doplňujúcemu návrhu 1.
<P>
(potlesk)
<SPEAKER ID="078" NAME="Antonio Tajani" AFFILIATION="PPE-DE">
(IT) Vážená pani predsedajúca, dámy a páni, stále nie je jasné, či je pozmeňujúci a doplňujúci návrh 1 kompatibilný s pozmeňujúcim a doplňujúcim návrhom 51. Ak je pozmeňujúci a doplňujúci návrh 1 kompatibilný s pozmeňujúcim a doplňujúcim návrhom 51, ako verím, že je, talianska delegácia bude hlasovať za pozmeňujúci a doplňujúci návrh 1, potrebujeme však toto objasnenie.
<SPEAKER ID="079" NAME="Predsedajúca">
Tento pozmeňujúci a doplňujúci návrh zruší všetky ostatné.
<P>
Gratulujeme našim spoločným spravodajcom a ďakujeme našim technikom.

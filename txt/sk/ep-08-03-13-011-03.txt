<CHAPTER ID="011-03">
3. Prípad afganského novinára Perweza Kambakhsha - Prípad iránskeho občana Seyeda Mehdi Kazemiho (hlasovanie)
<P>
- Pred začiatkom hlasovania:
<SPEAKER ID="252" NAME="Marco Cappato">
autor. - (IT) Vážený pán predsedajúci, vážené dámy, vážení páni, rád by som uviedol, podľa článku 115 rokovacieho poriadku, že nadchádzajúce hlasovanie by sa nemalo zrušiť tým, čo možno nazvať procedurálnymi otázkami.
<P>
Bod týkajúci sa Mehdiho Kazemiho bol zaradený medzi body tákajúce sa porušovania ľudských práv, demokracie a právneho štátu. Aj keď to nie je uznesenie o azylovej politike, predsedníctvo sa rozhodlo zaradiť tento bod do naliehavých uznesení. Domnievam sa, že by sme vyslali negatívny a nezrozumiteľný signál, ak by procesný dôvod zničil to, čo považujem za základnú jednomyseľnosť tejto rokovacej sály.
<SPEAKER ID="253" NAME="Bernd Posselt" AFFILIATION="PPE-DE">
(DE) Vážený pán predsedajúci, v tomto prípade sú informácie veľmi protichodné. To, čo povedal komisár, je takisto odlišné od toho, čo je uvedené v návrhu uznesenia. Povedal, že Spojené kráľovstvo ho nevydá. Mojej skupine preto navrhujem, aby sme nehlasovali proti, ako sme pôvodne zamýšľali, ale aby sme sa zdržali hlasovania, a aby sme sa v budúcnosti v tomto Parlamente zaoberali podobnými prípadmi podrobnejšie. Naozaj nie sú otázkou do naliehavej diskusie.
<SPEAKER ID="254" NAME="Predsedajúci">
. - Toto hlasovanie je uzavreté.

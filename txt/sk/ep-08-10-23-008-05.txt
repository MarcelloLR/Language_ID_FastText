<CHAPTER ID="008-05">
5. Bezpečnostné opatrenia v letectve a telesné skenery (
<P>
- Pred začiatkom hlasovania
<SPEAKER ID="070" NAME="Manfred Weber, v" LANGUAGE="DE">
Vážený pán predseda, v mene skupiny PPE-DE by som chcel predložiť návrh. V Parlamente sa celkom zjavne zhodujeme na dvoch bodoch. Na jednej strane sa chceme zapojiť do postupov v súvislosti s týmito novými technickými riešeniami, a to sa nedá rozhodnúť bez Parlamentu. Chcel by som sa poďakovať pánovi komisárovi Tajanimu, ktorý nás uistil, že je to tak.
<P>
Po druhé, je nám všetkým jasné, že toto nové technické opatrenie treba zvažovať s veľkou dávkou citlivosti. Máme v tejto súvislosti viacero obáv. Kritériá možného použitia sa musia pozorne kontrolovať a s tým súhlasí každý v tomto Parlamente. Rád by som v mene skupiny PPE-DE navrhol, aby sme si dali ďalšie štyri týždne čas a odložili hlasovanie na november, pretože pán komisár Tajani oznámil, že v novembri bude veľké vypočutie k tejto záležitosti. Skupina PPE-DE zastáva názor, že by sme si mali vypočuť všetky fakty prv, než dospejeme k rozhodnutiu. Verím, že sa k tomu prikloní väčšina. Preto navrhujeme, aby sa hlasovanie prerušilo do novembra.
<SPEAKER ID="071" NAME="Martin Schulz, v">
mene skupiny PSE. - (DE) Vážený pán predseda, dámy a páni, chcem sa postaviť proti tomuto návrhu, a to z tohto dôvodu. Pravdou je, že vypočutie pána Tajaniho nám poskytne možnosť získať doplňujúce informácie a určiť naše stanovisko. My však týmto svojím rozhodnutím hovoríme Rade, ktorá už dospela k uzneseniu počas ostatného zasadnutia Rady ministrov pre spravodlivosť a vnútorné veci, že podľa nášho názoru, a to platí prinajmenšom pre moju skupinu, bezpečnosť a bezpečnostné opatrenia sú absolútne nevyhnutné. Avšak používanie skenerov alebo zobrazovacích zariadení, ktoré ukážu ľudí úplne nahých, je celkom neprijateľné. To je porušovanie ľudskej dôstojnosti a nevedie to k žiadnemu zvýšeniu bezpečnosti.
<P>
(potlesk od poslancov ľavice a stredu)
<P>
Toto je perfektný príklad bezpečnostnej mánie, ktorá sa tu šíri. Svojím rozhodnutím chceme vyslať jasný signál, že sme proti opatreniam tohto typu, ktoré sú navyše mimoriadne sporné aj zo zdravotného hľadiska. Preto vás žiadame, aby ste odmietli návrh pána Webera.
<P>
(potlesk)
<SPEAKER ID="072" NAME="Predseda">
Ďakujem veľmi pekne. Skupina ALDE požiadala o hlasovanie podľa mien o tomto návrhu.
<P>
(Parlament zamietol návrh na prerušenie hlasovania)

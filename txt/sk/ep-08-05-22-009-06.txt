<CHAPTER ID="009-06">
6. Rokovania medzi Európskou úniou a Spojenými štátmi americkými o oslobodení od vízovej povinnosti (hlasovanie) 
<P>
- Pred začiatkom hlasovania o odseku 1:
<SPEAKER ID="099" NAME="Stavros Lambrinidis">
, v mene skupiny PSE. - Vážený pán predsedajúci, navrhujem zmeniť odsek 1 pridaním slova 'vrátane', takže potom bude znieť takto: 'Domnieva sa, že akékoľvek formy priamej alebo nepriamej diskriminácie medzi občanmi Európy, vrátane diskriminácie založenej na ich národnosti, by mali byť zakázané'.
<P>
- Pred začiatkom hlasovania o pozmeňujúcom a doplňujúcom návrhu 8:
<SPEAKER ID="101" NAME="Urszula Gacek">
, v mene skupiny PPE-DE. - Vážený pán predsedajúci, úplné znenie ústneho pozmeňujúceho a doplňujúceho návrhu je uvedené v predbežnom zozname hlasovania. Opravuje v podstate faktickú chybu, na ktorú upozornili naši grécki kolegovia. Ide o hranicu počtu zamietnutých víz, ktorá je základom pre ďalšie držanie krajín mimo bezvízového styku. V prípade Grécka počet zamietnutých víz predstavuje iba 1 %, a preto opravujeme faktickú chybu a radi by sme vás požiadali o podporu tohto návrhu.
<P>
(Ústny pozmeňujúci a doplňujúci návrh bol prijatý)

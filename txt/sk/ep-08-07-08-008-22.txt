<CHAPTER ID="008-22">
22. Environmentálny vplyv plánovaného plynovodu v Baltskom mori (
<P>
- Pred začiatkom hlasovania o pozmeňujúcom a doplňujúcom návrhu č. 23:
<SPEAKER ID="155" NAME="Dirk Sterckx" AFFILIATION="ALDE">
- (NL) Vážený pán predsedajúci, je nejaký problém s vašou zobrazovacou tabuľou. Stále ukazuje nulu ako výsledok hlasovania, takže nevidíme, koľko poslancov hlasovalo pre a koľko proti.
<SPEAKER ID="156" NAME="Predsedajúci">
Dobre, ďakujem, pán Sterckx. Nevidím na ňu, keďže som k nej obrátený chrbtom, chápete.
<P>
Údržba hovorí, že v skutočnosti máme problém s elektronickým počítaním hlasov, a preto by som vás poprosil o trpezlivosť na zopár sekúnd, kým sa problém nevyrieši.
<P>
- Pred začiatkom hlasovania o pozmeňujúcom a doplňujúcom návrhu č. 50:
<SPEAKER ID="157" NAME="Justas Vincas Paleckis" AFFILIATION="PSE">
Vážený pán predsedajúci, plne vám dôverujeme, ale bol by som veľmi vďačný, keby ste mohli vyhlásiť, koľko hlasov bolo za a koľko proti a koľkí sa zdržali hlasovania.
<SPEAKER ID="158" NAME="Predsedajúci">
Tak teda, keďže veľká obrazovka nefunguje, čísla vám prečítam, ak súhlasíte. Bude to pre vás lepšie riešenie.
<P>
(Hlasovanie bolo na niekoľko minút prerušené pre opravy, ktoré museli byť vykonané na obrazovkách zobrazujúcich výsledky hlasovania.)
<SPEAKER ID="159" NAME="Graham Booth" AFFILIATION="IND/DEM">
Vážený pán predsedajúci, práve teraz som sa pokúšal zachytiť váš pohľad, ale nezbadali ste ma. Keď sme overovali hlasovanie o návrhu č. 49, bolo 474 hlasov za a 181 proti, a vy ste povedali: "Schválené, ako som povedal". Ale vy ste nepovedali "schválené", vy ste to nazvali "zamietnuté".
<SPEAKER ID="160" NAME="Predsedajúci">
Nepamätám si. Ale keď hovoríte, dobre.
<P>
- Po ukončení hlasovania o pozmeňujúcom a doplňujúcom návrhu č. 51:
<SPEAKER ID="162" NAME="Marcin Libicki">
spravodajca. - (PL) Vážený pán predsedajúci, myslím, že sa zhodneme, aj keď nechtiac, že monitory nefungujú. Je škandalózne, že v Európskom parlamente nemôžeme vidieť výsledky hlasovania. Za týchto okolnosti by som žiadal, aby ste nám po prekontrolovaní výsledkov poskytli presné výsledky, koľko hlasov bolo za, koľko proti, a koľkí sa hlasovania zdržali. Keď to nie je na obrazovkách, prosil by som vás, aby ste to prečítali a vaši spolupracovníci nech si to poznačia.
<SPEAKER ID="163" NAME="Werner Langen" AFFILIATION="PPE-DE">
- (DE) Vážený pán predsedajúci, smiem poznamenať, že indikačný systém riadne funguje pri každom jednom poslaneckom sedadle, a že tieto záhadné obrazovky sme zaviedli pred rokom, že predtým všetko dobre fungovalo, a že naša dôvera predsedajúcemu rozhodne je nevyhnutnou podmienkou pre riadny výkon našej práce.
<P>
(potlesk)
<P>
- Pred začiatkom hlasovania o pozmeňujúcom a doplňujúcom návrhu č. 30:
<SPEAKER ID="165" NAME="Christopher Beazley" AFFILIATION="PPE-DE">
Vážený pán predsedajúci, je to veľmi jednoduché. Jednoducho nemôžeme hlasovať za návrh ako celok, inými slovami práve podľa slov "je veľmi dôležité, aby Rusko prejavilo dobrú vôľu pre spoluprácu v európskej energetickej politike,". Želali by sme si možnosť hlasovať za jednotlivé časti oddelene. My, na tejto strane rokovacej sály, si myslíme, že je to nevyhnutné, a že prvá časť návrhu by mohla byť zle interpretovaná, no radi by sme podporili druhú časť, ktorá zdôrazňuje dôležitosť Ruska, ak ratifikuje energetickú chartu.
<P>
(Parlament schválil návrh)
<P>
- Pred začiatkom hlasovania o pozmeňujúcom a doplňujúcom návrhu č. 37:
<SPEAKER ID="167" NAME="Andres Tarand" AFFILIATION="PSE">
Vážený pán predsedajúci, odôvodnenie Q sa týka populácie rias, ktorých bujnenie predstavuje určité riziko pre Fínsko, Švédsko a Nemecko. Myslím, že riasy nerozlišujú medzi Švédskom, Lotyšskom alebo inými krajinami, pretože sa prenášajú vetrom.
<P>
Takže text ústneho pozmeňujúceho a doplňujúceho návrhu je takýto: "keďže vykonávanie prác za osobitných podmienok v Baltskom mori spôsobí náhly nárast populácie rias, čo predstavuje riziko predovšetkým pre Fínsko, Švédsko a Nemecko a pobaltské krajiny,". Tu to končí. Je mi ľúto, že nie je zahrnuté Poľsko, ale to bolo z technických príčin.
<P>
(Parlament súhlasil s prijatím ústneho pozmeňujúceho a doplňujúceho návrhu)
<P>
- Po konečnom hlasovaní:
<SPEAKER ID="169" NAME="Marcin Libicki">
spravodajca. - (PL) Chcel by som sa poďakovať všetkým tým, ktorí správu podporili. Dúfam, že komisár Dimas, Komisia, Rada a všetci veľkí a dobrí v Európskej únii tento názor Európskeho parlamentu zoberú do úvahy. Odznel tu jasným a transparentným spôsobom. Otázky energetickej solidarity, solidarity v širšom politickom kontexte, ako aj ochrany životného prostredia sú pre Európsky parlament extrémne dôležité. Táto správa a toto hlasovanie, v ktorom 90% hlasujúcich bolo za, by mali dať jasný signál orgánom Európskej únie, aby neignorovali názory Európskeho parlamentu, a že toto uznesenie, hoci formálne nezáväzné, by malo byť považované za záväzné.

<CHAPTER ID="005-05">
5. Európsky záujem: uspieť s ohľadom na výzvy globalizácie (hlasovanie) 
<P>
- Spoločný návrh uznesenia:
<P>
- Pred začiatkom hlasovania o nadpise pred odsekom 1:
<SPEAKER ID="063" NAME="Margarita Starkevičiūtė">
v mene skupiny ALDE. - Chcela by som navrhnúť zmenu tohto nadpisu, aby prvá časť znela: "Vonkajší lisabonský rozmer". Ide teda o zmenu "Vonkajších politík" na "Vonkajší lisabonský rozmer".
<P>
(Ústny pozmeňujúci a doplňujúci návrh bol prijatý.)
<P>
- Pred začiatkom hlasovania o odseku 5:
<SPEAKER ID="065" NAME="Hartmut Nassauer" AFFILIATION="PPE-DE">
(DE) Vážený pán predseda, vzhľadom na stiahnutie ústneho pozmeňujúceho a doplňujúceho návrhu k odseku 5 si Skupina Európskej ľudovej strany (kresťanských demokratov) a európskych demokratov želá hlasovať "nie", v rozpore s tým, čo je uvedené v jej zoznamoch.
<P>
- Pred začiatkom hlasovania o odseku 14:
<SPEAKER ID="067" NAME="Udo Bullmann" AFFILIATION="PSE">
(DE) Vážený pán predseda, niektorí poslanci majú problém so strednou časťou od "poukazuje na to, že jeden" po "domáci dopyt". Po dohode s pánom Casparym zo Skupiny Európskej ľudovej strany (kresťanských demokratov) a európskych demokratov preto navrhujem doplniť slová "v niektorých členských štátoch" za "európske hospodárstvo", a dúfam, že týmto sa vyriešia problémy so strednou časťou. Domnievam sa, že by to takisto mohlo pomôcť Skupine Aliancie liberálov a demokratov za Európu.
<P>
(Ústny pozmeňujúci a doplňujúci návrh bol prijatý.)
<P>
- Pred začiatkom hlasovania o odseku 30:
<SPEAKER ID="069" NAME="Daniel Caspary" AFFILIATION="PPE-DE">
(DE) Vážený pán predseda, nie je námietka proti odloženiu tohto textu, ale aj tak by som požiadal, aby sme o ňom hlasovali. Ak bude Parlament hlasovať v prospech tohto znenia, text patrí niekam inam, ale môže sa stať, že nebude schválený, a preto žiadam o hlasovanie o pôvodnom znení.
<SPEAKER ID="070" NAME="Predseda">
Nebola predložená žiadosť o hlasovanie po častiach.
<P>
- Po konečnom hlasovaní:
<SPEAKER ID="071" NAME="Jan Andersson" AFFILIATION="PSE">
(SV) Vážený pán predseda, Parlament teraz hlasoval v prospech aktualizácie a zmeny a doplnenia integrovaných usmernení. Týka sa to, napríklad, sociálneho rozmeru. Komisia sa rozhodla tomu doposiaľ nevenovať pozornosť.
<P>
Chcel by som počuť komentár pána Špidlu k tomuto rozhodnutiu, ktoré Parlament práve prijal, a či bude otázku aktualizovaných a zmenených a doplnených integrovaných usmernení presadzovať v rámci Komisie.
<SPEAKER ID="072" NAME="Vladimír Špidla">
člen Komisie. - (CS) Rozhodnutie prijaté Parlamentom má určitú váhu a Komisia ho musí zohľadniť pri príprave ďalších podkladov. Hlasovanie Parlamentu preto, prirodzene, nesie náležitú váhu a otázka integrovaných usmernení tvorila podstatu diskusie s Parlamentom.
<SPEAKER ID="073" NAME="Predseda">
Vykladáme si "určitú váhu" ako "veľkú váhu" a odporúčame, aby Komisia prijala naše hodnotenie.

<CHAPTER ID="005-10">
10. Absolutórium za rok 2006: všeobecný rozpočet EÚ, oddiel I - Európsky parlament (
<P>
- Pred hlasovaním:
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Pán predsedajúci, mám pre vás a všetkých predsedov, ktorí vedú hlasovanie, malý návrh. Máme tu veľa menovitých hlasovaní a ja si nemyslím, že rokovací poriadok vyžaduje, aby predseda predčítal číselné výsledky. Každý si ich vie na obrazovke prečítať. Bolo by postačujúce, keby ste povedal "schválené" alebo "zamietnuté".
<P>
Ak by ste súhlasili, ušetríme čas.
<SPEAKER ID="103" NAME="Predsedajúci">
Ak s tým všetci súhlasia, predsedajúci súhlasí tiež.
<P>
- Pred hlasovaním o odseku č. 65:
<SPEAKER ID="104" NAME="José Javier Pomés Ruiz">
spravodajca. - (ES) Pán predsedajúci, mali sme tu pravdepodobne chybu v číslach, a to, o čom budeme teraz hlasovať oddeleným hlasovaním, je odsek 65 s výnimkou odrážky 4, a ďalej bude prebiehať menovité hlasovanie o odrážke 4. Došlo tu k zámene čísel, to je všetko.
<SPEAKER ID="105" NAME="Predsedajúci">
Máte pravdu pán Pomés, pristúpme teda k hlasovaniu o odseku 65 s výnimkou odrážky 4.
<P>
- Pred hlasovaním o pozmeňujúcom a doplňujúcom návrhu č. 9:
<SPEAKER ID="106" NAME="Jan Andersson" AFFILIATION="PSE">
(SV) Pán predsedajúci, v rámci hlasovania o odseku 65 sme nehlasovali o odrážke 5. Hlasovali sme oddelene o odrážke číslo štyri, ale nie o čísle päť.
<SPEAKER ID="107" NAME="Predsedajúci">
Pán Andersson, máme tu rôzne jazykové verzie a to, o čom sme hlasovali a čo spomínate, už bolo do hlasovania zahrnuté.
<P>
Ale aby v tejto otázke nezostali žiadne pochybnosti, budeme teraz hlasovať iba o tom, o čom hovoril pán Anderson, teda o tom, že "by nemali byť zamestnávaní žiadni príbuzní poslancov".
<P>
- Pred hlasovaním o odseku 72:
<SPEAKER ID="108" NAME="Alexander Alvaro" AFFILIATION="ALDE">
(DE) Pán predsedajúci, aj keď je už príliš neskoro o tom hovoriť, myslím si, že námietka poslanca Anderssona nebola správne pochopená. Chcel hlasovať o piatej odrážke odseku 65. Nechali ste hlasovať o tom, či majú byť zamestnávaní rodinní príslušníci. Piata odrážka odseku 65 neupravuje toto, ale otázku, či môžu byť platby pozastavené v prípade podozrenia za nesprávny postup. Buď sme o tom nehlasovali alebo ste niečo zle ohlásili. Len si teda ujasnime situáciu, aby každý vedel, čo sa deje.
<SPEAKER ID="109" NAME="Predsedajúci">
Pán Alvaro, problém je v tom, že v rôznych jazykových verziách je táto veta usporiadaná iným spôsobom. To je to, čo nám robí problémy. Odhlasovali sme teda presne to, o čom sme hlasovali, aby tu nebolo žiadnych pochybností. Rozumiete, pán Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Pán predsedajúci, rada by som zdôraznila, že tí, ktorí pripravovali hlasovacie listiny si boli tohto problému vedomí, takže značky, ktoré máte v hlasovacích listinách, berú problémy rôznych jazykových verzií do úvahy. To znamená, že bolo absolútne jasné, ako skupiny hlasujú. Neznamená to, že by nikto nevedel o čom hlasuje. Snažili sme sa to v Tabling Office napraviť, a tiež to napravené bolo.
<SPEAKER ID="111" NAME="Predsedajúci">
V každom prípade hlasovanie bolo jasné, takže tu nie je žiadny problém.

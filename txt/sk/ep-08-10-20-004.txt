<CHAPTER ID="004">
Zloženie výborov a delegácií
<SPEAKER ID="008" NAME="Predseda">
Dostal som návrh od Skupiny nezávislosť/demokracia na menovanie pána Faragea za člena Výboru pre medzinárodný obchod namiesto pána Colmana. - Sú proti tomu nejaké námietky?
<SPEAKER ID="009" NAME="Hannes Swoboda" AFFILIATION="PSE">
(DE) Vážený pán predseda, existuje minimálne obdobie na vykonávanie práce vo výbore alebo by to malo byť len na dnešný deň?
<SPEAKER ID="010" NAME="Predseda">
Samozrejme, to by ste sa mali spýtať Skupiny nezávislosť/demokracia, ale môžem vás uistiť, že predseda Parlamentu bude podporovať úplnú transparentnosť v tejto záležitosti.
<SPEAKER ID="011" NAME="Nigel Farage" AFFILIATION="IND/DEM">
Vážený pán predseda, len aby som upokojil môjho rakúskeho kolegu, chcem povedať, že v skutočnosti som bol členom Výboru pre medzinárodný obchod v priebehu prvého dva a pol roka tohto parlamentného obdobia. Potom som uvoľnil miesto kolegovi, ktorý pred dvoma týždňami ukončil svoju prácu v Parlamente. Takže toto nie je len na poslednú chvíľu naplánovaný podvod, čoho sa asi obávate.
<SPEAKER ID="012" NAME="Predseda">
Neodpovedali ste na otázku, ako dlho plánujete pracovať v tomto výbore, ale usudzujem z vašich pripomienok, že budete pokračovať do konca tohto parlamentného obdobia.

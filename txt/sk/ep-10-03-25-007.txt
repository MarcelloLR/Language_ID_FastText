<CHAPTER ID="007">
Oficiálne privítanie
<SPEAKER ID="119" NAME="Predsedajúci">
Vážené dámy, vážení páni, s veľkým potešením vám oznamujem, že v rámci našich medziparlamentných stretnutí nás navštívila delegácia tuniského parlamentu na čele s pánom Salahom Tabarkim, predsedom Výboru pre politické veci, ľudské práva a zahraničné veci z tuniskej snemovne reprezentantov.
<P>
Srdečne pána Tabarkiho a členov jeho delegácie vítame. Rád by som zdôraznil význam, ktorý pripisujeme tomuto stretnutiu, ktoré je prvé v priebehu piatich rokov.
<P>
Parlament s veľkým záujmom sleduje vývoj politickej a hospodárskej situácie v Tunisku, keďže Európska únia je najdôležitejším obchodným partnerom tejto krajiny. Vzťahy, ktoré nadviažete s delegáciou Európskeho parlamentu pre vzťahy s krajinami Maghrebu, vám poskytnú primeraný inštitučný rámec pre dialóg o veciach spoločného záujmu v súvislosti s rozvojom demokracie a zásad právneho štátu.
<P>
Prajeme vám preto príjemnú a plodnú návštevu.

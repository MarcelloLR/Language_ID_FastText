<CHAPTER ID="008-10">
10. Siedmy program EÚ v oblasti výskumu, technického rozvoja a demonštračných činností (
<SPEAKER ID="135" NAME="Paweł Robert Kowal" AFFILIATION="ECR">
(PL) Informoval som sekretariát, že by som rád predložil ústny pozmeňujúci a doplňujúci návrh vymazať odsek 27, lebo obsahuje nepravdivé informácie o dôležitom vedeckom projekte s názvom INDECT. Chcel by som informovať Parlament o tom, že tento projekt podporilo etické preskúmanie. Toto preskúmanie sa uskutočnilo 15. marca 2011 v Bruseli s účasťou odborníkov z Rakúska, Francúzska, Holandska, Nemecka a Spojeného kráľovstva. Etický audit práce na tomto projekte priniesol pozitívny výsledok, ktorý bol potvrdený. Pokiaľ ide o etické aspekty tohto projektu, nezistili sa žiadne problémy. Etické aspekty správy od samotného začiatku priebežne sleduje Európska komisia. Toto chcem zdôrazniť a tiež chcem požiadať Parlament, nech dáva pozor na to, aby naša správa neobsahovala informácie, ktoré sa nezakladajú na faktoch. Ide o veľmi dôležitý vedecký výskumný projekt, na ktorom pracujú Univerzita vedy a techniky AGH v Krakove a niekoľko európskych výskumných inštitúcií a vysokých škôl.

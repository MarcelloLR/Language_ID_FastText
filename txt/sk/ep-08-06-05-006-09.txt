<CHAPTER ID="006-09">
9. Prístup na trh autokarovej a autobusovej dopravy (prepracované znenie) (
<P>
- Pred začiatkom hlasovania:
<SPEAKER ID="097" NAME="Hannes Swoboda" AFFILIATION="PSE">
(DE) Vážený pán predseda, chcem sa len poďakovať pánovi Groschovi a členom Výboru pre dopravu a cestovný ruch, že nám umožnili odložiť tento bod na dnešný deň. Ako vidieť, dosiahli sme všeobecnú zhodu v kladnom hlasovaní.
<SPEAKER ID="098" NAME="Predseda">
Ešte sme síce nehlasovali, ale dúfam, že máte pravdu.
<SPEAKER ID="099" NAME="Mathieu Grosch">
spravodajca. - (DE) Vážený pán predseda, na túto tému sme už mali rozpravu vo Štrasburgu, takže dnes už nemám potrebu o ňom diskutovať. Dosiahli sme skvelý medzistranícky kompromis v otázke takzvaných 12-denných výletov aj s predložením výsledkov rokovania sociálnych partnerov. Dá sa naozaj povedať, že kompromis sociálnych partnerov sme vylepšili tu v snemovni. Dúfam teda, že túto záležitosť dokážeme úspešne so širokou podporou uzatvoriť.
<P>
Rád by som taktiež upozornil, že by sa na hlasovanie mal použiť anglický text pozmeňovacieho návrhu 31, pretože som si všimol, že vo francúzskej a nemeckej verzii textu bolo vynechané jedno veľmi dôležité slovo.
<SPEAKER ID="100" NAME="Predseda">
Rôzne jazykové verzie budú skontrolované.

<CHAPTER ID="009-03">
3. Postoj EÚ k Iránu (
<SPEAKER ID="130" NAME="Bastiaan Belder" LANGUAGE="NL">
Z iniciatívy skupiny socialistov a demokratov v Európskom parlamente a so súhlasom ostatných skupín navrhujem, aby sa za odsek 6 vsunul text nasledujúceho pozmeňujúceho a doplňujúceho návrhu:
<P>
"dôrazne odsudzuje nezákonné zadržanie vodcov iránskej opozície, Mira Husejna Musaviho a Mehdiho Karrubiho, a ich manželiek iránskou bezpečnostnou službou a vyzýva na ich okamžité a bezpodmienečné prepustenie; poukazuje na to, že toto zadržanie je v rozpore s iránskym právom; odsudzuje postoj iránskych orgánov voči opozícii, ktorá vykonáva svoje zákonné právo na protest, a prejavuje solidaritu s iránskym ľudom v jeho túžbe po demokracii; odsudzuje pokrytectvo iránskej vlády, ktorá použila proti pokojným demonštrantom za solidaritu s egyptským ľudom 14. februára 2011 hrubú silu, zastrašovanie a svojvoľné zatýkanie, pričom vyhlasovala, že podporuje slobodu v Egypte".
<SPEAKER ID="133" NAME="Anna Ibrisagic" AFFILIATION="PPE">
(SV) Tento ústny pozmeňujúci a doplňujúci návrh sa týka odstránenia jediného prvku textu, a to spojky "a". Prečítam text v angličtine a potom vysvetlím dôvod.
<P>
Za textom "keďže vzťahy medzi Iránom a Tureckom sa výrazne prehĺbili" sa odstráni spojka "a" a odôvodnenie bude pokračovať takto: "keďže Irán využíva svojich štátnych a neštátnych spojencov Sýriu, Hizballáh a Hamas, ako aj Moslimské bratstvo na destabilizáciu regiónu".
<P>
(SV) Chceme odstrániť spojku "a" v strede, pretože nechceme dávať do súvislosti vzťahy medzi Tureckom a Iránom a vzťahy Iránu s Hizballáhom a Hamasom.

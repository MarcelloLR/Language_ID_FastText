<CHAPTER ID="009-16">
16. Vplyv Lisabonskej zmluvy na zvyšovanie inštitucionálnej rovnováhy EÚ (
<P>
- Pred začiatkom hlasovania:
<SPEAKER ID="133" NAME="Jean-Luc Dehaene" LANGUAGE="NL">
Vážený pán predsedajúci, najskôr dovoľte technickú poznámku. Pochopil som to tak, že pozmeňujúci a doplňujúci návrh 1 nemal text nahradiť, ale mal byť skôr len doplnkom k nemu. V tomto zmysle som s týmto pozmeňujúcim a doplňujúcim návrhom súhlasil.
<P>
Rád by som využil túto príležitosť, aby som poďakoval všetkým členom Komisie za ich veľmi úzku spoluprácu a zároveň zdôraznil, aké je dôležité, že Lisabonská zmluva od samého začiatku predpokladá veľmi úzku medziinštitucionálnu spoluprácu. Preto by som tiež chcel zdôrazniť, že v prechodnom období medzi Zmluvou z Nice a Lisabonskou zmluvou musíme pokračovať v intenzívnych konzultáciách s Európskou radou, aby sme sa vyhli tomu, že ďalšie volebné obdobie začneme v stave absolútneho zmätku.
<SPEAKER ID="134" NAME="Predsedajúci">
Môžem naozaj potvrdiť, že pozmeňujúci a doplňujúci návrh 1 bol predložený ako dodatok.

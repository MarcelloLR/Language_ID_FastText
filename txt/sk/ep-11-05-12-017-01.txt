<CHAPTER ID="017-01">
1. Srí Lanka: opatrenia v nadväznosti na správu OSN (
<SPEAKER ID="365" NAME="Claude Moraes" AFFILIATION="S&amp;D">
V mene Véronique De Keyserovej by som rád predložil ústny pozmeňujúci a doplňujúci návrh k odseku 13, ktorý by mal znieť:
<P>
"vyzýva podpredsedníčku Komisie/vysokú predstaviteľku Únie pre zahraničné veci a bezpečnostnú politiku, Radu a Komisiu, aby podporili ďalšiu snahu o posilnenie procesu zabezpečenia zodpovednosti Srí Lanky a podporili správu OSN, najmä okamžité vytvorenie mechanizmu medzinárodnej spravodlivosti."
<SPEAKER ID="366" NAME="Geoffrey Van Orden" AFFILIATION="ECR">
Absolvovali sme dlhotrvajúce rokovania za účasti šiestich politických skupín o tomto konkrétnom uznesení. Je to kompromisné uznesenie a očividne obsahuje prvky, ktoré si v ňom mnohí z nás neželali, a vlastne neobsahuje prvky, ktoré si v ňom mnohí z nás želali. Ale dohoda šiestich politických skupín znela, že nebudú žiadne pozmeňujúce a doplňujúce návrhy, či už v ústnej, písomnej, alebo v inej forme, a preto sa domnievam, že je to porušenie dohody a znehodnotenie rokovaní, ak teraz máme pozmeňujúci a doplňujúci návrh predložený týmto spôsobom. Preto by sme mali zamietnuť tento pozmeňujúci a doplňujúci návrh.

<CHAPTER ID="003-03">
3. Posilnenie kapacít Európskej únie v oblasti reakcie na katastrofy (hlasovanie) 
<P>
- Po hlasovaní o pozmeňujúcom a doplňujúcom návrhu 37:
<SPEAKER ID="044" NAME="Iratxe García Pérez" AFFILIATION="PSE">
(ES) Vážená pani predsedajúca, pozmeňujúci a doplňujúci návrh 37 bol stiahnutý, takže nebude predložený na hlasovanie.
<SPEAKER ID="045" NAME="Predsedajúca">
Žiaľ, neboli sme informovaní o jeho stiahnutí, takže aj napriek tomu bol predložený na hlasovanie.
<P>
- Pred hlasovaním o pozmeňujúcom a doplňujúcom návrhu 15:
<SPEAKER ID="046" NAME="John Bowis" AFFILIATION="PPE-DE">
Vážená pani predsedajúca, v mene našej skupiny a v záujme dosiahnutia kompromisu a dohody sme ochotní stiahnuť nasledujúci pozmeňujúci a doplňujúci návrh, v prípade, že pán spravodajca prijme ústny pozmeňujúci a doplňujúci návrh, ako je uvedené v zozname, jednoducho preto, aby sa nepožadovala právne záväzná "smernica", ale menej konkrétne predloženie "opatrení". Ak bude pán spravodajca s týmto súhlasiť, potom nasledujúci pozmeňujúci a doplňujúci návrh môžeme stiahnuť z hlasovania.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Vážená pani predsedajúca, ako autor návrhu uznesenia, ktoré bolo takmer jednohlasne prijaté vo Výbore pre životné prostredie, verejné zdravie a bezpečnosť potravín, ľutujem, ale nemôžem prijať návrh pána Bowisa, pretože ním predložený ústny pozmeňujúci a doplňujúci návrh tvrdo podkopáva charakter textu. Poprosil by som, aby sa postavili tí poslanci, ktorí súhlasia s týmto názorom.
<SPEAKER ID="048" NAME="Predsedajúca">
Pán Bowis, zdá sa, že sa postavilo viac ako 40 poslancov, preto sa nebudeme zaoberať týmto ústnym pozmeňujúcim a doplňujúcim návrhom.
<P>
(Ústny pozmeňujúci a doplňujúci návrh nebol prijatý.)
<P>
- Pred hlasovaním o pozmeňujúcom a doplňujúcom návrhu 35:
<SPEAKER ID="049" NAME="John Bowis" AFFILIATION="PPE-DE">
Vážená pani predsedajúca, ak už nič iné, aspoň máme trochu cvičenia. Ústny pozmeňujúci a doplňujúci návrh predložený v návrhu socialistov je na rokovacom poriadku, a týmto ho predkladám v mene našej skupiny. Uvidíme, či si v sále zacvičíme.
<SPEAKER ID="050" NAME="Predsedajúca">
Zdá sa, že je to cvičenie z jednej strany sály na druhú!
<P>
(Ústny pozmeňujúci a doplňujúci návrh nebol prijatý.)

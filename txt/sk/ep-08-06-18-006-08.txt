<CHAPTER ID="006-08">
8. Výkon funkcie ombudsmana (
<P>
Pred začiatkom hlasovania o pozmeňujúcom a doplňujúcom návrhu 8:
<SPEAKER ID="135" NAME="Janez Lenarčič">
úradujúci predseda Rady. - (SL) Predsedníctvo by v mene Rady chcelo potvrdiť svoje schválenie zmeny a doplnenia v súvislosti s výkonom funkcie ombudsmana, ktoré sa podrobuje na tomto veľaváženom zhromaždení hlasovaniu.
<P>
Rád by som túto príležitosť využil na poďakovanie Európskemu parlamentu a Európskej komisii za ich tvorivú spoluprácu. Na jej základe sme dosiahli dohodu o zmene výkonu funkcie za relatívne krátky čas. Osobitné poďakovanie v mene Rady patrí spravodajkyni, pani Jäätteenmäkiovej, predsedovi Výboru pre ústavné veci AFCO, pánovi Leinenovi, a pánovi poslancovi Európskeho parlamentu Méndezovi de Vigovi.
<P>
Rada víta tento dôležitý úspech. Sme skutočne presvedčení, že zmena a doplnenie výkonu funkcie zvýši dôveru občanov v správne fungovanie európskych inštitúcií a Európskej únie ako celku.

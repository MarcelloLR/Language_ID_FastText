<CHAPTER ID="005-07">
7. Prístup verejnosti k dokumentom Európskeho parlamentu, Rady a Komisie (
<SPEAKER ID="087" NAME="Michael Cashman">
spravodajca. - Vážený pán predseda, dostal som od Parlamentu mandát na vedenie rokovaní s ostatnými inštitúciami o tomto dôležitom dokumente. Bohužiaľ, musím informovať o tom, že tieto rokovania neboli úspešné, a preto odporúčam Parlamentu, aby sme dnes nehlasovali a aby sme prenechali rozhodnutie o tomto dôležitom dokumente ďalšiemu Parlamentu, keďže očakávam, že Komisia predloží nový návrh na jeseň tohto roku.
<SPEAKER ID="088" NAME="Andris Piebalgs">
člen Komisie. - Vážený pán predseda, Komisia berie na vedomie rozhodnutie Parlamentu odložiť hlasovanie o legislatívnom uznesení v súvislosti so správou pána Cashmana do ďalšieho volebného obdobia. Hoci plne rešpektujeme rozhodnutie Parlamentu, Komisia nie je presvedčená o tom, že hlasovanie po prvom čítaní v Parlamente by zviazalo ruky ďalšiemu Parlamentu. Preto Komisia opätovne zváži svoj návrh až vtedy, keď obidve zákonodarné zložky prijmú svoje pozície, ale medzitým zamýšľa pokračovať v konštruktívnom dialógu s obidvoma inštitúciami a potvrdzuje svoju ochotu hľadať kompromis s Parlamentom a s Radou.
<SPEAKER ID="089" NAME="Michael Cashman">
spravodajca. - Vážený pán predseda, domnievam sa, že toto názorne dokazuje, prečo je mimoriadne dôležité, aby ďalší Parlament využil každú jednu výsadu, ktorú má. Dialóg znamená, že každá inštitúcia musí počúvať. Doteraz žiadna z inštitúcií nepočúvala Parlament. Z tohto dôvodu by sme nemali hlasovať a mali by sme v plnej miere splnomocniť ďalší Parlament.
<P>
(potlesk)
<SPEAKER ID="091" NAME="Predseda">
Nie som si istý, či sú gratulácie pre pána Cashmana. Áno? Potom mu blahoželáme.

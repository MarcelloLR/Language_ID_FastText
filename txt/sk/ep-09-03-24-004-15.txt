<CHAPTER ID="004-15">
15. Štruktúra a sadzby spotrebnej dane z tabakových výrobkov (
<P>
- Pred začiatkom hlasovania
<SPEAKER ID="118" NAME="Zsolt László Becsey" LANGUAGE="HU">
Požiadal som o slovo, aby bolo dnešné hlasovanie trochu menej nudné, pretože toto je otázka, o ktorej sme neboli schopní diskutovať na plenárnom zasadnutí. Rád by som v krátkosti povedal svojim kolegom, váženým pánom poslancom a paniam poslankyniam, že sme na konci veľmi dlhého vyjednávania. Toto je veľmi citlivá problematika a rád by som sa vyhol tomu, aby sa stala rovnaká vec ako v prípade alkoholu, o ktorom Parlament nevydal stanovisko.
<P>
V tomto prípade uvažujeme nad zvýšením ceny, okrem iného zo zdravotného hľadiska, ale nemôžeme byť až takí fanatickí a zaviesť zvýšenie ceny, ktoré určité členské štáty jednoducho neunesú, alebo ktoré spôsobí nárast pašovania, najmä v členských štátoch na hraniciach EÚ.
<P>
Preto žiadam každého, aby hlasoval zodpovedne a aby zvážil mierne ale jednoznačné zvýšenie ceny nad minimálnu úroveň. Preto by som vás chcel požiadať, aby ste sa držali môjho návrhu na hlasovanie, ktorý som dal v tejto veci a ktorý bol po určitom kompromise prijatý Výborom pre hospodárske a menové veci. V súlade s týmto žiadam všetkých kolegov, vážených pánov poslancov a vážené panie poslankyne, aby konali zodpovedne a takým spôsobom, aby sme mohli s veľkou väčšinou dať Rade stanovisko o tejto veľmi spornej otázke.

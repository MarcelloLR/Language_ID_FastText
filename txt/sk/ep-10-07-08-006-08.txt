<CHAPTER ID="006-08">
8. Budúcnosť SPP po roku 2013 (
<SPEAKER ID="186" NAME="Ulrike Rodust" AFFILIATION="S&amp;D">
(DE) Vážený pán predseda, nepožiadala som o slovo preto, aby som vzniesla procedurálnu námietku, ale preto, že by som vás, pán predseda, a našich kolegov poslancov chcela upozorniť na problém v preklade. Predložila som pozmeňujúci a doplňujúci návrh k správe pána Lyona v odôvodnení AE: "keďže SPP sa musí zameriavať na udržanie a rozvoj multifunkčného a trvalo udržateľného poľnohospodárstva v Európe". V prekladoch sa, žiaľ, použil výraz "extensive" (rozsiahly). Výraz "flächendeckend" v nemeckom preklade má však úplne iný význam a znamená "vo všetkých regiónoch Európy". Poľnohospodárstvo (poľnohospodárstvo vo všetkých oblastiach) by malo byť aj v horských regiónoch. Slovo "rozsiahly" znamená niečo úplne iné.
<SPEAKER ID="187" NAME="Predseda">
Ďakujem vám za upozornenie. - Opravíme texty a zosúladíme ich s originálom.
<P>
- Po ukončení hlasovania o odseku 44:
<SPEAKER ID="188" NAME="George Lyon">
spravodajca. - Vážený pán predseda, podľa všetkého vznikol zmätok v tom, o čom sme vlastne hlasovali. Podľa tlmočníkov sme hlasovali o odseku 44, vy ste však ohlásili, že bol prijatý odsek 45. Tento zmätok musíte vyriešiť, aby bolo hlasovanie v poriadku a aby ste ho nazývali správne.
<SPEAKER ID="189" NAME="Predseda">
Ako som povedal, hlasovali sme o odseku 44. Opakujem: pozmeňujúci a doplňujúci návrh prepadol a odsek 44 bol prijatý. Taký je výsledok hlasovania.
<SPEAKER ID="190" NAME="Pablo Arias Echeverría" AFFILIATION="PPE">
(ES) Vážený pán predseda, práve som hlasoval za odsek 44, a napriek tomu, že som bol za, hlasoval som proti, lebo sme tu mali malý zmätok. Bolo nám povedané, že hlasujeme o odseku 45, aj keď sme v skutočnosti hlasovali o odseku 44.
<SPEAKER ID="191" NAME="Predseda">
Dámy a páni, keďže máme toľko protestov - počúvajte ma, prosím - opäť hlasujeme o odseku 44. Hlasujeme o odseku 44. Ani mne nebolo hlasovanie jasné, keďže ste nezdvihli ruky.
<P>
- Pred hlasovaním o odseku 59:
<SPEAKER ID="192" NAME="Elizabeth Lynne" AFFILIATION="ALDE">
Vážený pán predseda, potrebujeme objasnenie. Neviem, či ste to vy oznámili nesprávne alebo či ide o chybu v tlmočení, ale po anglicky nám zase oznámili odsek 52. Nedostali sme výzvu na hlasovanie o odseku 59, takže teraz nevieme, čo ďalej.
<SPEAKER ID="193" NAME="Predseda">
Teraz hlasujeme o odseku 59. Teraz máte na obrazovke odsek 59. Toto je oddelené hlasovanie.
<P>
Pred začiatkom hlasovania o odôvodnení C:
<SPEAKER ID="194" NAME="Elizabeth Lynne" AFFILIATION="ALDE">
Vážený pán predseda, chcela by som len povedať, že odôvodnenie AE je pred odôvodnením C. Ešte sme nehlasovali o odôvodnení AE.
<SPEAKER ID="195" NAME="Predseda">
Máme úplne rozdielne informácie. Teraz musíme hlasovať o odôvodnení C.
<P>
- Pred začiatkom hlasovania o odôvodnení AE:
<SPEAKER ID="196" NAME="Albert Deß" AFFILIATION="PPE">
(DE) Vážený pán predseda, keďže bolo na začiatku hlasovania vysvetlené, že pôvodným textom je nemecká verzia, Poslanecký klub Európskej ľudovej strany (kresťanských demokratov) nebude požadovať hlasovanie po častiach. Naša skupina bude môcť hlasovať za odôvodnenie AE.
<SPEAKER ID="197" NAME="Predseda">
Pán Deß, vysvetlím vám to. Nežiadal to iba Poslanecký klub Európskej ľudovej strany (kresťanských demokratov), ale aj iná politická skupina, takže budeme pokračovať podľa plánu a hlasovať po častiach, pretože to žiadala aj iná skupina.
<SPEAKER ID="198" NAME="Albert Deß" AFFILIATION="PPE">
(DE) V tom prípade požiadam našu skupinu, aby hlasovala dvakrát za. Keďže je pôvodným textom nemecká verzia, nemusíme pri druhom hlasovaní hlasovať proti.
<SPEAKER ID="199" NAME="Predseda">
Dámy a páni, predsedovia, prosím vás, počúvajte pozorne.

<CHAPTER ID="010">
Oficiálne privítanie
<SPEAKER ID="485" NAME="Predsedajúca">
Skôr ako vám dám slovo, pán komisár, dovoľte mi najprv v mene tohto Parlamentu srdečne privítať členov delegácie Ľudového poradného zhromaždenia Indonézskej republiky, ktorí práve zaujali svoje miesta hore v oficiálnej galérii.
<P>
Rada by som veľmi srdečne a osobitne privítala celú delegáciu na čele s jeho excelenciou doktorom Lukmanom Hakimom Saifuddinom, podpredsedom Ľudového poradného zhromaždenia.
<P>
Indonézia je kľúčovým partnerom EÚ v juhovýchodnej Ázii. Skutočne, je to vedúca krajina Združenia krajín juhovýchodnej Ázie (ASEAN), s ktorým Európska únia v novembri 2009 podpísala dohodu o partnerstve a spolupráci, a v súčasnosti predsedá združeniu ASEAN.
<P>
Naše dva parlamenty majú vynikajúce vzťahy. Delegácia nášho Parlamentu len pred niekoľkými mesiacmi navštívila Indonéziu. Je preto veľkým potešením mať možnosť privítať dnes našich priateľov a partnerov z indonézskeho parlamentu. Dúfame, že vaša návšteva bude plodná a užitočná.
<P>
(potlesk)

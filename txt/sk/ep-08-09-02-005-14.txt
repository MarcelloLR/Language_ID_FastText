<CHAPTER ID="005-14">
14. Rybolov a akvakultúra v kontexte integrovaného riadenia pobrežných oblastí v Európe (
<P>
- Pred začiatkom hlasovania:
<SPEAKER ID="147" NAME="Ioannis Gklavakis">
spravodajca. - Vážený pán predsedajúci, dámy a páni, dovoľte mi stručne sa zmieniť o integrovanom riadení pobrežných oblastí v Európe, ktoré sa vytvorilo predovšetkým s cieľom ochrany odvetví rybolovu a chovu rýb. Rozprava o správe sa zrušila pre rozpravu o situácii v Gruzínsku, ktorá predstavuje naliehavú otázku. Preto vystupujem dnes.
<P>
Moja správa sa týka predovšetkým ochrany životného prostredia, preto vás vyzývam, aby ste ju svojím hlasovaním podporili. Poznamenávam, že Výbor pre rybné hospodárstvo hlasoval jednomyseľne.
<P>
Súčasťou mojej správy sú rozličné návrhy a obzvlášť dôležité sú štyri z nich. Prvý sa týka plánu morského prieskumu, druhý dlhodobého plánu, ale aj pokračujúcich diskusií, na ktorých sa majú zúčastniť zástupcovia všetkých povolaní, no predovšetkým rybári. Po tretie, je možné, že sa vytvorí centrálny koordinačný orgán, pretože v minulých rokoch sa medzi orgánmi zaznamenal nedostatok koordinácie. Po štvrté, mal by sa zostaviť časový harmonogram, pretože od roku 2002 sa po podobných diskusiách prijali isté kroky bez určenia časového rámca.
<P>
Navrhujem, aby sa naše rozhodnutia realizovali na základe istého harmonogramu. Som presvedčený, že všetkým nám ide o ochranu oceánov, a preto vás žiadam, aby ste hlasovali za správu. Vopred vám ďakujem.

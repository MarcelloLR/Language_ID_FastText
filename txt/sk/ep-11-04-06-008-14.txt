<CHAPTER ID="008-14">
14. Povolenie a zamietnutie povolenia určitých zdravotných tvrdení o potravinách, ktoré odkazujú na vývoj a zdravie detí (
<P>
Pred začiatkom hlasovania
<SPEAKER ID="136" NAME="Glenis Willmott" AFFILIATION="S&amp;D">
Poslanci Európskeho parlamentu zohrávajú dôležitú úlohu pri preskúmaní rozhodnutí o zdravotných tvrdeniach. Dostala som veľa znepokojených listov a e-mailov od rodičov, hlavných zdravotných poisťovní a spotrebiteľských organizácií, organizácií pôrodných asistentiek, zdravotných sestier a lekárov, ako aj od detského fondu Unicef a Svetovej zdravotníckej organizácie (WHO). Kým sa nedosiahne skutočná zhoda vedeckého spoločenstva na správnosti tohto tvrdenia, nesmieme to dovoliť. Dôkazy, ktoré máme v súčasnosti k dispozícii, nie sú presvedčivé a neexistuje dôkaz, ktorý by oprávňoval používanie takéhoto tvrdenia o následnej dojčenskej výžive.
<P>
Ak by sa v budúcnosti dokázalo, že syntetická DHA skutočne prospieva novorodencom, mali by sme z nej urobiť základnú zložku každej dojčenskej výživy a neumožniť, aby sa používala ako marketingový trik konkrétnej značky. Naliehavo vás žiadam, aby ste toto uznesenie podporili.
<SPEAKER ID="137" NAME="Esther de Lange" AFFILIATION="PPE">
Rozhodne nechcem znovu začínať rozpravu, ale skutočne by sme mali dvakrát rozmýšľať predtým, než dáme slovo ľuďom, ktorí môžu predkladať svoj osobný názor a tváriť sa, že ide o vedecké dôkazy. Dovoľte nám jednoducho hlasovať. Už sme sa rozhodli.
<P>
(potlesk)

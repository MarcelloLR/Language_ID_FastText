<CHAPTER ID="010">
Schválenie zápisnice z predchádzajúceho rokovania
<P>
(Zápisnica z predchádzajúceho rokovania bola schválená.)
<SPEAKER ID="212" NAME="Nils Lundgren" AFFILIATION="IND/DEM">
Vážená pani predsedajúca, v súvislosti s procedurálnou námietkou sa odvolávam na článok 142 ods. 2 písm. a) a b) o pridelení rečníckeho času. Včera, keď sme tu v Parlamente diskutovali o väzení Guantánamo, ja a niekoľkí ďalší rečníci sme boli bez milosti prerušení po tom, ako sme len o niekoľko sekúnd prekročili rečnícky čas. Takto ostro sa k nám zachovali pán Pöttering a pán Siwiec, podpredseda, ktorý ho nahradil neskôr popoludní.
<P>
Naopak, pánovi Schulzovi, lídrovi Skupiny socialistov, povolil pán Pöttering prekročiť časový limit o výrazne viac ako minútu. Hoci by mi ani vo sne nenapadlo naznačovať, že to bolo preto, že páni Pöttering a Schulz sú kamaráti - alte Kameraden, ako by sa dalo povedať v nemčine - vidím v tom istý opakujúci sa vzor správania. S kolegami z veľkých skupín prezentujúcimi politický odkaz, ktorý predsedajúci chce počuť, sa zaobchádza veľmi veľkoryso. S kolegami z menších skupín prezentujúcimi politický odkaz, ktorý predsedajúci nechce počuť, sa zaobchádza veľmi prísne. A to je porušenie rokovacieho poriadku, v ktorom sa jasne uvádza, ako sa má prideľovať rečnícky čas.
<P>
Chcem pripomenúť pánovi Pötteringovi a všetkým jeho podpredsedom -
<P>
(Predsedajúca oznámila rečníkovi, že prekročil svoj rečnícky čas.)
<P>
Bol som sem poslaný, aby som bránil subsidiaritu a suverenitu členských štátov, a predseda a podpredsedovia tohto Parlamentu nemajú žiadne právo pokúšať sa umlčať hlas 15 % švédskych voličov.
<SPEAKER ID="213" NAME="Predsedajúca">
Pán Lundgren, teraz vás preruším. Prekročili ste svoj rečnícky čas o viac ako polovicu. Beriem na vedomie, čo ste povedali. Verím, že je to každému jasné.
<SPEAKER ID="214" NAME="Nils Lundgren" AFFILIATION="IND/DEM">
Vážená pani predsedajúca, chcel by som vám len pripomenúť, že pánovi Schulzovi by sa toto nestalo. Jeho by ste neprerušili. V tom je ten veľký rozdiel. Ale potvrdili ste môj názor - takže vám veľmi pekne ďakujem.
<SPEAKER ID="215" NAME="Predsedajúca">
Pán Lundgren, som si istá, že sa mýlite. Zaznamenám, čo ste povedali, a objaví sa to v zápisnici. Určite by tiež bolo vhodné prerokovať otázku odlišného správania v predsedníctve, čo bude čiastočne závisieť od množstva času, ktorý bude k dispozícii.

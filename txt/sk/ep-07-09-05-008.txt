<CHAPTER ID="008">
Vysvetlenia hlasovania
<SPEAKER ID="115" NAME="Pedro Guerreiro  " AFFILIATION="GUE/NGL">
písomne. - (SK) Trvalo udržateľné rybolovné zdroje považujeme za nevyhnutné na to, aby bolo možné pokračovať v rybolove a aby bolo odvetvie rybného hospodárstva životaschopné, avšak neakceptujeme politiku riadenia flotíl, prijatú v EÚ, či znižovanie objemu flotily, ktorej hlavnými dôsledkami bude výrazné zníženie nástrojov výroby a drastické znižovanie počtu zamestnancov.
<P>
Pri dosahovaní cieľa trvalo udržateľnej rovnováhy medzi kapacitou rybolovu a možnosťami rybolovu sa musí zohľadňovať sociálna a hospodárska situácia v odvetví rybného hospodárstva prostredníctvom uplatňovania mechanizmov dotovania alebo kompenzácie rybárov dotknutých hospodárskymi následkami ekologického rybolovu a opatreniami zameranými na obmedzenie rybolovu, najmä v znevýhodnených regiónoch, ktoré sú od odvetvia rybného hospodárstva závislé.
<P>
Podobne by intenzita rybolovu mala byť v rovnováhe s existujúcimi zdrojmi a ochranou morského prostredia, čo by malo za následok podporu rybolovu v malom v pobrežných oblastiach a nepriemyselného rybolovu a ochranu rybolovných spoločenstiev. Bolo by to osobitne nápomocné v súvislosti so zvyšovaním rozsahu výlučných oblastí rybolovu členských štátov zo súčasných 12 námorných míľ na 24 námorných míľ a pre najodľahlejšie regióny zo 100 námorných míľ na 200 námorných míľ.
<SPEAKER ID="116" NAME="Robert Navarro  " LANGUAGE="SK">
Hlasoval som v prospech správy môjho kolegu pána Casaca, pretože sa v nej jasne zdôrazňujú zvrátené účinky súčasného systému, ktoré niekedy vedú k prijímaniu rozhodnutí, ktoré sú odtrhnuté od miestnej reality.
<P>
Napríklad lov pomocou tzv. siete thonaille v oblasti Stredozemného mora. Tí, ktorí túto metódu používali sa usilovali o rozvoj svojich metód rybolovu, avšak právne predpisy, ktoré boli nedávno prijaté ich neprimeraným spôsobom obmedzujú natoľko, že existuje riziko ich vymiznutia. V skutočnosti čelia nespravodlivej hospodárskej súťaži zo strany svojich kolegov loviacich v oblasti výhodného Atlantiku, či už sú to Španieli, alebo Francúzi. V súlade s návrhmi predstavenými v návrhu, prístup využívajúci geografické oblasti rybolovu a zohľadňovanie osobitostí používaných techník by umožnili zabezpečiť spravodlivejšie rozdelenie intenzity rybolovu, a zároveň zaručiť trvalo udržateľnú rovnováhu kapacity rybolovu a možností rybolovu.
<SPEAKER ID="118" NAME="Glyn Ford  " AFFILIATION="PSE">
písomne. - (EN) Podporujem správu pána Ellesa o návrhu opravného rozpočtu č. 5/2007. Rád by som pritom poukázal na jednu vec, ktorá pre moju krajinu predstavuje osobitný problém, ktorá môže pôsobiť proti podpore dodatočných výdavkov.
<P>
Problémom Británie je, že Margaret Thatcherová dohodou z Fontainebleau z roku 1984 zanechala budúcim britským vládam v rukách čierneho Petra. Táto dohoda poskytuje Británii náhradu dvoch tretín rozdielu medzi našimi ročnými rozpočtovými príspevkami a príjmami z rozpočtu EÚ. Takto zaplatí Británia každý nový výdavkový program hneď dvakrát; najskôr vyplatíme svojich 50 % a potom prídeme o dve tretiny z príspevkov do EÚ, čím sa v našom prípade jedinečne znižujú príspevky do EÚ z 50 % na menej než 17 %. Ak uvážime skutočnosť, že príspevky Británie sú práve pod 15 % z celkového rozpočtu, tak na každom novom projekte, za ktorý dostáva menej než tretinu z náhrad, Británia prerobí.
<SPEAKER ID="120" NAME="Pedro Guerreiro  " AFFILIATION="GUE/NGL">
písomne. - (SK) V správe sa uvádza, že ročne sa v EÚ prepraví približne 110 miliárd ton/km nebezpečného tovaru, tovaru nebezpečného pre obyvateľstvo a životné prostredie, pričom predstavuje takmer 8 % z celkovej prepravy tovaru. Z tohto sa 58 % prepravuje železničnou dopravou, 25 % leteckou dopravou a 17 % vnútrozemskou vodnou dopravou.
<P>
Medzinárodná preprava nebezpečného tovaru je upravená v medzinárodných dohodách.
<P>
V tejto súvislosti sa domnievame, že užitočná a potrebná spolupráca na úrovni EÚ musí zaručiť úplnú suverenitu členských štátov, pokiaľ ide o prepravu (nebezpečného) tovaru na ich území, napríklad prostredníctvom práva regulovať, vydávať jednotlivé povolenia a zákazy na prepravu nebezpečného tovaru, najmä z dôvodov vnútroštátnej bezpečnosti a ochrany životného prostredia.
<P>
Ide o principiálnu záležitosť, ktorá je čoraz dôležitejšia v súvislosti s neviazanou liberalizáciou prepravy, ktorú presadzuje EÚ.
<SPEAKER ID="121" NAME="Dieter-Lebrecht Koch  " LANGUAGE="SK">
Návrh Komisie na zjednodušenie a zjednotenie európskych právnych predpisov týkajúcich sa prepravy nebezpečného tovaru by mal byť schválený vo svojej celistvosti v záujme lepšej regulácie.
<P>
Len nedávno, 31. augusta 2007, som navštívil centrály riadenia prepravy siedmich cestných tunelov, medzi nimi aj najdlhšieho tunela v Nemecku a uvedomil som si potrebu harmonizácie, najmä ustanovení týkajúcich sa prepravy nebezpečného tovaru tunelmi.
<P>
Preprava nielen tovaru ako takého, ale tiež nebezpečného tovaru, rýchlym tempom narastá a tento trend je pozorovateľný na celom svete, a tento nárast teda už nemôže zvládať jediný spôsob prepravy. Je preto zmysluplné prijať príslušné pravidlá pre prepravu nielen cestnou a železničnou dopravou, ale aj vnútrozemskou vodnou dopravou. Zvyšuje to šance na uplatňovanie prístupu komodalitnej dopravy na naše potreby prepravy. Je osobitne vhodné spomenúť, pokiaľ ide o pochopenie našich spoluobčanov, že tento právny akt nezohľadňuje len osobitné odporúčania OSN, ale aj požiadavky členských štátov na subsidiaritu. Skutočnosť, že v smernici sa zhŕňajú štyri "staré" smernice a šetrí sa ňou 2 000 strán legislatívneho textu z nej robí príklad znižovania byrokratickej záťaže.
<P>
Členským štátom bude ponechané právo regulovať či dokonca zakázať prepravu určitého nebezpečného tovaru v rámci ich územia napríklad z dôvodov vnútroštátnej bezpečnosti alebo ochrany životného prostredia. V záverečnej analýze verejnosť môže očakávať, že táto smernica prispeje k zlepšeniu bezpečnosti prepravy, ako aj k bezpečnosti životného prostredia.
<SPEAKER ID="122" NAME="Fernand Le Rachinel  " LANGUAGE="SK">
Nie je to zvykom, ale tento návrh Komisie zameraný na harmonizáciu pravidiel prepravy nebezpečného tovaru je krokom správnym smerom. Cieľom navrhovaného textu je naozaj zjednodušiť a zjednotiť existujúce právne predpisy Spoločenstva.
<P>
V súčasnosti štyri smernice a mnoho rozhodnutí Komisie upravuje prepravu nebezpečného tovaru po súši (železničnou, cestnou dopravou) a vnútrozemskou vodnou dopravou. Táto rôznorodá zmes znamená, že pravidlá sú príliš komplexné, zložité na transpozíciu do vnútroštátnych právnych predpisov a často prekonané.
<P>
Ide o osobitne dôležitú otázku, pretože objem vnútrozemskej vodnej dopravy v EÚ neustále narastá, ako aj objem nebezpečného tovaru. Takmer 110 miliárd ton/km/ročne tohto tovaru sa ročne prepravuje v EÚ, čo predstavuje 8 % z celkového objemu prepraveného tovaru. Z dôvodov svojej strategickej pozície križovatky Európy sú francúzske cestné železničné a vodné siete často preťažené, a preto sú náchylné na dopravné nehody.
<P>
Je najvyšší čas, aby boli všetky okrajové, neprimerané právne predpisy EÚ v tejto oblasti odstránené, s cieľom umožniť rôznym subjektom, ale aj vnútroštátnym orgánom, zaručiť a v plnej miere posilniť bezpečnosť tohto druhu prepravy.
<SPEAKER ID="123" NAME="Andreas Mölzer  " LANGUAGE="SK">
Keďže objem nákladnej dopravy neustále narastá, katastrofický požiar kamióna v tuneli Gotthard a podobné nehody určite nie sú poslednými hororovými príbehmi o nehodách kamiónov. Ide najmä o tento problém, keďže kamióny zohrávajú neprimerane často úlohu pri dopravných nehodách na diaľniciach a keďže obdobia na oddych nie sú dodržiavané kvôli neustále sa znižujúcim rezervám a neustále sa zvyšujúcemu konkurenčnému tlaku. Slabo udržiavané cesty a vytváranie kolón tiež zvyšujú možné nebezpečenstvo.
<P>
Ak je účastníkom takejto dopravnej nehody vozidlo prepravujúce nebezpečný tovar, jej následky sú samozrejme, oveľa vážnejšie. Okrem toho rádioaktívny, korozívny alebo výbušný náklad sa neustále prepravuje nelegálne, čím smrteľne ohrozuje pracovníkov služby prvej pomoci, keď dôjde k dopravnej nehode. Je správne a rozumné, že bezpečnostné požiadavky budú aktualizované a to je dôvod, prečo som aj ja osobne hlasoval v prospech tejto správy, napriek tomu, že by sa mali príslušne prispôsobiť aj kontroly.
<SPEAKER ID="124" NAME="Luís Queiró  " AFFILIATION="PPE-DE">
písomne. - (SK) Jednou zo základných povinností a zodpovedností EÚ je vytvoriť podmienky na bezpečný život pre Európskych občanov. Objem vnútrozemskej prepravy tovaru v rámci EÚ neustále narastá a v rámci tohto nárastu sa rozrastá aj objem prepravy nebezpečného tovaru.
<P>
Preto potrebujeme zabezpečiť, aby právne predpisy vzťahujúce sa na prepravu nebezpečného tovaru boli zjednodušené a vyjasnené. Zámer zlúčiť do jedinej smernice prepravu nebezpečného tovaru železničnou, cestnou a vnútrozemskou vodnou dopravou by mohol podporiť komodalitnú dopravu prostredníctvom uplatňovania stanovených pravidiel, zlepšenia bezpečnosti a rýchlosti vychádzajúceho z prijatia nových kritérií o rýchlej dodávke tovaru a ustanovení pre príslušné služby. Predpokladom tejto situácie je preto čoraz väčšia bezpečnosť prepravy na území EÚ vrátane prepravy nebezpečného tovaru. Verím, že to bude umožnené prostredníctvom vykonávania opatrení tejto smernice.
<SPEAKER ID="125" NAME="Andrzej Jan Szejna  " AFFILIATION="PSE">
písomne. - (SK) Hlasujem v prospech správy Bogusława Liberadzkieho o vnútrozemskej preprave nebezpečného tovaru.
<P>
Profesor Liberadzki je popredným odborníkom v oblasti dopravy. Správa, ktorú predložil je profesionálne spracovaná a poskytuje detailnú analýzu daného problému.
<P>
Jednou z priorít Európskej únie je bezpochyby zabezpečiť, aby Európania žili v bezpečných podmienkach. Patrí tu aj bezpečnosť prepravy v rámci Únie, a najmä prepravy nebezpečného tovaru. Zvýšený obeh tovaru a služieb so sebou priniesol nárast objemu cestnej, železničnej a riečnej dopravy. Podporujem preto iniciatívu na spojenie týchto spôsobov dopravy do jednej smernice. Domnievam sa, že by sme sa mali na európskej úrovni snažiť o zavedenie právnych predpisov, ktoré majú čo najväčšiu pridanú hodnotu pre občanov EÚ. Začlenenie pravidiel do jediného dokumentu EÚ posilní ich transparentnosť a dostupnosť, ako aj účinnosť ich uplatňovania.
<SPEAKER ID="127" NAME="Andreas Mölzer" AFFILIATION="ITS">
(SK) Pán predsedajúci hlasoval som v prospech správ spravodajkyne Jeggleovej, pretože dúfam, že uľahčia prežitie našim poľnohospodárom. Koniec koncov bývali časy, keď poľnohospodári dokázali veľmi dobre prežiť z toho, čo vyprodukovali. Dnes ceny potravín neustále rastú avšak, zatiaľ čo veľké podniky z nich ťažia výhody a zbierajú slušné ziskové marže, jednoduchí poľnohospodári sú čoraz viac tlačení do úlohy prosebníkov. Často malí poľnohospodári potrebujú vedľajší príjem na to, aby prežili a jediné a najdôležitejšie, prečo sa mnohí pre takéto dvojité zaťaženie rozhodnú, je láska k prírode. Avšak čoraz viac z nich sa vzdáva, čo viedlo už dnes k závislosti od dovozu v oblasti ovocia, zeleniny a výroby krmív.
<P>
Od pristúpenia Rakúska k EÚ zanechalo svoje podnikanie viac než 50 % rakúskych poľnohospodárov, čo znamená zastavenie produkcie mlieka. A teda sa veľmi rýchlo blížime k momentu, kedy bude naša sebestačnosť v oblasti dodávok čerstvého mlieka a výrobkov z čerstvého mlieka ohrozená.
<SPEAKER ID="128" NAME="Hynek Fajmon" AFFILIATION="PPE-DE">
Pán predseda, dámy a páni, na dnešnom hlasovaní o troch správach týkajúcich sa mlieka som podporoval návrhy Komisie, pretože ide o kroky správnym smerom.
<P>
Trh s mliekom a mliečnymi výrobkami je v Európskej únii zbytočne a nezmyselne preregulovaný a na to doplácajú nielen spotrebitelia ale aj výrobcovia. Je preto správne, že sa nastávajúce pravidlá liberalizujú, je dobré, že sa umožní uvádzať na trh nielen súčasné tri kategórie mlieka, ale aj ďalšie kategórie s iným obsahom tuku. Spotrebiteľ tak bude mať väčšiu slobodu voľby a rovnako výrobca. Takýto vývoj je treba určite privítať.
<P>
Komisia by mala v liberalizácii trhu s mliekom a mliečnymi výrobkami určite pokračovať, pretože súčasný systém kvót je zastaralý a nefunkčný. Nie je dôvod výrobcov ďalej pokutovať za to, že vyrobili veľa mlieka. Teraz, keď v celom svete stúpa dopyt po mlieku a mliečnych výrobkoch, sa kvóty ukazujú ako prekážka rozvoja mliekarenstva v celej Európskej únii.
<SPEAKER ID="129" NAME="Liam Aylward  " AFFILIATION="UEN">
písomne. - (EN) Súčasná stabilita mliekarenského sektora vzbudzuje medzi európskymi chovateľmi mliečneho dobytka veľký optimizmus. Stúpajúci dopyt po mliečnych výrobkoch v Ázii, zmenšujúca sa európska produkcia a zvýšené využívanie pôdnej produkcie v USA na biopalivá vyháňajú ceny mliečnych výrobkov do rekordných výšok.
<P>
Ako poslanec zastupujúci vidiecke Írsko som šťastný, že chovatelia mliečneho dobytka dostávajú zaslúženú príležitosť, hoci výrobné náklady naďalej stúpajú a najmä malým chovateľom sťažujú podmienky na prežitie.
<P>
Zmena v mechanizmoch riadenia trhu prináša nestabilitu. S plánovaným odstránením kvót na mlieko do roku 2015 sa musia vytvoriť rezervy na pohltenie vrtkavosti trhu. Reakcia výrobcov je neznáma. Zvýšenie produkcie mlieka povedie k poklesu cien. Zabezpečovacie mechanizmy prípustné v rámci Svetovej obchodnej organizácie budú pre stabilitu rozhodujúce.
<P>
Vývozné náhrady majú v súčasnosti nulovú sadzbu z dôvodu stability na svetových trhoch s mliečnymi výrobkami. Mali by sme zabezpečiť, aby boli zachované ako mechanizmy, ktoré by mohli byť potencionálne zavedené neskôr.
<P>
Zmena v mliekarenskom sektore je nevyhnutná. Je však potreba dobre zvládnuť jej prechod, ktorý poskytne európskym farmárom stabilnú a jasnú budúcnosť.
<SPEAKER ID="130" NAME="Ilda Figueiredo  " AFFILIATION="GUE/NGL">
písomne. - (SK) Súhlasíme s orientáciou správy, ktorou je význam pripisovaný základnému kvalitatívnemu oživeniu distribúcie mlieka v školách. Je nám však ľúto, že vo svojej súčasnej podobe s prijatou filozofiou riadenia a vyčlenenými zdrojmi, tento program v mnohých prípadoch podporoval skôr nepitie mlieka vzhľadom na nízku kvalitu a neuspokojivú povahu výrobkov ponúkaných v súvislosti s chuťovými preferenciami žiakov na prvom stupni základných škôl.
<P>
Preto sa domnievame, že sortiment výrobkov zaradených do tohto programu by mal byť rozšírený, pokiaľ ide o rozmanitosť, ako aj nutričné hľadisko a racionalizáciu stravovania. Musíme mať však na pamäti, že ako prioritnú záležitosť musíme vyriešiť jednoduché otázky, akými sú nepostačujúce siete chladiacich zariadení, pretože práve to neumožňuje školám a mnohým portugalským študentom prístup k inému typu mlieka ako je mlieko s predĺženou trvanlivosťou.
<P>
Nutričná hodnota mlieka je všeobecne známa a uvedomujeme si, že musíme ľudí viesť k jeho pitiu. V každom prípade, aby sme to umožnili, sa vyžaduje pomoc na produkciu kvalitného mlieka a v tomto prípade drží v rukách základný prvok množstvo malých subjektov, najmä rodinné farmy, ktoré prostredníctvom neextenzívnej produkcie mlieka udržiavajú pri živote vidiecke komunity a osídlenie vidieka.
<SPEAKER ID="999" NAME="HélèneGoudin a Nils Lundgren  " AFFILIATION="IND/DEM">
písomne. - (SK) Správy o mliečnych výrobkoch od Výboru pre poľnohospodárstvo sú zmiešané. Švédska strana Junilistan podporuje Komisiu s ohľadom na skutočnosť, že sa musí umožniť výroba a predávanie pitného mlieka, ktoré nie je zaradené do žiadnej z troch kategórií, ktoré sa uplatňujú v súčasnosti. Takáto liberalizácia je dobrá a uľahčuje situáciu vo Švédsku, ktoré sa od roku 1995 stretáva s problémami prispôsobovania švédskych tradícií prísnym pravidlám EÚ týkajúcim sa mliečnych výrobkov.
<P>
Ďalšie dve správy týkajúce sa mlieka vychádzajú zo Spoločnej poľnohospodárskej politiky EÚ a strana Junilistan ich zamieta. Výroba mlieka by mala byť záležitosťou voľného trhu a podliehať bežným potravinovým kontrolám týkajúcim sa verejného zdravia.
<P>
Pozmeňujúce a doplňujúce návrhy Výboru pre poľnohospodárstvo v správe o spoločnej organizácii trhu s mliekom a mliečnymi výrobkami sú jednoducho absurdné. Navrhujú, aby boli rozpočtové úspory zachované v odvetví mlieka a zriadenie reštrukturalizačného programu pre fond mlieka, s cieľom podporovať subjekty v odvetví mlieka, na ktorých dolieha zvyšujúca sa liberalizácia trhu, posilnenie opatrení na podporu odbytu a na propagačné činnosti, podporu výroby mlieka v horských oblastiach a posilnenie systému distribúcie mlieka v školách.
<P>
S týmito návrhmi v zásade nesúhlasíme. Strana Junilistan konštatuje, že je len dobre, že Európsky parlament nemá právomoci v procese spolurozhodovania v oblasti poľnohospodárskej politiky EÚ, pretože Únia by sa dostala do pasce protekcionizmu a veľkých dotácií rôznych skupín v poľnohospodárskom odvetví.
<SPEAKER ID="132" NAME="Christel Schaldemose  " AFFILIATION="PSE">
písomne. - (SK) Dánski poslanci v socialistickej skupine Európskeho parlamentu, konkrétne pán Rasmussen, pani Thomsenová, pani Schaldemoseová, pán Jørgensen a pán Christensen hlasovali nielen proti návrhom Komisie, ale aj pozmeňujúcim a doplňujúcim návrhom, ktoré navrhol Parlament. Podľa názoru delegácie je reforma systému distribúcie mlieka v školách nevyhnutná, avšak návrh nie je dostatočne detailný. Delegácia sa domnieva, že podpora pre plnotučné mlieko by mala byť úplne zrušená, keďže zdravé mlieko by malo byť podporované v najväčšej miere.
<P>
Napriek tomu delegácia prejavuje svoju podporu reforme poľnohospodárskej podpory EÚ s ohľadom na väčšiu trhovú orientáciu a domnieva sa, že poľnohospodárska politika EÚ by mala byť prepojená s politikou životného prostredia a iniciatívami v oblasti verejného zdravia, medzi inými.
<SPEAKER ID="133" NAME="Catherine Stihler  " AFFILIATION="PSE">
písomne. - (EN) Všetci poslanci, ktorí majú finančné záujmy v mliekarenskom sektore by mali podať vyhlásenie o záujme v prípade tohto hlasovania s cieľom zabezpečiť integritu Parlamentu.
<SPEAKER ID="135" NAME="Hubert Pirker" AFFILIATION="PPE-DE">
(SK) Pán predsedajúci, hlasoval som v prospech tohto uznesenia, keďže sa domnievam, že prichádza čas na preskúmanie tohto opatrenia a zhodnotenie, či je skutočne primerané a účinné. Ak nie je účinné, zrušíme ho. Ak je len čiastočne účinné, musíme ho primerane zmeniť a doplniť. V každom prípade by sme však mali pracovať na normalizácii vykonávania, teda na zabezpečení jednotnosti kontrol, aby sme raz a navždy ukončili otravné postupy, ktoré sa dnes vykonávajú na letiskách.
<SPEAKER ID="136" NAME="John Attard-Montalto" AFFILIATION="PSE">
(SK) Chcel by som vysvetliť, že v prípade bezpečnosti by sme nemali pristupovať na žiadne kompromisy. Musíme oceniť, že pokiaľ ide o obmedzenia na prevážanie tekutín v lietadle, je pravdivým tvrdenie, že ide o nepohodlie, je mrzutým, že vždy musíme zahodiť tekutiny, ktoré so sebou nesieme, avšak na druhej strane je bezpečnosť našou prioritou. Bezpečnosť je to najdôležitejšie.
<P>
Ak nás britské informačné služby varujú pred neustálou hrozbou, potom táto hrozba stále existuje. Nemôžeme pristupovať na žiadne kompromisy, a preto musíme byť veľmi opatrní pri prijímaní uznesení a schvaľovaní návrhov týkajúcich sa tejto otázky, aby náš prístup v žiadnom prípade nepôsobil slabošsky alebo nepriebojne.
<SPEAKER ID="137" NAME="Zita Pleštinská" AFFILIATION="PPE-DE">
Pri svojich pravidelných pracovných cestách som na európskych letiskách svedkom nepríjemných problémov, ktoré sprevádzajú cestujúcich prenášajúcich tekutiny v príručnej batožine. Cestujúci sa musia rozlúčiť so svojou kozmetikou. Našťastie, pol litrovú fľašku minerálnej vody dokážu vypiť, ale osud vody na holenie alebo šampónu, ktorý presahuje povolený obsah, skončí v pristavenej nádobe.
<P>
Cestujúci chápu tento zásah prísnych letiskových kontrol ako zásah do ich práv. Nevedia, prečo musia tak konať, a sú nahnevaní na Úniu, na jej byrokratické pravidlá. Oni využívajú leteckú prepravu za iným účelom a preto nerozumejú, prečo sa musia rozlúčiť so základnými hygienickými potrebami. Nikto z personálu nemá a nechce venovať svoj čas potrebe zdôvodňovania prísnych kontrol z dôvodu protiteroristickej prevencie.
<P>
Hlasovala som za návrh uznesenia, ktoré navrhuje zrušiť kontroverzné opatrenie pre pasažierov v leteckej doprave a podporuje potrebu výskumných štúdií zameraných na hľadanie účinných prostriedkov na odhalenie výbušnín v kvapalinách. Verím, že Európska komisia dôkladne prehodnotí zákaz nosenia tekutín na palubu lietadla a, ak nepríde k novým zisteniam, toto kontroverzné opatrenie zruší.
<SPEAKER ID="138" NAME="Gerard Batten, Derek Roland Clark, Nigel Farage, John Whittaker a Thomas Wise  " AFFILIATION="IND/DEM">
písomne. - (EN) Hoci sa Strana za nezávislosť Spojeného kráľovstva (UKIP) drží zásady podporiť zrušenie akýchkoľvek právnych predpisov EÚ, tu ide o národnú bezpečnosť a tak strana nemôže podporiť opatrenia, ktoré by vystavili cestujúcich a posádky v lietadlách nebezpečenstvu. Ako vyhlásila vláda Jej Veličenstva, terorizmus zostáva vážnou a trvalou hrozbou.
<SPEAKER ID="139" NAME="Graham Booth  " AFFILIATION="IND/DEM">
písomne. - (EN) Hoci sa Strana za nezávislosť Spojeného kráľovstva (UKIP) drží zásady podporiť zrušenie akýchkoľvek právnych predpisov EÚ, tu ide o národnú bezpečnosť a tak strana nemôže podporiť opatrenia, ktoré by vystavili cestujúcich a posádky v lietadlách nebezpečenstvu. Ako sa vyjadrila vláda Jej Veličenstva, terorizmus zostáva vážnou a trvalou hrozbou.
<P>
Názor vlády Jej Veličenstva:
<P>
Vláda Jej Veličenstva víta konštatovanie rezolúcie Výboru pre dopravu a cestovný ruch, že v leteckej doprave potrebuje Európa vysokú úroveň bezpečnosti. Terorizmus zostáva vážnou a trvalou hrozbou. V súčasnosti je nepraktické preverovať viac ako malú časť tekutín, ktoré cestujúci chcú mať pri sebe. Preto predbežné kontroly predstavujú v súčasnosti jediný spôsob primeraného zabezpečenia bezpečnosti cestujúcich, až do ukončenia hľadania vhodnejších technologických riešení.
<SPEAKER ID="140" NAME="Glyn Ford  " AFFILIATION="PSE">
písomne. - (EN) Za toto uznesenie som hlasoval najmä pre požiadavku o prehodnotenie účinnosti a spravodlivosti nariadenia (ES) č. 1546/2006 (prenášanie tekutín na palubu lietadiel), ktorú v sebe obsahovalo. Pokladám za absurdné, že do Európy môžem lietať s tekutinami nepodliehajúcimi clu, ako sú alkohol, parfumy alebo jedlo zakúpené mimo EÚ, ale ak by som v rámci EÚ prestúpil do iného lietadla, úrady by ich zabavili.
<P>
Nenapadlo Komisii, že teroristi si pravdepodobne viac uvedomujú toto nariadenie ako bežní cestujúci a budú podľa toho konať? Rovnako z toho vyplýva, že úroveň bezpečnosti na letiskách mimo EÚ je nižšia ako na najhoršom letisku v EÚ. Ako pravidelný letecký cestujúci tomu môžem ťažko, ak vôbec, uveriť.
<SPEAKER ID="141" NAME="Pedro Guerreiro  " AFFILIATION="GUE/NGL">
písomne. - (SK) Pokiaľ ide o nariadenie o obmedzeniach prítomnosti kvapalín na palube lietadla, domnievam sa, že prijatie pozmeňujúceho a doplňujúceho návrhu, ktorý tiež predložila naša parlamentná skupiny, v ktorom sa Európska komisia vyzýva na zrušenie tohto nariadenia, je pozitívnym krokom, keďže neexistuje dôkaz o tom, že je účinné, pokiaľ ide o bezpečnosť a tiež neboli predložené žiadne presvedčivé závery, ako bolo sľúbené, vo forme vyčerpávajúcej správy pre verejnosť. Okrem toho bolo zdôraznené, že ak Komisia hodlá predložiť nariadenie tohto druhu v budúcnosti, musí najskôr vypracovať správu, ktorá dokazuje, že takéto opatrenie bude účinné.
<P>
Zdôraznil by som, že napriek tomu, že sa súčasné nariadenie uplatňuje, Komisia neuverejnila, ani nesprístupnila verejnosti osobitné vyhlásenie o zákazoch a obmedzeniach, ktoré sa jej môžu týkať, zoznam výnimiek z týchto pravidiel alebo dôvody prijatia tohto opatrenia. Komisia ani nezabezpečila kompletné a správne informovanie cestujúcich o ich právach, najmä pokiaľ ide o zneužitie moci pri uplatňovaní bezpečnostných pravidiel.
<SPEAKER ID="142" NAME="Ian Hudghton  " AFFILIATION="Verts/ALE">
písomne. - (EN) Podporujem kroky vedúce k preskúmaniu súčasných obmedzení o množstve tekutín, ktoré si cestujúci môžu vziať v EÚ na palubu lietadla. Hlasoval som v prospech uznesenia, ktoré žiada Európsku komisiu, aby preskúmala obmedzenia a zabezpečila, aby boli primerané akémukoľvek riziku.
<P>
Potrebujeme obmedzenia, ktoré sú realistické a primerané akejkoľvek možnej hrozbe. Všetci berieme potrebu ochrany pred teroristickými hrozbami veľmi vážne, ale naša reakcia musí byť primeraná a opodstatnená.
<P>
Medzi jednotlivými stranami existujú obavy, že súčasné obmedzenia uložené Európskou komisiou sú neprimerane nákladné a rozvratné. Rád by som bol svedkom preskúmania tejto situácie, a ak tieto obmedzenia majú pokračovať, potom musí Komisia jasne odôvodniť, na čo konkrétne sú potrebné.
<SPEAKER ID="143" NAME="Timothy Kirkhope  " AFFILIATION="PPE-DE">
písomne. (EN) Britskí konzervatívci jednoznačne podporujú preskúmanie nariadenia, ktoré upravuje, ktoré tekutiny si cestujúci môžu a ktoré nemôžu vziať so sebou na palubu lietadla. Spôsob, akým sa toto nariadenie v rámci EÚ uplatňovalo, sa rôznil, čím vznikla nejednotnosť a očividná nespravodlivosť, každá revízia musí tento aspekt naliehavo riešiť. Nepovažujeme však za správne v tomto štádiu požadovať zrušenie nariadení, keďže výsledok odbornej revízie by v zásade nemal byť dopredu odsúdený a ochrana verejnosti je prvoradá.
<SPEAKER ID="144" NAME="Roger Knapman  " AFFILIATION="IND/DEM">
písomne. - (EN) Strana za nezávislosť Spojeného kráľovstva (UKIP) podporuje zrušenie všetkých právnych predpisov EÚ. Ale toto zvláštne opatrenie vystaví cestujúcich a posádky lietadiel riziku, a preto ho nemôžeme podporiť.
<SPEAKER ID="145" NAME="David Martin  " AFFILIATION="PSE">
písomne. - (EN) Hlasoval som proti tomuto uzneseniu, ktorého cieľom je zrušiť súčasné nariadenie zavedené minulý rok a obmedzujúce prenášanie tekutín na palubu lietadla. Znepokojuje ma, že britskí liberáli a zelení v Parlamente otvorili možnosť zrušenia tohto zákona napriek dôraznému odporúčaniu bezpečnostných služieb a ministerstva dopravy tento právny predpis udržať. Hoci súhlasím s priebežným prehodnocovaním právnych predpisov, považujem v súčasnosti za predčasné a nebezpečné zrušiť ich.
<SPEAKER ID="146" NAME="Luís Queiró  " AFFILIATION="PPE-DE">
písomne. - (SK) Domnievam sa, že ohrozenie bezpečnosti leteckej dopravy je skutočné a riziká, ktoré predstavuje sú enormné. Preto si myslím, že nepríjemnosti spôsobované cestujúcim sú primerané cieľu, ktorý chránime a že problémom v žiadnom prípade nie je porušovanie práv, slobôd a záruk, ide iba o technické opatrenie, ktoré sa preukazuje ako účinné. Preto sa domnievam, že Európsky parlament sa správa unáhlene a prekračuje svoju právomoc, keď žiada, aby sa nariadenie o prevážaní kvapalín na palube lietadla prestalo vykonávať, pokiaľ nebude predložený nový dôkaz podporujúci jeho vykonávanie.
<P>
Zásada prevencie hovorí, že je lepšie podstúpiť malú nepríjemnosť ako katastrofu. Zásada bezpečnosti hovorí, aby sme veci nezjednodušovali, kým si nie sme istí, aké riziká zjednodušenie prináša.
<P>
Preto som hlasoval proti návrhu uznesenia o ustanovení opatrení na vykonávanie spoločných základných noriem bezpečnostnej ochrany civilného letectva (prítomnosť kvapalín na palube lietadla).
<SPEAKER ID="147" NAME="Frédérique Ries  " AFFILIATION="ALDE">
písomne. - (SK) V čase, keď sa veľký počet dovolenkárov vracia späť do práce, sa oplatí zamyslieť nad niektorými z bezpečnostných pravidiel na palubách lietadiel a na letiskách.
<P>
Napríklad len Bruselským národným letiskom ročne prejde viac než 16 miliónov cestujúcich a od minulého novembra sa na týchto ľudí vzťahuje zákaz prevážania tekutín v príručnej batožine.
<P>
Pokiaľ ide o mňa, nejde o otázku pristupovania na kompromisy v oblasti bezpečnosti. Veľký počet cestujúcich sa však sťažoval na spôsob, akým sa tento zákaz vynucuje na rôznych európskych letiskách. Na niektorých letiskách môžu vo svojej príručnej batožine prepravovať výrobky, ktoré si zakúpili na letisku, na iných nesmú.
<P>
Okrem toho je zložité vyždaovať dodrživanaie takéhoto typu opatrenia cestujúcimi, ak jeho pridaná hodnota, pokiaľ ide o bezpečnosť, nebola nespochybniteľne dokázaná a nevyzerá to tak, že by to bol prípad tohto opatrenia.
<P>
Preto sa mi zdá rozumné požiadať Komisiu, aby dokázala oprávnenosť tohto opatrenia a ak sa jeho oprávnenosť preukáže, aby zabezpečila jeho jednotné uplatňovanie v podmienkach úplnej transparentnosti. Potom sa cestujúci konečne nebudú cítiť bezmocne stratení.
<SPEAKER ID="148" NAME="Peter Skinner  " AFFILIATION="PSE">
písomne. - (EN) Hlasoval som proti tejto správe, pretože je dôležité ponechať toto opatrenie, hoci by bolo zmysluplné posúdiť jeho vplyv. Cestujúci, ktorí prechádzajú cez európske letiská, ako napríklad Gatwick v mojom regióne, sú často zo zavedenia tohto nariadenia zmätení a rozčúlení. Najmä preto, že sa od nich očakáva, aby pracovníkom letiska kontrolujúcim príručnú batožinu odovzdali tekutiny oslobodené od cla, ktoré zakúpili na letisku. Zdá sa, že problém sa týka tranzitných cestujúcich, ktorí tovar nakúpia na tranzitnom letisku a potom sa pokúšajú prejsť kontrolou na svoj ďalší let. Hlasoval som proti úplnému zrušeniu, pretože stále existujú oprávnené obavy v súvislosti s bezpečnosťou a tá musí byť našou hlavnou prioritou. Okrem prostého zrušenia existujú aj iné možnosti, ktoré zvyšujú pohodlie cestujúcich a zachovávajú ich bezpečnosť.
<SPEAKER ID="149" NAME="Geoffrey Van Orden  " AFFILIATION="PPE-DE">
písomne. - (EN) Aktuálne, nezmyselné opatrenia na letiskách a v leteckom priemysle nešťastne a neustále pripomínajú terorizmus. Verejnosti to nepridáva dôvery. Bezpečnostné prehliadky musia byť nielen v priestoroch pre cestujúcu verejnosť, ale i v prevádzkových priestoroch letiska. Musia však byť zmysluplné a flexibilné. Predovšetkým by mali byť účinnejšie zacielené. Znamená to tzv. profilovanie, t. j. kľúčové opatrenie, ktoré sa nevyužíva z obavy pred obviňovaním z diskriminácie.
<P>
Je zvláštne, že si Európska komisia myslí, že musí dať novým bezpečnostným opatreniam pre európske letiská zelenú. Vlády krajín EÚ by mali zladiť svoju reakciu, ale to sa nesmie stať výhovorkou na rozšírenie právomocí Komisie do nových oblastí. Britská vláda nepochybne musí vzdorovať ďalšiemu pokusu o odstránenie svojho národného práva veta v oblasti spravodlivosti a policajnej kontroly. Medzinárodná organizácia pre civilné letectvo, ktorá má celosvetový dosah, je vhodným orgánom na zabezpečenie toho, aby letiská vo svete spĺňali bezpečnostné potreby. Pri tomto uznesení sme sa zdržali.
<SPEAKER ID="998" NAME="Jean-Pierre Audy  " LANGUAGE="SK">
Hlasoval som v prospech správy mojej kolegyne pani Ayaly Senderovej, vypracovanej v reakcii na oznámenie Komisie o logistike prepravy nákladov v Európe a udržateľnej mobilite. Budeme sa tešiť na správu Komisie o akčnom pláne pre logistiku prepravy nákladov na jeseň 2007. Avšak, pokiaľ ide o logistiku, postupne začína byť prioritným otvorenie diskusie o ambicióznej európskej politike územného rozvoja založenej najmä na financovaní infraštruktúry (diaľnice, železnice, letiská, prístavy, nové technológie, satelity atď.) prostredníctvom využitia úverov alebo pôžičiek s napríklad väčším využitím Európskej investičnej banky, ktorá môže uvoľniť takmer 1 000 miliárd EUR potenciálnych investícií za 10 rokov, verejno-súkromných partnerstiev (PPP) atď. Ambiciózna európska politika územného rozvoja založená na masívnom investovaní bude jednou z podmienok, ktorými sa subjektom pôsobiacim v oblasti logistiky umožní, aby svoju prácu vykonávali čo najlepšie za najlepšiu cenu, pričom budú ochraňovať životné prostredie.
<SPEAKER ID="151" NAME="Hélène Goudin a Nils Lundgren  " AFFILIATION="IND/DEM">
písomne. (SK) - Existuje dobrý dôvod na to, aby sme spolupracovali pri vytváraní hladko fungujúceho systému dopravy medzi členskými štátmi, s cieľom podporovať vnútorný trh. Spochybňujeme však mnohé jednotlivé body tejto správy. Nesúhlasíme s názorom, že spoločná dopravná politika je nedostatočne financovaná a že EÚ by mala do tejto oblasti investovať ďalšie zdroje. Spochybňujeme potrebu spoločných noriem na odbornú prípravu personálu zamestnaného v doprave a logistike, keďže v plnej miere dôverujeme schopnosti členských štátov uspokojivo riadiť túto oblasť. A na záver sa domnievame, že členské štáty sa musia nezávisle rozhodnúť, či povolia alebo nepovolia využívanie nákladných vozidiel s nosnosťou 60 ton. Vzhľadom na tieto výhrady sme sa rozhodli hlasovať v neprospech tejto správy.
<SPEAKER ID="152" NAME="Pedro Guerreiro  " AFFILIATION="GUE/NGL">
písomne. - (SK) Napriek tomu, že si zmienku zaslúžia mnohé iné záležitosti týkajúce sa tejto správy, chceli by sme zdôrazniť v tomto vysvetlení hlasovania, že nechápeme, prečo bol náš pozmeňujúci a doplňujúci návrh zameraný na zahrnutie najodľahlejších regiónov, akými sú Azorské ostrovy a Madeira, do vymedzenia priorít logistiky prepravy v rôznych krajinách EÚ, odmietnutý.
<P>
V našich doplňujúcich a pozmeňujúcich návrhoch, ktoré boli zamietnuté, sa zdôrazňovalo toto:
<P>
strategický význam verejných služieb a ich príspevku k verejnému sektoru pri podpore hospodárskej, sociálnej a územnej súdržnosti a kritike politík, ktoré spochybňujú úlohu štátu ako poskytovateľa verejných služieb;
<P>
stimulačný účinok verejných investícií spolufinancovaných zo štrukturálnych fondov v rámci politiky súdržnosti, ktoré priťahujú súkromné investície a možnosť využitia financovania Spoločenstva na financovanie súkromných investícií v prípadoch, kde neexistuje stratégia verejných investícií.
<P>
Toto zamietnutie je o to významnejšie, keďže v správe sa konštatuje, že logistika je v prvom rade podnikateľská činnosť, pričom sa však dodáva, že verejné orgány môžu tiež zohrávať svoju úlohu a spoločnostiam uľahčovať prácu a žiadať o šírenie osvedčených postupov v oblasti financovania logistiky, napríklad, rôznych iniciatív využívajúcich verejno-súkromné spolufinancovanie.
<P>
Dobrá rada...
<SPEAKER ID="153" NAME="Dieter-Lebrecht Koch  " LANGUAGE="SK">
Hlasoval som v prospech tejto smernice, pretože zvyšuje povedomie verejnosti, konkrétne, o odvetví dopravy. V konečnom dôsledku je logistika dopravy kľúčovým faktorom zvyšovania európskeho hospodárskeho rastu, konkurencieschopnosti a kvality života a rovnako znižuje aj negatívne vplyvy na životné prostredie.
<P>
Avšak podľa môjho názoru tvrdenia o povolení mega nákladných vozidiel nie sú v tejto smernici na mieste, keďže sú krátkozraké a nezachádzajú dostatočne do hĺbky. Hlasoval som v prospech smernice jedine v nádeji, že Komisia sa bude v najbližšej budúcnosti touto otázkou zaoberať a túto oblasť upraví samostatne a pri tejto príležitosti budú musieť byť zohľadnené aspekty bezpečnosti, životného prostredia, dopravy a logistiky a im podobné aspekty. Pri stanovovaní prísneho rámca na využívanie takýchto vozidiel budú musieť byť využité najmodernejšie znalosti, ako aj možnosti politiky. Môžu tu byť zahrnuté pravidlá na využívanie systémov pomoci pre vodiča, akými sú systémy brzdových asistentov, funkcia varovania pred opustením jazdného pruhu (LDW), systémy adaptívnych tempomatov (ACC) a monitorovacie kamerové systémy alebo pravidlá týkajúce sa riadiacich osí a rozloženia hnacej sily na viaceré kolesá. A na záver si termín "mega nákladné vozidlo" nesmieme automaticky zamieňať s nákladným vozidlom s nosnosťou 60 ton. Malo by sa zobrať do úvahy, že mega nákladné vozidlá s maximálnou povolenou nosnosťou 44 ton v skutočnosti obmedzujú upchávanie ciest a sú nesmierne výhodné pre hospodárstvo, dopravu a životné prostredie bez toho, aby poškodzovali železnice, ktoré nedokážu ani absorbovať nárast dopytu po dopravných službách.
<SPEAKER ID="154" NAME="Robert Navarro  " LANGUAGE="SK">
Na jednej strane ma teší prijatie správy o logistike, ktorú z vlastnej iniciatívy predložila Ayala Senderová, v ktorej sa zdôrazňuje význam multimodality pre ekologickejšiu a udržateľnejšiu dopravu, na druhej strane mi je však ľúto, že bol prijatý odsek 21, proti ktorému som hlasoval už v rámci Výboru pre dopravu a cestovný ruch.
<P>
Proti tomuto odseku som hlasoval, pretože nákladné vozidlá s nosnosťou 60 ton, ktorým sa týmto odsekom otvárajú dvere, sú nebezpečné pre životné prostredie a užívateľov našich ciest, ktoré neboli projektované na to, aby uniesli takúto váhu. Argumenty cestnej loby sú mylné. Keďže prevozné kapacity nákladných vozidiel (HGV) sa už v súčasnosti nevyužívajú naplno, zníženie emisií škodlivých plynov, na ktoré sa nás snažia niektorí nalákať na základe tvrdenia "menej vozidiel, viac prepraveného tovaru" je klamlivé. Pokiaľ ide o vplyv týchto tirákov na našu infraštruktúru, v konečnom dôsledku skončí na pleciach daňových poplatníkov, pretože spôsobí explóziu rozpočtov na úpravu povrchu vozovky.
<P>
A na záver, pokiaľ ide o cestnú bezpečnosť, okrem nebezpečenstva, ktoré predstavuje poškodenie infraštruktúry, samotná veľkosť týchto oblúd na našich cestách predstavuje nebezpečenstvo pre všetkých ostatných účastníkov cestnej premávky.
<SPEAKER ID="155" NAME="Brian Simpson  " AFFILIATION="PSE">
písomne. - (EN) Aj keď podporujem správu pani Ayala Senderovej, pretože obsahuje niekoľko dobrých a konštruktívnych návrhov týkajúcich sa technickej otázky logistiky nákladnej dopravy, mám isté obavy.
<P>
Za znepokojujúce považujem možnosť uvedenia obrovských nákladných automobilov s nosnosťou 60 ton na európske cesty, ktoré v čase hlbokej krízy železničnej dopravy, a keď vnútroštátne cestné siete nemôžu uniesť 60 tonové nákladné automobily, považujem za pomýlené a nevhodné. V tomto prípade sa zdá byť smiešne odstúpiť od súčasných hmotnostných limitov. Chápem, že niektoré krajiny už majú 60 tonové nákladné automobily, čo je dôvod, prečo je správne členským štátom umožniť, aby rozhodovali o svojich vnútroštátnych hmotnostných limitoch. To by však samo osebe nemalo byť vnímané ako zelená pre veľmi ťažké nákladné automobily, ani ako scenár typu: "Urobili sme prvý krok."
<P>
Žiaľ, výborná správa pani Ayala Senderovej bola nesprávne pochopená, lebo poslanci a médiá zdôraznili len jednu jej časť, a to tú o obrovských nákladných automobiloch s nosnosťou 60 ton. Preto je správne ešte raz zopakovať, že na členské štáty nebude vyvíjaný nijaký nátlak, aby ich na svojich cestných sieťach zaviedli.
<SPEAKER ID="156" NAME="Andrzej Jan Szejna  " AFFILIATION="PSE">
písomne. - (SK) Hlasujem v prospech správy Inés Ayala Senderovej o logistike prepravy nákladov v Európe - kľúč k udržateľnej mobilite.
<P>
Pani Ayala Senderová predložila veľmi dobrú správu, v ktorej poskytuje podrobnú analýzu tejto významnej záležitosti. Bez účinného sektoru logistiky nemôžu byť dosiahnuté ciele súvisiace s rastom, zamestnanosťou a zvyšovaním atraktivity Európskej únie pre investorov a zamestnancov, ktoré sú inými slovami hlavnými piliermi lisabonskej stratégie. Logistika je dôležitou súčasťou rozvoja Európy a jej konkurencieschopnosti na medzinárodnej úrovni. Logistická činnosť, ako celok, predstavuje 13 % HDP v EÚ.
<P>
Rovnako by sme mali mať na zreteli neskutočne veľký vplyv správnych logistických riešení na obmedzovanie znečisťovania životného prostredia a spôsob, akým pomáhajú pri obmedzovaní spotreby energií.
<P>
Podľa môjho názoru by sme mali podporiť správu, ktorá je zameraná na pomoc pri vytváraní akčného plánu v oblasti logistiky na európskej úrovni.
<SPEAKER ID="997" NAME="Jean-Pierre Audy  " LANGUAGE="SK">
Hlasoval som v prospech uznesenia Výboru pre zamestnanosť a sociálne veci, v ktorom sa uvádza. že sieť Európskych služieb zamestnanosti (EURES) by sa mala stať dôležitou európskou komunikačnou platformou, ktorá by poskytovala všetky služby pre geografickú a profesijnú mobilitu pracovníkov. Cieľom poskytovania týchto služieb je odstrániť jestvujúce prekážky, najmä tie, ktoré sa týkajú problematiky sociálneho zabezpečenia v súvislosti s prácou, a rozšíriť vedomosti všetkých pracovníkov o ich individuálnych právach. Geografická a profesijná mobilita je kľúčovým nástrojom úspechu revidovanej lisabonskej stratégie a všeobecnejšie úspechu riadneho fungovania vnútorného trhu na základe sociálno-trhového hospodárstva. Je významnou výzvou pre zavedenie prístupov tzv. flexistoty k zamestnaniu, ktoré sú prístupmi umožňujúcimi väčšiu flexibilitu v riadení ľudských zdrojov, a zároveň poskytujúcimi bezpečnosť zamestnania, ktorú od nás naši spoluobčania očakávajú.
<SPEAKER ID="158" NAME="Françoise Castex  " LANGUAGE="SK">
Hlasovala som v prospech uznesenia o správe o činnosti EURES za roky 2004 - 2005 o príspevku siete EURES k jednotnému európskemu trhu práce.
<P>
Domnievam sa, že geografická a profesijná mobilita sú kľúčovými nástrojmi úspechu revidovanej lisabonskej stratégie.
<P>
V tejto súvislosti sa domnievam, že Európska komisia by mala ďalej podporovať geografickú a profesijnú mobilitu pracovníkov prostredníctvom zvýšenia prostriedkov v rozpočtovej položke na rok 2007, s cieľom podporiť projekty v oblasti nadnárodného náboru zamestnancov a cezhraničných partnerstiev.
<SPEAKER ID="159" NAME="Ilda Figueiredo  " AFFILIATION="GUE/NGL">
písomne. - (SK) Sieť EURES je prezentovaná ako možná európska komunikačná platforma, čo je faktor, ktorý by mohol pomôcť povzbudiť pracovníkov k väčšej geografickej a profesijnej mobilite. Mala by rovnako pomôcť pri riešení súčasných nedostatkov, pokiaľ ide o poskytované informácie, s cieľom predchádzať nepríjemným situáciám, v ktorých sa ocitajú pracovníci v rôznych krajinách, do ktorých odišli za prácou, všeobecne preto, že nezamestnanosť v ich domácej krajine, ako je to v prípade portugalských pracovníkov, ich k tomu donútila.
<P>
Musíme skvalitniť informovanie o sociálnom zabezpečení a o právach pracovníkov, pokiaľ ide o dovolenku, nemocenské dávky, dávky na ubytovanie a dávky na vzdelávanie a odbornú prípravu. Musíme zabezpečiť, aby práva pracovníkov, ktorí pracujú v inej krajine ako je ich krajina pôvodu, boli riadne priznané a dodržiavané. Jedným z vážnych problémov, ktorý sa musí riešiť je nedostatočná kontrola. Je všeobecne známe, že od pracovníkov sa často požaduje, aby pracovali nadčas, bez primeraného ubytovania, dokonca bez akejkoľvek pracovnej zmluvy a je im vyplácaná oveľa nižšia mzda ako im bola pôvodne prisľúbená.
<P>
Tieto záležitosti sa musia vyriešiť, ak chceme dosiahnuť bezproblémovú mobilitu pracovníkov.
<SPEAKER ID="161" NAME="Zuzana Roithová" AFFILIATION="PPE-DE">
Podporila som správu, ktorá má prispieť ku zníženiu konzumácie alkoholu tam, kde je neprimeraná alebo nebezpečná. A som zato, aby bola nulová tolerancia alkoholu, ale len pre profesionálnych vodičov.
<P>
V zásade odmietam plošné varovné etikety, považujem to za alibizmus , ktorý naviac Európskej únii nepristane. Som presvedčená, že je treba, aby práve národné parlamenty prijímali také opatrenia, ktoré nebudú plošné, ktoré nebudú populistické, ktoré nebudú alibistické, ale ktoré budú smerovať k osvete, a to cielene k cieľovým skupinám, ktorých sa nadmerná konzumácia alkoholu skutočne týka.
<SPEAKER ID="162" NAME="Erna Hennicot-Schoepges" AFFILIATION="PPE-DE">
(SK) Pán predsedajúci, predloženie správy, ktorú z vlastnej iniciatívy vypracoval pán Foglietta vyvolalo pripomienky, ktoré by mohli naznačovať, že všetci členovia skupiny Európskej ľudovej strany (kresťanských demokratov) a Európskych demokratov podceňujú vážnosť problému, ktorý predstavuje alkoholizmus. Nemôžem súhlasiť s bezstarostnosťou, s akou sa zakrývajú problémy závislosti od alkoholu z úcty k výrobcom alkoholických nápojov a ich lobistických skupín. Ochrana mladých ľudí si zaslúži viac úsilia, ako aj liečba alkoholizmu ako vážneho ochorenia, ktoré sa dotýka všetkých v okolí postihnutej osoby. V konečnom dôsledku táto správa predložená z vlastnej iniciatívy nezmení nič na reálnej situácii.
<SPEAKER ID="163" NAME="Jan Andersson, Göran Färm, Anna Hedh and Inger Segelström  " AFFILIATION="PSE">
písomne. - (SK) V konečnom hlasovaní sme sa rozhodli podporiť správu. Napriek tomu by sme uvítali prísnejšie ustanovenia týkajúce sa upozornení na fľašiach s liehovinami a rizík súvisiacich s požívaním alkoholu tehotnými ženami. Je poľutovaniahodné, že Parlament nebol schopný podporiť pozmeňujúce a doplňujúce návrhy a časti existujúceho textu týkajúce sa týchto záležitostí na plenárnom zasadnutí.
<SPEAKER ID="996" NAME="Jean-Pierre Audy  " AFFILIATION="PPE-DE">
písomne (SK) Hlasoval som v prospech správy z vlastnej iniciatívy pána Fogliettu o stratégii Európskej únie na podporu členských štátov pri znižovaní rozsahu škôd súvisiacich s požívaním alkoholu. Komisia urobila správny krok, keď vydala oznámenie týkajúce sa nebezpečného a škodlivého požívania alkoholu a škodlivých zdravotných následkov požívania alkoholu. Podporujem odporúčania, pričom rešpektujem zásadu subsidiarity, zamerané na ambiciózne všeobecné ciele pre členské štáty na znižovanie nebezpečného a škodlivého požívania alkoholu, najmä zraniteľnými sociálnymi skupinami, akými sú deti, mladí ľudia a tehotné ženy. Teší ma, že poslanci rozumne uznávajú, že konzumáciu alkoholických výrobkov možno považovať za súčasť európskeho kultúrneho dedičstva a životného štýlu a, že obmedzené požívanie alkoholu (10g/denne) môže za istých okolností pomôcť pri prevencii určitých ochorení.
<SPEAKER ID="164" NAME="Liam Aylward  " AFFILIATION="UEN">
písomne. - (EN) Po tabaku a vysokom krvnom tlaku je zneužívanie alkoholu treťou najdôležitejšou príčinou zdravotných problémov a predčasnej smrti v EÚ, ktoré stoja naše zdravotníctvo milióny. Dopravné nehody súvisiace s alkoholom si naďalej vyžadujú ľudské životy, kým prípady porušovania verejného poriadku a požívanie alkoholu neplnoletými osobami sú v celej Európe na vzostupe.
<P>
Najúčinnejším nástrojom znižovania škôd spôsobených alkoholom je úplná informovanosť spolu s presadzovaním zákona. Najdôležitejšia je účinná výchova doma a v škole od základnej školy.
<P>
Ženy a muži by mali byť viac informovaní o rizikách používania alkoholu počas tehotenstva a o fetálnych poruchách alkoholového spektra (FASD). Podporujem pôvodný charakter správy, ktorá zdôrazňovala používanie primeraného upozornenia na obale alkoholických nápojov, čím je možné zabrániť ženám, aby pili alkohol pred a počas tehotenstva. Vyzývam írsku vládu, aby prešetrila povinné označovanie alkoholických nápojov, ktoré útočí na tento syndróm.
<P>
Súhlasím s tým, aby Komisia podnikla opatrenia, ktorých cieľom je podpora nezávislej štúdie vplyvu inovačných komunikačných prostriedkov vrátane označovania produktov, ako nástroja znižovania nebezpečnej a škodlivej konzumácie alkoholu.
<SPEAKER ID="165" NAME="Jens-Peter Bonde  " AFFILIATION="IND/DEM">
písomne. - (SK) Strana Junilistan podporuje označovanie alkoholických nápojov varovaniami. Keď sa tieto návrhy vrátia do Parlamentu, mali by sme vypracovať minimálne pravidlá označovania, aby členské štáty mohli prijímať právne predpisy v súlade so zásadou prevencie.
<SPEAKER ID="166" NAME="Françoise Castex  " LANGUAGE="SK">
Podľa môjho názoru problémy súvisiace s nadmerným požívaním alkoholu naberajú vo všetkých členských štátoch rozmery spôsobujúce obavy.
<P>
Okrem tradičnej spoločenskej konzumácie alkoholu, ktorá sa mení v závislosti od regiónu a členského štátu, je potrebné mať na pamäti, že pravidelná nadmerná konzumácia alkoholu má škodlivý vplyv na zdravie a vážne priame následky. Dopravné nehody a antisociálne správanie.
<P>
Následne preto musíme prioritne pripomenúť výrobcom alkoholu a jeho distribútorom ich zodpovednosti, požiadať subjekty pôsobiace v tomto odvetví, aby poskytli potrebnú podporu, zapojiť školy a rodiny, vyslať posolstvo, ktoré mladým ľuďom poskytne pozitívny príklad a zvýšiť povedomie zraniteľnejších skupín spoločnosti o nebezpečenstvách konzumácie alkoholu.
<SPEAKER ID="167" NAME="Ilda Figueiredo  " AFFILIATION="GUE/NGL">
písomne. - (SK) Správa len naznačuje bez toho, aby šla do detailov, ústredný problém hlavných dôvodov nadmerného požívania alkoholu, a preto je jej slabou stránkou preberanie prístupu, ktorý by sme mohli nazvať kognitívny alebo donucovací založený na procese hodnotenia rovnováhy rizika/ohrozenia/trestu.
<P>
Mali by sme mať na zreteli, že akákoľvek návyková droga a akékoľvek návykové správanie majú svoje vlastné charakteristiky. V správe sa uvádza potreba vypracovania účinných záverov vychádzajúcich zo zhromaždených údajov, avšak zdá sa, že sa vydala na cestu, ktorá vedie k už určenému záveru.
<P>
Predtým, ako začneme riešiť obrovský problém "požívania alkoholu na pracovisku," by sme mali zdôrazniť prvoradý význam vzorov pri formovaní hodnôt a postojov mladých ľudí. Dokonca aj pracovné zdravie, ktoré by malo v prevencii zohrávať ústrednú úlohu a terapeutické usmernenie sa skôr považuje za predĺženie represívnej/zneužívajúcej ruky zamestnávateľa, ako za nezávislý mechanizmus prevencie zdravotných problémov a podpory zdravia.
<P>
V programoch financovania by mala byť vytvorená rozpočtová položka na podporu pracovníkov, ktorí sú postihnutí stresom na pracovisku, nadmernou pracovnou záťažou, nezamestnanosťou a pracovnou neistotou, zameraná na stanovovanie diagnózy a liečenie závislosti od alkoholu, zlepšovanie pracovných podmienok, prevenciu ochorení a podporu zdravia.
<SPEAKER ID="168" NAME="Hélène Goudin a Nils Lundgren  " AFFILIATION="IND/DEM">
písomne. - (SK) Strana Junilistan sa rozhodla hlasovať proti správe a viacerým pozmeňujúcim a doplňujúcim návrhom. Politika v oblasti alkoholu musí byť vnútroštátnou záležitosťou, a preto ju nemožno vytvárať na úrovni EÚ. Každý členský štát má vlastnú kultúru požívania alkoholu, ktorá musí byť základom snahy občanov o zníženie rozsahu škôd súvisiacich s požívaním alkoholu.
<P>
V tejto oblasti sa dosahuje pokrok na medzinárodnej úrovni, podobne ako v takmer všetkých ostatných, keďže krajiny nachádzajú svoje vlastné rôzne riešenia. Poučením sa zo skúseností z iných krajín, môže každá krajina vyvinúť najlepším spôsobom svoju vlastnú stratégiu na boj proti alkoholu. Takáto inštitucionálna súťaž medzi krajinami je dôvodom historických úspechov európskych krajín v takmer všetkých oblastiach. Parlament nesmie zabraňovať v tejto súťaži prostredníctvom pretláčania homogenizácie na úrovni EÚ.
<SPEAKER ID="169" NAME="Françoise Grossetête  " LANGUAGE="SK">
Hlasovala som v prospech tejto správy, v ktorej sa navrhuje množstvo konkrétnych krokov na prevenciu nadmerného požívania alkoholu zraniteľnými skupinami, akými sú mladí ľudia a tehotné ženy.
<P>
V správe sa nedémonizuje konzumácia vína s mierou (okrem osobitných prípadov, ktorými sú tehotné ženy), ktorá je súčasťou našej kultúry a tradícií, správa sa zaoberá nadmerným požívaním alkoholu.
<P>
Tešia ma návrhy opatrení na poskytovanie väčšieho množstva informácií tehotným ženám o rizikách spojených s požívaním alkoholu počas tehotenstva.
<P>
Požívanie alkoholu, aj v malých množstvách, má škodlivé účinky na plod. Abnormalita tváre, mikrocefalus, neurologické problémy s agitáciou, poruchy správania, kognitívne problémy, či dokonca aj mentálna retardácia sú niektoré z nebezpečenstiev ohrozujúcich dieťa.
<P>
A na záver dodávam, že som spokojná s návrhom na zavedenie primeranej komunikácie zameranej na tehotné ženy prostredníctvom služieb zdravotnej starostlivosti.
<SPEAKER ID="170" NAME="Astrid Lulling  " AFFILIATION="PPE-DE">
písomne. - (SK) Všetci by sme chceli bojovať proti nebezpečnému a škodlivému požívaniu alkoholu, najmä mladými ľuďmi, u ktorých je najnovšou módou, čo Nemci nazývajú Koma-Saufen (pitie alkoholu do bezvedomia), termín, ktorý je v mojej krajine veľmi dobre zrozumiteľný.
<P>
Uznávam právomoc Európskej únie v oblasti riešenia problémov verejného zdravia a úlohu, ktorú musí zohrávať pri podpore výmeny informácií a osvedčených postupov medzi členskými štátmi.
<P>
V uznesení sa žiaľ len zdôrazňujú škodlivé následky požívania alkoholu, a nie výhody umiernenej konzumácie. Naozaj je vedecky dokázané, že víno konzumované s mierou má preventívne účinky pri srdcovo-cievnych ochoreniach, rakovine a demencii. Avšak uvádzanie tejto cennej informácie sa na označeniach zakazuje podľa európskych nariadení.
<P>
Aký má zmysel upozorňovať ženy na škodlivé účinky alkoholu pred tehotenstvom a počas neho, a pritom ignorovať účinky alkoholizmu na mužov pri počatí dieťaťa? Aký má zmysel odporúčať vyššie dane na alkoholické nápoje, keď je evidentné, že alkoholizmus dosahuje najvyššiu mieru v krajinách, kde sa na alkohol uplatňujú najvyššie dane?
<P>
Chcela by som zdôrazniť skutočnosť, že na úrovni EÚ nemôžeme diskutovať o stanovení obmedzení množstva alkoholu v krvi pre všetkých vodičov. Nulová tolerancia pre vodičov, ktorí sa dopúšťajú priestupkov, či už požívajú alebo nepožívajú alkohol pred riadením vozidla, by bola oveľa účinnejšou v boji proti nárastu v počte obetí dopravných nehôd.
<SPEAKER ID="173" NAME="Mairead McGuinness  " AFFILIATION="PPE-DE">
písomne. - (EN) Hlasovala som v prospech spomenutej správy a vítam začlenenie pozmeňujúceho a doplňujúceho návrhu do odseku 16, za ktorý som hlasovala a ktorý zdôrazňuje škodlivé účinky konzumácie alkoholu počas tehotenstva.
<P>
Členské štáty v súčasnosti môžu používať označovanie s cieľom informovať kupujúcich o možných negatívnych účinkoch konzumácie alkoholu a to je niečo, čo by írska vláda určite mala zvážiť. Zmysluplný pokrok je však z hľadiska označovania možné dosiahnuť len v závislosti od miery súladu EÚ v tejto oblasti.
<P>
Teším sa na publikovanie štúdie Komisie o vplyve inovačných prostriedkov komunikácie na zníženie nebezpečnej a škodlivej konzumácie alkoholu do 1. januára 2010, ako to požaduje spomínaná správa.
<SPEAKER ID="171" NAME="David Martin  " AFFILIATION="PSE">
písomne. - (EN) Podporil som túto správu a som rád, že teraz povedie k skutočnej snahe riešiť problém alkoholizmu neplnoletých osôb a nestriedmeho pitia. Podporujem aj odporúčanie, aby hladina alkoholu v krvi bola čo najbližšie k 0,00 %, najmä pre začínajúcich vodičov, aj keď si uvedomujem, že hodnota 0,00 % je len teoretická. Som presvedčený, že tzv. alcopopy (ochutené alkoholické nápoje) musia byť v supermarketoch oddelené od nealkoholických nápojov a teší ma, že to správa zdôrazňuje.
<SPEAKER ID="172" NAME="Jean-Claude Martinez  " LANGUAGE="SK">
Je veľmi dobré prijímať právne predpisy týkajúce sa mlieka, jeho distribúcie v školách alebo v armáde alebo vytvárania novej kategórie, avšak mliekarenský sektor je o niečom inom.
<P>
V 80. rokoch minulého storočia nám Komisia v Bruseli povedala, že existujú jazerá z mlieka a hory z masla. Podobne ako v oblasti obilnín bola vtedy zavedená "Malthusova byrokracia". Na podnet francúzskeho ministra poľnohospodárstva Michela Rocarda boli zavedené kvóty na mlieko. Teda, prídelový systém, úmyselné vytváranie nedostatku. Po prvýkrát v histórii ľudstva si ľudia zabraňovali vo výrobe a odmietali bohatstvá, ktoré im prirodzene poskytuje príroda. A čo je horšie, aby sme si boli istí, že sme dosiahli nedostatok, zašli sme až tak ďaleko, že sme zaviedli čudné odmeny za porážku dobytka.
<P>
Čo sa stať malo, sa stalo. Prekážky výrobe výrobu obmedzili. Od jazier z mlieka sme sa dostali k Aralskému jazeru mlieka. Trpíme nedostatkom masla. Ceny stúpajú. Tento nedostatok bol zorganizovaný rovnakým spôsobom ako v prípade pšenice.
<SPEAKER ID="174" NAME="Catherine Stihler  " AFFILIATION="PSE">
písomne. - (EN) Fetálny alkoholový syndróm (FAS) a fetálne poruchy alkoholového spektra (FASD) treba naliehavo starostlivo posúdiť. Kampane vystríhajúce pred syndrómom FAS spôsobovaného alkoholickými produktmi, podobné tým v USA, spolu so vzdelávacími kampaňami verejného zdravotníctva účinne varujú pred následkami požívania alkoholu počas tehotenstva. Neexistuje žiadna bezpečná úroveň konzumácie alkoholu počas tehotenstva a ženy by mali poznať fakty. Liehovarnícky priemysel musí naliehavo konať.
<P>
Všetci poslanci, ktorí majú finančné záujmy v liehovarníckom priemysle, by mali podať vyhlásenie o záujmoch.

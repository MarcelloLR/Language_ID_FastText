<CHAPTER ID="012">
Uznášaniaschopnosť Parlamentu (pokračovanie) 
<SPEAKER ID="296" NAME="Predsedajúci">
Na začiatku rokovania dnes popoludní som požiadal o názory minimálne jedného zo zástupcov každej skupiny, keďže som dostal žiadosť o overenie uznášaniaschopnosti Parlamentu v súlade s článkom 149 rokovacieho poriadku. Táto žiadosť vychádzala z písomnej žiadosti od 40 poslancov. V skutočnosti, ak mám byť úprimný, bolo ich 39 + 1, pretože jedenáste meno na zozname je úplne nečitateľné. Neviem vám povedať, my vám nevieme povedať, kto je štyridsiatym žiadateľom na tomto zozname.
<P>
Po rozprave a po vypočutí názoru predsedu Výboru pre ústavné veci som prijal zodpovednosť a tiež som vyložil článok 149 ods. 4 rokovacieho poriadku, ktorý hovorí, že poslanci, ktorí žiadali o overenie uznášaniaschopnosti Parlamentu, by sa mali započítať ako prítomní, aj keď sa v rokovacej sále už nenachádzajú.
<P>
Chcel by som vás upozorniť na slová "už nenachádzajú". Nehovorí sa, že "nie sú v rokovacej sále", ale "už nie sú v rokovacej sále". To naznačuje, že v nej museli byť predtým. Predtým určite neodkazuje na skutočnosť, že sa v nej nachádzali predošlý mesiac, ale určite v čase, keď žiadali o overenie uznášaniaschopnosti Parlamentu. Preto som určil, že pred hlasovaním skontrolujem, či sa tu 40 žiadateľov nachádza, aj keď mám problém povedať vám, kto bol ten štyridsiaty.
<P>
Podľa technického zariadenia sú tu piati. Môže sa teda 40 poslancov teraz postaviť a požiadať o zistenie uznášaniaschopnosti Parlamentu? Ak áno, pristúpime k tomu. Je tu 40 poslancov, ktorí sa postavia a požiadajú o overenie uznášaniaschopnosti Parlamentu?
<SPEAKER ID="297" NAME="Neena Gill" AFFILIATION="PSE">
Pán predsedajúci, mohli by ste overiť, či je tu 40 poslancov? Je totiž ťažké to posúdiť.
<SPEAKER ID="298" NAME="Predsedajúci">
Pani Gillová, myslím, že sa hlavne dnes popoludní naučím článok 149 naspamäť. Odvolávate sa na odsek 5. Je úlohou predsedajúceho a jeho samotného, aby rozhodol, či sa bude overovať uznášaniaschopnosť Parlamentu. Vzhľadom na dôležitosť hlasovania, ku ktorému ideme pristúpiť, hlavne v prípade osoby odsúdenej na smrť, nebudem hrať túto malú hru. Ak 40 kolegov neprevezme zodpovednosť a nepostaví sa, uznášaniaschopnosť Parlamentu sa overovať nebude.
<P>
Je tu 40 kolegov, ktorí sa postavia? Nevidím ich. Preto teraz pristúpime k hlasovaniu.

<CHAPTER ID="003-14">
14. Zámerné uvoľnenie geneticky modifikovaných organizmov do životného prostredia (vykonávacie právomoci prenesené na Komisiu) (hlasovanie) 
<P>
- Správa: Gyula Hegyi
<P>
· Pred začiatkom hlasovania:
<P>
·
<SPEAKER ID="112" NAME="Gyula Hegyi  " AFFILIATION="PSE">
spravodajca. - Vážený pán predsedajúci, nechcem mojich kolegov okrádať o čas, ale keďže sme nemali plenárnu rozpravu a dosiahli sme prvé čítanie, rád by som vás informoval o základných prvkov novej legislatívy o GMO.
<P>
Tento kompromisný balíček dáva Parlamentu právo kontrolovať zámerné uvoľňovanie GMO. Parlamentná kontrola znamená transparentnosť v tejto citlivej otázke. Prieskum verejnej mienky Eurobarometer ukázal, že vo vzťahu ku GMO chce 94 % našich občanov právo vybrať si, 86 % chce pred spotrebou GMO vedieť viac a 71 % jednoducho potraviny z GMO nechce. Preto je naším najväčším úspechom, že Rada a Komisia súhlasili s parlamentnou kontrolou zavádzania požiadaviek na označovanie GMO.
<P>
Rád by som poďakoval tieňovým spravodajcom, Komisii a portugalskému predsedníctvu. Vďaka väčšej otvorenosti vo vzťahu ku geneticky modifikovaným organizmom bude Európa demokratickejšia.

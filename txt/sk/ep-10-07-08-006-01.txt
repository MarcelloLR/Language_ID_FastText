<CHAPTER ID="006-01">
1. Dohoda medzi EÚ a Spojenými štátmi americkými o spracovaní a zasielaní údajov obsiahnutých vo finančných správach z EÚ do Spojených štátov na účely Programu na sledovanie financovania terorizmu (
<SPEAKER ID="146" NAME="Alexander Alvaro" LANGUAGE="DE">
Vážený pán predseda, kolegovia poslanci určite pochopia, že po tom, ako Európsky parlament vo februári zamietol túto dohodu, je teraz potrebné objasniť, že sa nám medzitým v spolupráci s Komisiou podarilo tento text podstatne vylepšiť.
<P>
Chcel by som využiť túto príležitosť, aby som poďakoval kolegom poslancom z Poslaneckého klubu Európskej ľudovej strany (kresťanských demokratov), zo Skupiny progresívnej aliancie socialistov a demokratov v Európskom parlamente, Skupiny zelených/Európskej slobodnej aliancie a z Konfederatívnej skupiny európskej zjednotenej ľavice - Nordickej ľavice, ktorí sa na tomto dokumente podieľali, za ich pomoc pri dosahovaní dohody za zložitých okolností, dohody, ktorá ochráni právo našich občanov na súkromie a aj ich právo na bezpečnosť. Chcel by som pripomenúť, že toto bola naša prvá príležitosť vdýchnuť život Lisabonskej zmluve, ktorá bola doteraz iba neživým textom.
<P>
- Po ukončení hlasovania:
<SPEAKER ID="147" NAME="Predseda">
Chcem poďakovať a zablahoželať pánovi Alvarovi a aj predchádzajúcej spravodajkyni pani Hennisovej-Plasschaertovej a všetkým kolegom poslancom, ktorí vykonali množstvo práce na dosiahnutí tejto dohody. Ďakujem veľmi pekne.
<SPEAKER ID="148" NAME="Rui Tavares" AFFILIATION="GUE/NGL">
Vážený pán predseda, chcel by som vás upozorniť na pozmeňujúci a doplňujúci návrh k správe, ktorý žiada, aby Rada a Komisia v spolupráci s Parlamentom vymenovali úradníka EÚ, ktorý bude vyslaný do Washingtonu, kde bude riadiť výber údajov. Chcel by som vás pekne poprosiť, aby ste sa osobne čo najskôr spojili s Radou a Komisiou, aby sme to urobili s riadnym parlamentným dohľadom.
<SPEAKER ID="149" NAME="Predseda">
Ďakujem, že ste mi to pripomenuli. Spojím sa s nimi v tejto veci.

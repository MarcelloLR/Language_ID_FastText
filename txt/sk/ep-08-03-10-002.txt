<CHAPTER ID="002">
Vyhlásenie predsedníctva
<SPEAKER ID="006" NAME="Predseda">
Minulý týždeň došlo prvýkrát k úmrtiu vojaka vo vojenskej operácii EÚ vykonávanej v rámci európskej bezpečnostnej a obrannej politiky. Seržant Gilles Polin, francúzsky príslušník jednotiek EUFOR, bol usmrtený pri výkone služby po tom, čo vo svojom terénnom vozidle nevedomky prekročil hranicu medzi Čadom a Sudánom. Pri tom istom incidente sa zranil ešte jeden francúzsky vojak.
<P>
V súčasnosti EUFOR v spolupráci so sudánskymi úradmi vyšetruje, ako mohlo dôjsť k tejto tragédii. Chcel by som vyjadriť svoju hlbokú sústrasť rodine tohto vojaka a všetkým pozostalým.
<P>
Dovoľte mi pripomenúť Parlamentu, že cieľom operácie EÚ v Čade a v Stredoafrickej republike je chrániť utečenecké tábory, ktoré boli zriadené v pohraničných oblastiach týchto krajín so Sudánom v dôsledku konfliktu v Dárfúre.

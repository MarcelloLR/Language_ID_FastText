<CHAPTER ID="011-03">
3. Absolutórium za rok 2009: všeobecný rozpočet EÚ, Európsky parlament (
<SPEAKER ID="134" NAME="Astrid Lulling" LANGUAGE="FR">
V mene nášho poslaneckého klubu chcem predložiť ústny pozmeňujúci a doplňujúci návrh k tomuto odseku. Ide o značne technický pozmeňujúci a doplňujúci návrh, ale predsa len podstatný. Navrhujem, aby sa budúci čas v bodoch i), ii) a iii) zmenil na perfektum. Opatrenia, ktorými sa zaoberajú tieto odseky, boli prijaté už dávno, pred vyše dvoma rokmi. Je teda nezmyselné vyžadovať niečo do budúcna, keď sa to uplatňuje už teraz. Domnievam sa, že i tento ctihodný Parlament môže prijať toto základné pravidlo.
<P>
Preto by odsek mal znieť: Európsky parlament konštatuje, že "bola zrušená možnosť poberať po dovŕšení 50 rokov znížený dôchodok a možnosť nechať si vyplatiť paušálnu sumu rovnajúcu sa 25 % nárokov na dôchodok". Mal by znieť: "vek odchodu do dôchodku sa v rámci tohto systému zvýšil zo 60 na 63 rokov". Mal by znieť: "správcovia fondu boli vyzvaní, aby prijali...".
<P>
(potlesk)

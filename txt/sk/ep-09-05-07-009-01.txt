<CHAPTER ID="009-01">
1. Uplatňovanie rodového hľadiska vo vonkajších vzťahoch EÚ (
<P>
- Pred začiatkom hlasovania:
<SPEAKER ID="088" NAME="Libor Rouček">
spravodajca. - Vážený pán predsedajúci, EÚ a jej členské štáty sa zaviazali k tomu, že rodovú rovnosť a zlepšenie postavenia žien budú presadzovať ako jednu z kľúčových priorít medzinárodnej agendy.
<P>
Bližší pohľad však odhalí, že praktická realizácia uplatňovania rodového hľadiska vo vonkajšej politike EÚ je stále slabá. Napríklad, len osem z 27 členských štátov prijalo akčné plány na vykonávanie rezolúcie Bezpečnostnej rady Organizácie Spojených národov č. 1325.
<P>
Okrem toho sú ženy stále zastúpené vo veľmi nízkej miere na vysokých postoch v Komisii a v Rade. Medzi osobitnými predstaviteľmi EÚ nie je v súčasnosti vlastne ani jedna žena. Preto správa zdôrazňuje, že EÚ musí svoje záväzky v tejto oblasti v plnej miere realizovať. Komisia by mala napríklad urýchliť svoju prácu na akčnom pláne EÚ pre rodovú rovnosť. Som presvedčený, že toto je kľúčom k posilneniu rodového rozmeru v zahraničnej politike EÚ.
<P>
Na záver mi dovoľte povedať, že práva žien sú súčasťou širšej koncepcie ľudských a občianskych práv. Bez riešenia problematiky rodovej rovnosti a presadzovania práv žien v zahraničnej politike EÚ nemôže byť táto politika účinná.
<P>
(potlesk)

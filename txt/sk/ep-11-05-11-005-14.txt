<CHAPTER ID="005-14">
14. Zmena a doplnenie rokovacieho poriadku po zriadení spoločného registra transparentnosti (
<SPEAKER ID="137" NAME="Predsedajúci">
Vážení kolegovia, chcem prečítať jedno vyhlásenie.
<P>
Správa pána Casiniho o medziinštitucionálnej dohode o spoločnom registri transparentnosti medzi Európskym parlamentom a Komisiou predstavuje významný krok vpred v rámci regulácie vzťahov poslancov EP s vonkajšími záujmami. Predtým, ako prejdeme k hlasovaniu o tejto správe, by som chcel zdôrazniť, že cieľom prebiehajúcich činností pracovnej skupiny pre kódex správania poslancov EP a vonkajšie záujmy nie je spochybniť podstatu dohody dosiahnutej s Komisiou ani obsah správy pána Casiniho. Ich cieľom je skôr doplniť tento rámec o nové aspekty a predovšetkým posilniť príslušné pravidlá, pokiaľ ide o prístup záujmových skupín na pôdu Európskeho parlamentu.
<P>
(Poznámka zo zadných lavíc: "Amen!", smiech.)

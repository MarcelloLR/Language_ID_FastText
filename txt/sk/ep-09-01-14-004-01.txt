<CHAPTER ID="004-01">
1. Bezpečnostné znaky a biometria v pasoch a cestovných dokladoch (
<P>
Po ukončení hlasovania o správe Carlosa Coelha
<SPEAKER ID="099" NAME="Francesco Enrico Speroni" AFFILIATION="UEN">
(IT) Vážený pán predsedajúci, dámy a páni, mám jednu faktickú poznámku. Informovali ste nás, že na žiadosť novinárov, ktorých si nepochybne vážim, budete oznamovať výsledky každého hlasovania, ale myslím, že pravidlá Parlamentu by mali stanovovať členovia Parlamentu a nie novinári. Ibaže by sme tu mali združenie nevidiacich novinárov, lebo inak si výsledky hlasovania môžu jasne prečítať na obrazovkách. V takom prípade by s vyhlasovaním výsledkov mohli mať určité problémy nepočujúci novinári.
<P>
(potlesk)
<SPEAKER ID="100" NAME="Predsedajúci">
Pán Speroni, vyjadriť svoj vlastný názor na ťažkosti novinárov pri práci je pre mňa do istej miery problematické. Vzhľadom na to, že požiadavku tento raz predložilo predsedníctvo, myslím, že aj odpoveď - hoci ja osobne sa prikláňam k vášmu názoru - by mala prísť od predsedníctva. Je už rozhodnuté, že prerokúvanie odpovede bude na programe rokovania na nasledujúcom zasadaní predsedníctva.
<SPEAKER ID="101" NAME="Edward McMillan-Scott" AFFILIATION="PPE-DE">
Vážený pán predsedajúci, súhlasím so stanoviskom, ktoré navrhol pán Speroni. Uznávam, že ste v neľahkom postavení, ale povedal by som, že má pravdu. Na obrazovkách sa zobrazujú výsledky každého hlasovania. Čítať výsledok hlasovania o každom pozmeňovacom návrhu by bolo časovo veľmi náročné - najmä pri takom hlasovaní, ako je to dnešné. Navrhujem, aby ste predsedníctvo požiadali o postúpenie záležitosti príslušnému výboru, a my sa ňou budeme zaoberať pred budúcim hlasovaním - ak to pre Parlament bude prijateľné.
<P>
(Potlesk)
<SPEAKER ID="102" NAME="Predsedajúci">
Ako som už povedal, záležitosť bude postúpená predsedníctvu práve preto, aby sa na ňu mohla dať definitívna odpoveď.
<P>
Pristúpime teda k hlasovaniu. - (IT)

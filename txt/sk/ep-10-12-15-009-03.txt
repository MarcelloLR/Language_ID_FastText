<CHAPTER ID="009-03">
3. Ratingové agentúry (
<SPEAKER ID="188" NAME="Jean-Paul Gauzès" LANGUAGE="FR">
Vážený pán predsedajúci, ide o čisto technický pozmeňujúci a doplňujúci návrh, ktorého cieľom je zohľadniť dátum nadobudnutia účinnosti nariadenia ustanovujúceho Európsky orgán pre cenné papiere a trhy, ako aj to, že toto nariadenie môže nadobudnúť účinnosť až po tomto dátume.
<P>
Mali by sme teda upraviť jedno odôvodnenie a jeden článok tohto textu, o ktorom budeme hlasovať. Z odôvodnenia 22 by sme mali vymazať druhú vetu a v článku 2 tiež navrhujem vymazanie druhej vety. Tento ústny pozmeňujúci a doplňujúci návrh predstavuje informáciu a dohodu jednotlivých skupín, ktoré podpísali kompromisnú dohodu. Tento text, o ktorom dnes budeme hlasovať, dopĺňa reguláciu ratingových agentúr a je súčasťou politiky Európskej únie zameranej na zlepšenie regulácie finančných služieb.
<P>
Chcel by som pri tejto príležitosti poďakovať pánovi komisárovi Barnierovi a belgickému predsedníctvu za veľmi silnú angažovanosť v tejto problematike.

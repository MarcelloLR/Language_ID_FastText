<CHAPTER ID="008">
Hlasovanie
<SPEAKER ID="085" NAME="Predsedajúci">
Ďalším bodom programu je hlasovanie.
<P>
(Výsledky a ďalšie podrobnosti o hlasovaní nájdete v zápisnici.)
<SPEAKER ID="086" NAME="Nigel Farage">
za skupinu IND/DEM - Vážený pán predsedajúci, mám procedurálny návrh, podľa článku 160 rokovacieho poriadku naša skupina žiadala, aby sme dnes o všetkom hlasovali podľa mien a viem, že v rokovacej sále to vyvolalo istý záujem.
<P>
Len na vysvetlenie, nielen naša skupina, ale veľa poslancov zo všetkých skupín je veľmi znepokojených nad spôsobom hlasovania, ktoré tu prebieha. Len pred pár mesiacmi ste vlastne vy sám z miesta predsedu poznamenali, že sme sa dopustili chýb, ktoré sú pri hlasovaní takéhoto rozsahu zo štatistického hľadiska bežné. Mohli by sme namietať, že keď ide o hlasovanie týkajúce sa právnych predpisov, nemali by byť prípustné žiadne chyby.
<P>
Možno by som mal požiadať poslancov, aby počas zdĺhavého procesu hlasovania podľa mien zohľadnili jeho dôležitosť. Budúci mesiac počas hlasovania o Lisabonskej zmluve o EÚ získame poslancov, aby hlasovali za pozmeňujúci a doplňujúci návrh, ktorý umožní tým 10 štátom, ktoré prisľúbili svojim občanom referendum, uskutočniť ho.
<SPEAKER ID="087" NAME="Hannes Swoboda" AFFILIATION="PSE">
(DE) Vážený pán predsedajúci, mám len jednu žiadosť. V článku 159 rokovacieho poriadku sa uvádza, že "v Parlamente sa obvykle hlasuje zdvihnutím ruky". Z tohto dôvodu by bolo správne prešetriť, či návrh skupiny IND/DEM na hlasovanie podľa zmien je v súlade s rokovacím poriadkom. Domnievam sa, že nie je. Rád by som požiadal, aby sa to uskutočnilo do zajtrajška. Domnievam sa, že dnes by sme mali hlasovať tak, ako to vymedzuje hlasovací zoznam, no rád by som požiadal, aby otázka právnej prípustnosti bola do zajtra preverená.
<SPEAKER ID="088" NAME="Marco Cappato" AFFILIATION="ALDE">
(IT) Vážený pán predsedajúci, dve veci: Myslím si, že televízna kamera postavená na tomto mieste by sa mala presunúť, aby pán Donnici - a všetci z nás - sme videli predsedníctvo a ostatných kolegov. Dovoľte mi tiež využiť túto príležitosť, aby som povedal, že vítam rozhodnutie predsedníctva Európskeho parlamentu venovať priestor na tlačovej besede Parlamentu Anne Politkovskej.
<SPEAKER ID="089" NAME="Predsedajúci">
Rokovací poriadok Parlamentu uvádza, že hlasovanie sa bežne vykonáva zdvihnutím ruky, pokiaľ sa v konkrétnom prípade nevyžaduje hlasovanie podľa zmien.
<P>
Pri voľbe zdvihnutím ruky sa môže stať, nie často, ale z času na čas a len z času na čas, že predsedníctvo urobí chybu pri vyhodnocovaní výsledku hlasovania buď preto, že poslanci EP nezdvihnú ruky, alebo preto, že dôjde k nejakému zmätku. Ak by sa to často opakovalo, poslanec EP požiada o overenie, ktorého výsledkom je predsedom vyhlásené hlasovanie podľa zmien s cieľom vyriešiť túto situáciu.
<P>
Je to teda stanovené a naše hlasovanie prebieha úplne správne v 99,9 % prípadov.
<P>
V každom prípade, predseda Parlamentu dostal list od pána Bootha, poslanca EP, v ktorom spomína túto problematiku a žiada o konanie v tejto veci.
<P>
Túto záležitosť prerokujeme na konferencii predsedov a, samozrejme, v pracovnej skupine dozerajúcej na reformu pracovných metód Parlamentu. Táto záležitosť je už v pohybe. Preto Vás, pán Farage, chcem uistiť, že tejto veci budeme venovať veľkú pozornosť a že sa každý deň snažíme zabezpečiť bezproblémový chod.
<P>
Pán Swoboda, dnes budeme hlasovať podľa zmien, čo je tiež v súlade s rokovacím poriadkom, keďže o toto hlasovanie žiadala politická skupina. Dnes. A oddnes budeme prijímať rozhodnutia.
<SPEAKER ID="090" NAME="Christopher Heaton-Harris" AFFILIATION="PPE-DE">
Vážený pán predsedajúci, skupina, ktorej predsedal pán Corbett zo skupiny PSE predložila počas posledného volebného obdobia Parlamentu návrhy v tom zmysle, že keby sa v pléne predložilo viac ako 100 pozmeňujúcich a doplňujúcich návrhov, príslušná správa by mala byť odoslaná späť výboru. Tento postup bol niekoľkokrát porušený. Zaujímalo by ma, či by ste v rámci návrhu na prešetrenie týchto záležitostí mohli konferencii predsedov navrhnúť aj to, aby zohľadnila uvedené prospešné odporúčania, ktoré pán Corbett predložil počas posledného volebného obdobia.
<SPEAKER ID="091" NAME="Graham Booth" AFFILIATION="IND/DEM">
Vážený pán predsedajúci, rád by som sa vyjadril k článku 145. Áno, ako viete, napísal som predsedovi Parlamentu sťažnosť, týkajúcu sa hlasovania. Odvtedy som ho niekoľkokrát oboznámil s aktuálnym vývojom, pretože moju žiadosť ohľadom plne elektronickej formy hlasovania zamietol výbor. Ich odpoveď znela "zamieta sa". V skutočnosti som písal niekoľkokrát. Najzávažnejší prípad, ktorý som uviedol bola zmena z výsledku hlasovania "zamieta sa" na výsledok "schválené" v pomere 576 hlasov ku 7, pričom 18 poslancov sa hlasovania zdržalo. Preto som tento systém nazval v minulosti absurdným. Skutočne sa tým musíme zaoberať.

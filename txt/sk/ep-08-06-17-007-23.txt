<CHAPTER ID="007-23">
23. Stanovenie limitov rezíduí farmakologicky účinných látok v potravinách živočíšneho pôvodu (
<P>
Pred začiatkom hlasovania:
<SPEAKER ID="147" NAME="Avril Doyle">
spravodajkyňa. - Vážený pán predseda, tento právny predpis je veľmi potrebný, pretože súčasné právne predpisy týkajúce sa kontroly rezíduí viedli k vážnemu poklesu dostupnosti povolených veterinárnych liekov, čo malo nepriaznivý dosah na blahobyt a zdravie verejnosti i zvierat.
<P>
Chcela by som naliehavo požiadať predsedníctvo, najmä prichádzajúceho francúzskeho pána ministra, aby tento spis považovali za prioritu s cieľom pomôcť vyriešiť túto krízu v dostupnosti, najmä čo sa týka tzv. zanedbateľného použitia a tzv. menej významných druhov, medzi ktoré patria ovce, kone, včely, ryby a mnoho ďalších zvieracích druhov, ktoré v mnohých našich krajinách nemožno považovať za menej významné.
<P>
Je však naliehavo potrebné prehodnotiť smernicu o veterinárnych liekoch podľa výsledkov práce pracovnej skupiny zameranej na dostupnosť veterinárnych liekov.
<P>
Z hľadiska skutočnej potreby predstavuje tento právny predpis len provizórne riešenie. Hoci ho vítam, naliehavo žiadam prichádzajúce francúzske predsedníctvo, aby tejto otázke venovalo potrebnú prioritnú pozornosť.

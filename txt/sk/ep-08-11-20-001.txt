<CHAPTER ID="001">
Otvorenie rokovania
<P>
(Rokovanie sa začalo o 9.05 hod.)
<P>

<SPEAKER ID="005" NAME="Predseda">
Dámy a páni, dúfam, že mi prepáčite niekoľkominútové oneskorenie. Náš bývalý kolega poslanec Otto von Habsburg sa dnes dožíva 96 rokov. Bol poslancom Európskeho parlamentu od roku 1979 do roku 1999. Dôslednosť, s ktorou sa zúčastňoval zasadaní, a kvalita jeho práce nám všetkým boli príkladom. Práve som s ním telefonicky hovoril, preto som sa o pár minút omeškal, a srdečne som mu zablahoželal k 96. narodeninám v mene vás všetkých - dúfam, že proti tomu nebudete namietať - a, samozrejme, v mene jeho politických partnerov z Bavorska.

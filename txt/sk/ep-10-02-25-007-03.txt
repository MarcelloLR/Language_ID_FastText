<CHAPTER ID="007-03">
3. Priority Parlamentu v súvislosti so zasadnutím Rady OSN pre ľudské práva (1. - 26. marca 2010 v Ženeve) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Vážený pán predsedajúci, včera počas rozpravy o návrhu uznesenia, o ktorom budeme hlasovať, sme vyjadrili zármutok nad úmrtím 42-ročného stavbára a kubánskeho politického väzňa Orlanda Zapatu Tamaya, ktorý zomrel po protestnej hladovke a mnohých rokoch nezákonného, nespravodlivého, neľudského a krutého väznenia.
<P>
Pani komisárka Georgievová včera túto udalosť v tomto Parlamente ostro a dôrazne odsúdila. V mene Parlamentu vás, pán predsedajúci, žiadam, aby ste poslali sústrastný list rodine pána Zapatu, ktorú nenechajú na pokoji ani pri jeho pohrebe.
<P>
Chcel by som vás požiadať, aby ste kubánskym úradom dali najavo svoje ostré odsúdenie tejto smrti, ktorej sa dalo vyhnúť a ktorú predseda Kubánskej komisie pre ľudské práva a národné zmierenie Elizardo Sánchez nazval smrťou preoblečenou za spravodlivosť. Dúfam, pán predsedajúci, že táto smrť vyvolá zamyslenie sa u tých, ktorí chcú z dobrej viery alebo naivity zmeniť spoločné stanovisko Rady, čestné stanovisko, ktoré slúži len na prepojenie zlepšenia vzťahov s Kubou so základnými ľudskými právami a základnými slobodami, ktoré, ako sme videli, sa naďalej porušujú.
<P>
(potlesk)
<SPEAKER ID="116" NAME="Elmar Brok" AFFILIATION="PPE">
(DE) Vážený pán predsedajúci, dámy a páni, navrhujem ústny pozmeňujúci a doplňujúci návrh pre hlasovanie po častiach o odseku 10, čo sa týka tejto pasáže: "domnieva sa, že začlenenie tohto konceptu do protokolu o doplnkových normách o rasizme, rasovej diskriminácii, xenofóbii a všetkých formách diskriminácie nie je vhodné". Hlasovanie o tejto hlavnej časti sa musí uskutočniť po častiach, lebo ja nechápem, prečo kombinujeme tieto veci a neujasníme si, že musíme bojovať proti diskriminácii náboženských menšín tak mocne, ako proti všetkým ostatným druhom diskriminácie. Je neprijateľné, aby opatrenia na boj proti diskriminácii náboženských menšín boli menej prísne. Preto by sme mali mať možnosť hlasovať po častiach.
<SPEAKER ID="118" NAME="Elmar Brok" AFFILIATION="PPE">
(DE) Vážený pán predsedajúci, aj ja by som chcel požiadať o hlasovanie po častiach, pokiaľ ide o vymazanie slov "pozície EÚ" z poslednej vety. Text by potom znel: "žiada, aby odporúčania a súvisiace zistenia boli zahrnuté do dialógov EÚ s oboma stranami, ako aj do multilaterálnych fór". Slová "pozície EÚ" by boli vymazané. V tomto prípade by som chcel požiadať o hlasovanie po častiach.

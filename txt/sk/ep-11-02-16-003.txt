<CHAPTER ID="003">
Výklad rokovacieho poriadku
<SPEAKER ID="006" NAME="Predseda">
Počas včerajšieho hlasovania bol oznámený výklad článkov 56 a 50 rokovacieho poriadku Európskeho parlamentu, ktorý prijal Výbor pre ústavné veci na svojom zasadnutí v pondelok 14. februára 2011. Keďže tento výklad nikto nespochybnil podľa článku 211 ods. 4 rokovacieho poriadku, možno ho považovať za prijatý. V dôsledku toho bolo z programu tejto schôdze vynechané hlasovanie o správe pani Mathieuovej o postupe vybavovania žiadostí o jednotné povolenie na pobyt a na prácu na území členského štátu vydávané pre štátnych príslušníkov tretích krajín. Ako viete, táto záležitosť bola predmetom rozsiahlej rozpravy a teraz máme výklad na základe rokovacieho poriadku a zásad, ktorými sa riadi naša práca.

<CHAPTER ID="014">
Program práce
<SPEAKER ID="020" NAME="Predseda">
Konečné znenie návrhu programu, ktorý navrhla Konferencia predsedov na svojom zasadnutí 1. júna 2011 v súlade s článkami 137 a 138 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
[Pondelok]:
<P>
Skupina Aliancie liberálov a demokratov za Európu (ALDE) predložila návrh na rozpravu o výberovom konaní na nového výkonného riaditeľa Medzinárodného menového fondu (MMF) a o vonkajšom zastúpení eurozóny, ktorá by sa mala uskutočniť hneď po predložení správy pána Leinena o európskych environmentálnych ekonomických účtoch. Návrh predloží pani Goulardová v mene skupiny ALDE. Máte slovo.
<SPEAKER ID="021" NAME="Sylvie Goulard" LANGUAGE="FR">
Chcela by som zdvorilo požiadať, aby mal pán komisár Rehn možnosť zúčastniť sa na rozprave o európskych environmentálnych ekonomických účtoch a tiež na rozprave o Medzinárodnom menovom fonde (MMF). Nie sú to politické rozpravy, a preto dúfam, že všetky ostatné skupiny prejavia láskavosť pánovi komisárovi a budú súhlasiť. Dodávam, že pán komisár je v tejto chvíli veľmi zaneprázdnený.
<SPEAKER ID="022" NAME="Francesco Enrico Speroni" LANGUAGE="IT">
Myslím si, že požiadavke môžeme vyhovieť, pretože nevidím dôvod na jej zamietnutie.
<SPEAKER ID="023" NAME="Predseda">
Rozprava o výberovom konaní na nového výkonného riaditeľa Medzinárodného menového fondu a vonkajšie zastúpenie eurozóny sa uskutoční bezprostredne po tom, ako pán Jo Leinen predloží správu o európskych environmentálnych hospodárskych účtoch. Ide o miernu zmenu v programe.
<P>
(Program práce bol prijatý.)

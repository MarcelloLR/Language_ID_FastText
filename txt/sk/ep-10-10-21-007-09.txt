<CHAPTER ID="007-09">
9. Realizované reformy a vývoj v Moldavskej republike (
<SPEAKER ID="136" NAME="Monica Luisa Macovei" AFFILIATION="PPE">
Vážená pani predsedajúca, ústny pozmeňujúci a doplňujúci návrh sa týka pozmeňujúceho a doplňujúceho návrhu 1 k odseku 3. Navrhuje sa v ňom nahradenie výrazu "plán" výrazom "akčný plán", lebo to je správna formulácia. Tento pozmeňujúci a doplňujúci návrh teda teraz bude znieť "žiada Radu, aby vyzvala Komisiu na rýchle vypracovanie akčného plánu" a tak ďalej.
<SPEAKER ID="138" NAME="Vytautas Landsbergis" AFFILIATION="PPE">
Vážená pani predsedajúca, chcel by som predniesť ústny pozmeňujúci a doplňujúci návrh, ktorý je len štylistickým vylepšením odseku 11. Zabezpečí dôstojnosť nášho Parlamentu, ktorý by nemal "vyzývať" ani "žiadať" nelegitímny de facto orgán, aby sa správal lepšie.
<P>
Pri pripomenutí hlasovacieho práva moldavských občanov by výraz "vyzýva" mal byť nahradený výrazom "vyhlasuje, že" a po "Podnestersku" by bolo potrebné vsunúť slová "nemajú právo brániť".
<P>
Prosím, podporte tento ústny pozmeňujúci a doplňujúci návrh. Orgány by sme nemali žiadať, ale mali by sme nástojiť.

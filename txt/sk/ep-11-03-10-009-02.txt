<CHAPTER ID="009-02">
2. Južné susedstvo a najmä Líbya vrátane humanitárnych hľadísk (
<SPEAKER ID="118" NAME="Ana Gomes" AFFILIATION="S&amp;D">
(PT) Došlo k novej neočakávanej situácii, ktorá nie je zohľadnená v uznesení, a vyzývam Parlament, aby spolu so mnou vyjadril rozhorčenie a znepokojenie. Ide o skupinu novinárov z televízie BBC, ktorí boli nelegálne zadržaní a mučení a tiež podrobení fingovaným popravám, pričom videli mnohých ďalších Líbyjčanov zadržiavaných vo väzení v absolútne neľudských podmienkach.
<P>
Zároveň to ukazuje, že novinári nemajú v Líbyi povolené slobodne vykonávať svoju prácu. Toto je dôležitá záležitosť a vyzývam Parlament, aby spolu s nami vyjadril rozhorčenie a znepokojenie, ktoré musíme tlmočiť Rade.
<SPEAKER ID="119" NAME="Predseda">
Pani Gomesová, chcete predložiť konkrétny pozmeňujúci a doplňujúci návrh? Môžeme sa zaoberať len konkrétnym pozmeňujúcim a doplňujúcim návrhom, nie všeobecnou výzvou.
<SPEAKER ID="120" NAME="Ana Gomes" AFFILIATION="S&amp;D">
(PT) Mám informácie, že skupina liberálov by mala predložiť ústny pozmeňujúci a doplňujúci návrh, na ktorom sme sa dohodli, ale ak to tak nie je, s radosťou ho predložím osobne.
<SPEAKER ID="121" NAME="Predseda">
V poriadku, rozumiem. Je to všeobecná poznámka. Ďakujem.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Pán predseda, so všetkou úctou, povedali ste, že uznesenie bolo prijaté, ale nevidel som výsledok, aspoň nie na svojej obrazovke a ani na obrazovke na sedadle predo mnou. Myslím si, že by sme mali dostať aj výsledky, a tým myslím konkrétny výsledok tohto hlasovania.
<SPEAKER ID="123" NAME="Predseda">
Tu je výsledok: 316 hlasov bolo za, 264 proti a 33 poslancov sa zdržalo hlasovania.
<SPEAKER ID="124" NAME="József Szájer" AFFILIATION="PPE">
Chcel by som Parlament upozorniť na dvojitý meter, ktorý používame. V prípade maďarského zákona naše uznesenie nezohľadnilo udalosť, ku ktorej došlo v pondelok.
<P>
Teraz chceme do iného uznesenia zahrnúť niečo, čo sa stalo len včera. To je jasný dvojitý meter, ktorý tento Parlament uplatňuje, a to je poľutovaniahodné a neprijateľné.
<SPEAKER ID="126" NAME="Guy Verhofstadt" AFFILIATION="ALDE">
Vystupujem v mene vedúcich predstaviteľov/zástupcov všetkých politických skupín a tiež väčšiny koordinátorov, pretože včera po rozprave sa rozšíril všeobecný názor, že je potrebné posilniť odsek 11. Ústny pozmeňujúci a doplňujúci návrh, ktorý predkladám, znie takto: "vyzýva podpredsedníčku Komisie/vysokú predstaviteľku Únie pre zahraničné veci a bezpečnostnú politiku, aby nadviazala vzťahy s Dočasnou prechodnou národnou radou a začala proces, aby sa mohli stať oficiálnymi, aby sa tak podporil prechod k demokracii, zabezpečilo sa zapojenie širokého spektra zástupcov líbyjskej spoločnosti a zaangažovanie žien a menšín do prechodného procesu, a aby sa podporila Dočasná prechodná národná rada v oslobodenej oblasti s cieľom uvoľniť tlak, ktorému je vystavené miestne obyvateľstvo, a zabezpečiť jeho základné humanitárne potreby vrátane lekárskej pomoci".
<P>
To je ústny pozmeňujúci a doplňujúci návrh v mene vedúcich predstaviteľov/zástupcov siedmich skupín a tiež všetkých koordinátorov, ktorí sa na ňom dohodli.

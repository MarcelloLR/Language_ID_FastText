<CHAPTER ID="006-19">
19. Viacročný plán pre západnú populáciu stavridy ostrobokej a na ňu zameraný rybolov (
<P>
- Pred začiatkom hlasovania:
<SPEAKER ID="107" NAME="Pat the Cope Gallagher">
spravodajca. - Vážený pán predsedajúci, chcem poznamenať, že socialisti stiahli pozmeňujúci a doplňujúci návrh 29 z dôvodov, ktorým nerozumiem, preto - aby sa zaistilo, že o tom môžeme hlasovať - v mene skupiny ALDE potvrdzujem, že tento pozmeňujúci a doplňujúci návrh preberáme.
<P>
Považujem to za veľmi vážne a chcel by som požiadať poslancov, aby zvážili skutočnosť, že hoci mnohí možno v plnej miere nerozumejú, ako to funguje, ak neprijmeme pozmeňujúci a doplňujúci návrh socialistov a prijmeme pozmeňujúci a doplňujúci návrh poslaneckého klubu PPE, znamená to, že ideme proti odporúčaniu vedcov a v rámci jednej populácie vytvárame dve oblasti pre celkový povolený výlov.
<P>
Prikláňam sa k tomu, aby sme hlasovali proti návrhu poslaneckého klubu PPE a aby sme teraz prijali správu socialistov, keď socialisti stiahli pozmeňujúci a doplňujúci návrh z dôvodov, ktoré možno lepšie poznajú niektorí obyvatelia južnej časti Európy.
<SPEAKER ID="108" NAME="Predsedajúci">
Vážený pán Gallagher, inými slovami, uplatňujete článok 156 ods. 5 a preberáte pozmeňujúci a doplňujúci návrh 29, ako sa uvádza v zozname hlasovania, čo znamená, že o ňom budeme musieť hlasovať.

<CHAPTER ID="004">
Oficiálne privítanie
<SPEAKER ID="058" NAME="Predsedajúci">
Dámy a páni, dozvedel som sa, že na galérii sa nachádza delegácia Národného zhromaždenia Kórejskej republiky, ktorú srdečne vítame. Vítame delegáciu, ktorú vedie pán Lee Kang Rae, pri príležitosti dvanásteho medziparlamentného stretnutia nášho Parlamentu a parlamentu tejto krajiny.
<P>
Európsky parlament vždy podporoval mier a stabilitu a ochranu ľudských práv na Kórejskom polostrove. Prirodzene vítame stále aktívnejšiu úlohu Kórejskej republiky na medzinárodnej scéne a želáme im všetko dobré v súvislosti s ich predsedníctvom samitu krajín G20 tento rok.
<P>
Vieme o rozsiahlej dohode o pridružení medzi Kórejskou republikou a Európskou úniou, ktorej ratifikačný proces sa onedlho začne. V súvislosti s touto dohodou blahoželáme kórejským kolegom. Dúfame, že ich účasť bude úspešná a, predovšetkým, že využijú výsadu zúčastniť sa na takej zásadnej rozprave, aká práve prebieha v našom Parlamente.

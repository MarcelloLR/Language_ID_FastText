<CHAPTER ID="012-23">
23. SPP do roku 2020: zvládnutie budúcich výziev v oblasti potravín, prírodných zdrojov a území (
<SPEAKER ID="194" NAME="Manfred Weber" AFFILIATION="PPE">
(DE) Niet pochýb o tom, že Európsky parlament je orgán, ktorý pracuje veľmi usilovne, musíme však venovať väčšiu pozornosť vyváženosti hlasovaní, aby sme sa nedostávali do situácie, keď jeden deň nemáme na hlasovanie nič a na druhý deň máme enormne veľký počet hlasovaní. Preto navrhujem, aby sme teraz hlasovanie prerušili a zostávajúce témy odložili na nasledujúcu plenárnu schôdzu.
<P>
(potlesk)
<P>
Na programe nie sú žiadne veci, ktoré by boli také naliehavé, aby sme dnes museli o nich bezpodmienečne hlasovať. O legislatívnych témach sme už hlasovali. Som presvedčený, že nateraz to bola najdôležitejšia vec.
<P>
(potlesk)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Návrh pána Webera je zmysluplný. Absolvovali sme naozaj obrovský program s niektorými veľkými a dôležitými správami. Teraz už nemáme na hlasovanie žiadne legislatívne správy. Už je po pol druhej. Najlepšie by bolo odložiť nelegislatívne správy na júlovú schôdzu. Nebola by to žiadna veľká strata.
<SPEAKER ID="196" NAME="Bas Eickhout" AFFILIATION="Verts/ALE">
- Budem veľmi stručný: máme pred sebou ešte dve správy a rozprava o klíme je veľmi dôležitá, pretože vysielame signál zasadnutiu Rady, ktoré začína dnes večer.
<P>
Preto navrhujem, aby sme o tejto správe aj o druhej správe hlasovali teraz. Zostávajú dve. Urobme to - a rýchlo.

<CHAPTER ID="009-01">
1. Absolutórium za rok 2008: Európska policajná akadémia (
<SPEAKER ID="125" NAME="Véronique Mathieu" LANGUAGE="FR">
Vážený pán predsedajúci, dámy a páni, rozhodnutie prijaté na základe jednomyseľného hlasovania vo Výbore pre kontrolu rozpočtu odmietnuť udelenie absolutória, ktoré vám bolo dnes predložené, je pre našu inštitúciu životne dôležité.
<P>
Ako prvé vám chcem pripomenúť profesionálnosť a úsilie regulačných agentúr dodržiavať normy dobrej správy. Toto úsilie nesmie pokaziť zlý príklad Európskej policajnej akadémie (CEPOL). Z tohto dôvodu musí Parlament ako orgán udeľujúci absolutórium prevziať svoju zodpovednosť a za týchto známych okolností musí odmietnuť udeliť akadémii CEPOL absolutórium za finančný rok 2008.
<P>
Takže Parlament nesmie akceptovať vážne riadiace nedostatky predchádzajúceho riaditeľa a navyše nemôže prehliadnuť skutočnosť, že správna rada neprevzala svoju zodpovednosť a neprijala potrebné opatrenia.
<P>
Na záver, vzhľadom na to, že akadémia mala značné problémy od roku 2006 a že do roku 2014 nedosiahne žiadny pokrok, už viac nie je možné akceptovať skutočnosť, že akadémia potrebuje minimálne deväť rokov, aby dosiahla dostatočnú úroveň dobrej správy.
<P>
Na záver by som chcela poďakovať tieňovým spravodajcom za ich prácu na tejto veci.

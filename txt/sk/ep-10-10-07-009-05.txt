<CHAPTER ID="009-05">
5. Činnosť EÚ v oblasti prieskumu ložísk ropy a ťažby ropy v Európe (hlasovanie) 
<SPEAKER ID="133" NAME="Corien Wortmann-Kool" AFFILIATION="PPE">
Vážený pán predsedajúci, v odseku 7 sa požaduje posúdenie schopnosti EÚ okamžite a účinne reagovať na havárie a vypracovanie európskeho akčného plánu. V druhej časti odseku je špecifická zmienka o arktickom pásme. Ústny pozmeňujúci a doplňujúci návrh sa doplní do tejto druhej časti a znie: "ďalej poznamenáva, že sa musí zohľadniť oblasť Stredozemného, Baltského a Severného mora".
<SPEAKER ID="135" NAME="Vytautas Landsbergis" AFFILIATION="PPE">
Vážený pán predsedajúci, navrhujem vložiť malé spresnenie týkajúce sa ťažobných operácií, aby sa predišlo nesprávnej interpretácii v prípadoch, ktoré sa týkajú aj tretích krajín. Pri ťažobných operáciách by som chcel vložiť "EÚ a tretích krajín". Prosím, podporte tento návrh.
<SPEAKER ID="137" NAME="Bogusław Sonik" AFFILIATION="PPE">
(PL) Ako spravodajca by som vám chcel poďakovať za hlasovanie. Cieľom bolo v spolupráci s Európskou komisiou definovať čo najprísnejšie normy pre ťažbu ropy v európskych vodách.
<P>
Zároveň by som chcel vyjadriť účasť a solidaritu s našimi maďarskými kolegami poslancami a s tým, čo v súčasnosti prežívajú v súvislosti s únikom toxického kalu. Tiež by sme mali vypracovať čo najprísnejšie normy pre nebezpečný odpad v Európe.

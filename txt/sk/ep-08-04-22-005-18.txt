<CHAPTER ID="005-18">
18. Absolutórium za rok 2006: Európska nadácia pre zlepšovanie životných a pracovných podmienok (
<P>
- Pred hlasovaním:
<SPEAKER ID="121" NAME="Herbert Bösch  " AFFILIATION="PSE">
Predseda Výboru pre kontrolu rozpočtu.. - (DE) Pán predsedajúci, rád by som zhromaždenie upozornil na to, že uznesenie o udelení absolutória agentúram bude prijaté bez vysvetľujúcich vyhlásení. Z pozície predsedu som vynechal tieto vysvetľujúce vyhlásenia v súlade s našim rokovacím poriadkom podľa článku 48, pretože vysvetľujúce vyhlásenie spravodajcu sa nevzťahujú na znenie predložené výborom. To bolo iba pre vašu informáciu.
<SPEAKER ID="122" NAME="Hans-Peter Martin">
spravodajca. - (DE) Pán predsedajúci, toto by som Vám neurobil, keby neprehovoril Herbert Bösch. Jednoducho to nie je pravda. Môžete si to sám prečítať v príslušných uzneseniach: Najprv bolo navrhnuté vyškrtnúť malú časť. Vznášal som proti tomu námietky presne podľa rokovacieho poriadku, na čo pán Bösch - som presvedčený, že absolútne svojvoľne a neprávom - vypustil úplne celé vysvetľujúce prehlásenie, ktoré sa týkalo kritiky, ktorá bola mimochodom verejne vyjadrená jeho skupinou úplne rovnakými slovami. Toto je dvojaký štandard, je to možné povedať prvýkrát, ale už to nie prípustné povedať druhýkrát.

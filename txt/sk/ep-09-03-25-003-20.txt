<CHAPTER ID="003-20">
20. Budúcnosť automobilového priemyslu (hlasovanie) 
<P>
- Pred konečným hlasovaním:
<SPEAKER ID="139" NAME="Martin Schulz" AFFILIATION="PSE">
(DE) Vážená pani predsedajúca, odvolávam sa na článok 146 nášho rokovacieho poriadku a ďakujem za slovo. Svojich kolegov obzvlášť z Nemeckej spolkovej republiky prosím o zhovievavosť, že som požiadal, aby som teraz mohol vystúpiť.
<P>
Na začiatku tohto hlasovania dostal slovo pán Jean-Marie Le Pen. Pán Le Pen v priestore vyhradenom na svoj prejav zopakoval, že existencia plynových komôr v Osvienčime bola len detailom v histórii sveta. Odvolávajúc sa na článok 146 nášho rokovacieho poriadku, ktorý opisuje spôsob správania sa poslancov Parlamentu na jeho pôde, žiadam predsedníctvo Parlamentu, aby overilo, či je takého vyhlásenie prípustné v zastupiteľskej snemovni, ktorá je viazaná duchom zmierenia, porozumenia a rešpektu voči obetiam, najmä obetiam Hitlerovho fašizmu. Bol by som vďačný, keby predsedníctvo Parlamentu mohlo navrhnúť potrebné opatrenia.
<P>
(potlesk)
<SPEAKER ID="140" NAME="Joseph Daul" AFFILIATION="PPE-DE">
- (FR) Preukážte, prosím, trochu úcty obetiam, ktoré zomreli v Osvienčime či inde. Ešte stále máme dve minúty. Prejavte trochu úcty.
<P>
Chcem len povedať, že úplne súhlasím s pánom Schulzom a že to, čo sme dnes v tomto Parlamente počuli, je nemiestne.
<P>
(potlesk)
<SPEAKER ID="142" NAME="Bruno Gollnisch" AFFILIATION="NI">
(FR) Vážená pani Wallisová, veľmi ma mrzí, že ste dali slovo pánovi Daulovi a pánovi Schulzovi, ale mne nie. Je pravda, že v správe ste dosvedčili, že ste odborníčka na výklad jedného článku druhým a ďalším iným článkom rokovacieho poriadku.
<P>
Aby som nadviazal na pána Schulza, chcel by som navrhnúť, aby sme premenovali budovu Winstona Churchilla, pretože v 12 zväzkoch svojich pamätí venovaných dejinám druhej svetovej vojny Winston Churchil nenapísal ani riadok o histórii plynových komôr.

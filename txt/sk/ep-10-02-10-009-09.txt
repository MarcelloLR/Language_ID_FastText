<CHAPTER ID="009-09">
9. Výsledky kodanského samitu o zmene klímy (
<P>
- Pred začiatkom hlasovania:
<SPEAKER ID="147" NAME="Jo Leinen" LANGUAGE="DE">
Vážený pán predsedajúci, dámy a páni, po neuspokojivom závere kodanskej konferencie o klíme využíva Parlament toto uznesenie na to, aby jasne povedal, že ochrana klímy nemá žiadnu alternatívu a že s ďalšou blížiacou sa konferenciou v Mexiku musíme zvýšiť a nie znížiť úsilie v tejto oblasti.
<P>
Budem stručný. Na tento účel mal slúžiť pozmeňujúci a doplňujúci návrh 6 Skupiny progresívnej aliancie socialistov a demokratov v Európskom parlamente. Keďže je však jeho znenie mätúce, sťahujeme ho. Napriek tomu podporujeme pozmeňujúce a doplňujúce návrhy 1 a 9 Skupiny Aliancie liberálov a demokratov za Európu a Skupiny zelených/Európskej slobodnej aliancie, ktoré EÚ vyzývajú, aby s blížiacou sa konferenciou v Mexiku robila viac. Ochrana klímy nesmie zastať na mŕtvom bode. Žiadam vás o podporu.
<SPEAKER ID="148" NAME="Rachida Dati" AFFILIATION="PPE">
(FR) Vážený pán predsedajúci, dámy a páni, čo sa týka pozmeňujúceho a doplňujúceho návrhu 21, ktorý som predložila, najprv chcem všetkým kolegom poslancom poďakovať za podporu pri predložení pozmeňujúceho a doplňujúceho návrhu, ktorý ustanovuje zásadu zavedenia dane z oxidu uhličitého na hraniciach EÚ.
<P>
Chcem tiež znovu povedať, že v komunikácii s našimi spoluobčanmi nesmieme používať dvojznačné vyjadrenia: počas kampane nesmieme hovoriť, že Európa ich chráni, že bude chrániť ich spoločnosti a ich pracovné miesta, no po zvolení na svoj záväzok zabudnúť. Chcem len zdôrazniť, že tento pozmeňujúci a doplňujúci návrh mi umožnil podnietiť diskusiu, a preto ho chcem stiahnuť, a tým umožniť ďalšiu diskusiu v Rade.
<SPEAKER ID="149" NAME="Predsedajúci">
Pozmeňujúci a doplňujúci návrh sa teda sťahuje.
<P>
Pred hlasovaním o pozmeňujúcom a doplňujúcom návrhu 10:
<SPEAKER ID="150" NAME="Satu Hassi" AFFILIATION="Verts/ALE">
Vážený pán predsedajúci, pozmeňujúci a doplňujúci návrh 10 Zelených nie je v rozpore s pozmeňujúcim a doplňujúcim návrhom 1. Pozmeňujúci a doplňujúci návrh 1 sa týka zvýšenia úrovne ambícií na viac ako 20. Pozmeňujúci a doplňujúci návrh 10 - náš pozmeňujúci a doplňujúci návrh - sa týka objasnenia podmienok na mínus 40. Týmto pozmeňujúci a doplňujúci návrh 1 dopĺňa a nie je s ním v rozpore, preto by sa o pozmeňujúcom a doplňujúcom návrhu 10 malo hlasovať.
<SPEAKER ID="151" NAME="Predsedajúci">
Úradníci s vaším postojom nesúhlasia, rád by som však o stanovisko požiadal predsedu príslušného výboru.
<SPEAKER ID="152" NAME="Jo Leinen" LANGUAGE="DE">
Som na strane pani poslankyne Hassiovej. Toto je nová myšlienka a mali by sme o nej hlasovať.

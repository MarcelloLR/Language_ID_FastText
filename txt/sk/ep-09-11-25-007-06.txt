<CHAPTER ID="007-06">
6. Viacročný program na roky 2010 - 2014, týkajúci sa priestoru slobody, bezpečnosti a spravodlivosti (Štokholmský program) (hlasovanie) 
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Vážený pán predseda, znova sa stalo to, na čo sa právom sťažoval pán Ferber. Počuli sme tri rôzne čísla odseku, o ktorom sa práve chystáme hlasovať. Neviem, či je to preto, lebo sa čísla neprečítali správne, alebo preto, lebo neboli správne preložené. Počul som 33, potom 30 a potom 43, takže je to veľmi neprehľadné.
<SPEAKER ID="107" NAME="Marc Tarabella" AFFILIATION="S&amp;D">
(FR) Vážený pán predseda, môžem vás uistiť, že tempo hlasovania je perfektné. Vy ste veľmi zdvorilý človek a my sme vám za to veľmi vďační, ale mohli by sme pokračovať rýchlejšie, keby ste neďakovali za každým hlasom, ale len na konci hlasovania!
<P>
Ďakujem vám, pán predseda!
<SPEAKER ID="108" NAME="Predseda">
Ďakujem vám za pripomienku!
<SPEAKER ID="110" NAME="Carlo Casini" AFFILIATION="PPE">
(IT) Vážený pán predseda, predmetom je ústny pozmeňujúci a doplňujúci návrh k odseku 131, na ktorom sa zhodnem s ďalšími dvomi spravodajcami, pánom Lópezom Aguilarom a pánom Berlinguerom.
<P>
V súčasnom texte sa hovorí: "vyzýva Radu, Komisiu a členské štáty, aby vyhodnotili a preskúmali súčasné medzinárodné, európske a vnútroštátne právne predpisy a politiky o drogách a podporovali politiky na obmedzenie škodlivých dôsledkov, najmä s prihliadnutím ku konferenciám o týchto otázkach na úrovni OSN."
<P>
Podľa ústneho pozmeňujúceho a doplňujúceho návrhu sa majú do textu vložiť slová "prevencia" a "uzdravenie", takže výzva na vyhodnotenie a preskúmanie právnych predpisov by sa týkala "politík na obmedzenie škodlivých dôsledkov, prevenciu a uzdravenie".

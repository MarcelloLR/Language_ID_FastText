<CHAPTER ID="005-03">
3. Posilnenie úlohy európskych MSP v medzinárodnom obchode (
<P>
- Pred začiatkom hlasovania:
<SPEAKER ID="072" NAME="Cristiana Muscardini" LANGUAGE="IT">
Vážený pán predsedajúci, vážené dámy a páni, ospravedlňte ma, prosím, a prijmite poďakovanie za vašu trpezlivosť.
<P>
Ako vieme, Európsky parlament si už veľa rokov želá vyjadriť svoj názor na malé a stredné podniky, ktoré predstavujú 99 % všetkých európskych spoločností a 75 miliónov pracovných miest, zatiaľ čo v súčasnosti iba 3 % MSP majú prístup k zahraničnému vonkajšiemu trhu a iba 8 % k vnútornému trhu.
<P>
Z tohto dôvodu žiadame Radu a Komisiu, aby tieto skutočnosti vzala do úvahy pri viacstranných a dvojstranných rokovaniach, pri prístupe na vonkajšie trhy, v boji proti falšovaniu, pri používaní nástrojov na ochranu obchodu a konkurencie vo verejnom obstarávaní. Obchod je kľúčom k väčšej prosperite.
<P>
Rada by som poďakovala svojim kolegom vo Výbore pre zahraničný obchod a predovšetkým tieňovým spravodajkyniam dvoch najväčších skupín, pani Saïfiovej a pani Locatelliovej, a vyjadrila srdečnú vďaku sekretariátu a predovšetkým pánovi doktorovi Bendinimu. Som presvedčená, že vďaka našej práci dnes Komisii odovzdávame spoločné myšlienky a návrhy o téme, ktorá je blízka pani Ashtonovej, ako sme počuli v jej úvodnom prejave, a ktorej sa aspoň čiastočne treba venovať, ak ju chceme vyriešiť, a tou je vážna hospodárska a finančná kríza, ktorá prenasleduje našich pracovníkov a občanov.

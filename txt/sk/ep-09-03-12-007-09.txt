<CHAPTER ID="007-09">
9. Správa o pokroku Chorvátska za rok 2008 (hlasovanie) 
<P>
Pred hlasovaním o pozmeňujúcom a doplňujúcom návrhu 13:
<SPEAKER ID="109" NAME="Hannes Swoboda" LANGUAGE="DE">
Ďakujem, pán predseda. Skupiny medzi sebou počas posledných pár dní veľa diskutovali, vlastne až do poslednej chvíle. Myslím si, že tento pozmeňujúci a doplňujúci návrh má v tomto Parlamente širokú podporu a aj podľa bezprostredných informácií, ktoré som získal, zaň zhodne hlasovali Chorvátsko aj Slovinsko.
<P>
Znenie pozmeňujúceho a doplňujúceho návrhu v angličtine je takéto:
<P>
"pripomína neformálnu dohodu, ktorú dosiahli premiéri Chorvátska a Slovinska 26. augusta 2007 o predložení ich sporu o hranice medzinárodnému orgánu, víta ochotu Chorvátska a Slovinska prijať ponuku Komisie pôsobiť v úlohe sprostredkovateľa a domnieva sa, že toto sprostredkovanie by sa malo zakladať na medzinárodnom práve; v tejto súvislosti očakáva rýchly pokrok pri rozhovoroch o pristúpení;".

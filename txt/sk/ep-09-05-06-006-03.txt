<CHAPTER ID="006-03">
3. Orgán európskych regulátorov pre elektronické komunikácie a jeho úrad (
<SPEAKER ID="166" NAME="Catherine Trautmann" LANGUAGE="FR">
Vážená pani predsedajúca, požiadala som, aby sme tiež mohli hlasovať o kompromise, keďže má širší rozsah než samotný pozmeňujúci a doplňujúci návrh 46. Rozhodli ste nedať tento kompromis na hlasovanie bez podania vysvetlenia a bez odpovede spravodajkyni. Chcela by som, aby ste si to uvedomili, a chcela by som vám povedať, že ľutujem, že nebolo rešpektované naše odporúčanie a ani odporúčanie spravodajcu o hlasovaní nášho Parlamentu.
<P>
Tiež by som chcela povedať - na vysvetlenie hlasovania, ktoré sa práve uskutočnilo - že ak ktorákoľvek časť z celého kompromisu nie je odsúhlasená, predmetom zmierovacieho konania je celý balík. To je výsledok hlasovania, ktoré sa koná dnes.
<SPEAKER ID="167" NAME="Predsedajúca">
Ďakujem vám, vážená pani Trautmannová, myslím, že Parlament chápe dôsledky svojho konania, ale napriek tomu vám ďakujem, že ste na to upozornili. Nebolo by vhodné prijať ďalší kompromis a hlasovanie bolo predsa viac než jasné.
<P>


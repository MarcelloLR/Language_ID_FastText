<CHAPTER ID="001">
Otvorenie rokovania
<P>
(Rokovanie sa začalo o 9.00 hod.)
<P>
°
<P>
° °
<SPEAKER ID="005" NAME="Monica Frassoni" AFFILIATION="Verts/ALE">
(IT) Vážená pani predsedajúca, dámy a páni, ako viete, včera bol po bližšie nešpecifikovanom incidente v slovinskej jadrovej elektrárni spustený systém ECURIE - bezpečnostný systém Európskeho spoločenstva. Pohotovostný stav bol neskoršie odvolaný, ale pochybnosti týkajúce sa povahy udalosti a dôvodov vyhlásenia tohto veľmi nezvyčajného stavu pretrvávajú. Preto by sme radi využili skutočnosť, že sa na dnešnom zasadnutí zúčastní Komisia a že je Slovinsko predsedníckym štátom, a vyzvali predsedníctvo a Komisiu, aby informovali Európsky parlament, a teda aj verejnosť, o skutočných dôvodoch, ktoré zapríčinili tento úplne výnimočný postup. Vážená pani predsedajúca, bola by som vďačná, keby ste tejto požiadavke vyhoveli.
<SPEAKER ID="006" NAME="Predsedajúca">
Domnievam sa, že slovinské predsedníctvo, ktoré sa dnes dostaví, sa k tejto požiadavke vráti.

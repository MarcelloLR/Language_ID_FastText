<CHAPTER ID="004-03">
3. - (
<P>
- Pred hlasovaním:
<SPEAKER ID="105" NAME="Francesco Enrico Speroni" AFFILIATION="UEN">
(IT) Vážená pani predsedajúca, dámy a páni, rád by som predniesol faktickú poznámku. Bez toho, že by som chcel zasahovať do ustáleného postupu, rád by som vedel, či existuje pravidlo, podľa ktorého je povinné zakaždým uviesť okrem výsledku aj počet hlasujúcich, počet zdržaní, atď. alebo či je to vaša vlastná voľba.
<SPEAKER ID="106" NAME="Predsedajúca">
Ak si neželáte, aby som vám to povedala, neurobím tak, no určite je dobré, byť si istý.
<P>
Po hlasovaní o odseku 60:
<SPEAKER ID="107" NAME="Thomas Wise" AFFILIATION="IND/DEM">
Pani predsedajúca, mohli by ste tie výsledky aspoň uviesť na obrazovke pred nami, keď ich už nebudete vyhlasovať?
<SPEAKER ID="108" NAME="Predsedajúca">
Ak chcete vidieť výsledky, stačí sa pozrieť hore.
<P>
- Po hlasovaní:
<SPEAKER ID="109" NAME="Robert Evans" AFFILIATION="PSE">
Pani predsedajúca, služby mi poskytli informáciu, že každé dodatočné hlasovanie podľa mien vyjde na 400 EUR, čo znamená, že cena včerajšieho nerozvážneho činu dosiahla výšku 25 000 EUR.
<P>
Takže by som sa spýtal tých, čo sa stále dožadujú hlasovaní podľa mien, či si myslia, či ide o dobré využitie peňazí daňových poplatníkov.
<SPEAKER ID="110" NAME="Daniel Hannan" AFFILIATION="PPE-DE">
Pani predsedajúca, ak cena každého hlasovania podľa mien naozaj predstavuje 400 EUR, navrhujem, aby táto snemovňa fungovala so všetkou efektivitou, ktorú uplatňuje aj vo veciach spoločnej poľnohospodárskej politiky, štrukturálnej pomoci, medzinárodného rozvoja a zvyšného rozpočtu Európskej únie. Určite to dokážeme lacnejšie!
<SPEAKER ID="111" NAME="Kathy Sinnott" AFFILIATION="IND/DEM">
Pani predsedajúca, mám praktický návrh. Jeden z nákladov je preklad hlasovaní, no ide iba o čísla, takže potrebujeme iba jedno vydanie týchto hlasovaní. Nemusíme ich prekladať do každého jazyka, pretože ide len o čísla. Mená sú rovnaké v každom jazyku. Tu môžeme ušetriť. Takisto mám na mysli všetok papier spotrebovaný v Parlamente. Najdôležitejšie pre občana je vedieť, ako hlasujeme.
<P>
(potlesk)

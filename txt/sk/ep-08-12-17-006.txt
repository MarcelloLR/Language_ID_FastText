<CHAPTER ID="006">
Oficiálne privítanie
<SPEAKER ID="093" NAME="Predseda">
Dámy a páni, chcel by som vás poprosiť, aby ste sa o malú chvíľu zúčastnili aj na slávnostnej ceremónii, čo by sa patrilo vzhľadom na našich hostí, nositeľov Sacharovovej ceny. Ešte predtým, než na niekoľko minút preruším schôdzu, kým neprídu naši hostia, chcel by som privítať delegáciu sýrskeho parlamentu na čele s pánom Sulejmanom Haddadom, predsedom Výboru pre zahraničné veci Zhromaždenia sýrskeho ľudu, ktorá tu je v rámci 10. medziparlamentného stretnutia EP a Sýrie. Našich sýrskych hostí tu veľmi srdečne vítam.
<P>
Musím povedať, že táto návšteva sa uskutočňuje za priaznivých okolností. Nedávno bola podpísaná dohoda o pridružení medzi EÚ a Sýriou a čoskoro bude predložená na schválenie Európskemu parlamentu.
<P>
Európsky parlament je presvedčený, že Sýria môže zohrávať pozitívnu úlohu na Blízkom východe a najmä v Únii pre Stredozemie. Delegácii želám príjemný pobyt v Štrasburgu a plodnú výmenu názorov, ktorá môže naše vzájomné vzťahy len zlepšiť. Ešte raz vás čo najsrdečnejšie vítam.
<P>
Týmto prerušujem schôdzu na niekoľko minút a o chvíľu sa stretneme na slávnostnej schôdzi.
<P>
(Rokovanie bolo prerušené o 12.05 hod. a pokračovalo o 12.15 hod.)

<CHAPTER ID="014">
Vysvetlenia hlasovania
<P>
Písomné vysvetlenia hlasovania:
<SPEAKER ID="046" NAME="William " AFFILIATION="The Earl of) Dartmouth  (EFD">
písomne. - Guvernér Bank of England (Mervyn King) sa vyjadril, a verím, že správne, že "banky sú medzinárodné, keď fungujú, ale národné, keď krachujú...". Keď treba banky zachrániť, platia národné vlády a daňoví poplatníci. Z toho preto vyplýva, že bankový dohľad sa musí vykonávať na národnej úrovni, a nie prostredníctvom EÚ. Preto som hlasoval proti zriadeniu osobitného výboru EÚ pre finančnú a hospodársku krízu.
<SPEAKER ID="998" NAME="Maria Da Graça Carvalho  " LANGUAGE="PT">
Zriadenie osobitného výboru pre finančnú a hospodársku krízu ako orgánu, ktorý bude analyzovať a hodnotiť koordináciu opatrení prijatých členskými štátmi na podporu udržateľného kvalitatívneho rastu, je dôležité. Je nevyhnutné analyzovať a hodnotiť rozsah sociálnej, hospodárskej a finančnej krízy, ale aj navrhovať vhodné opatrenia na dlhodobú obnovu spoľahlivých, stabilných finančných trhov schopných podporovať udržateľný hospodársky rast, ktorý je schopný bojovať s nezamestnanosťou a reagovať na demografické a klimatické problémy.
<P>
Je dôležité podporovať zapojenie univerzít, predstaviteľov vedeckej komunity a výskumných pracovníkov ako strategických partnerov. Toto partnerstvo sa musí podporovať, keďže z krátkodobého hľadiska bude pre nás rozhodujúce pri riešení hospodárskej krízy a problémov s nezamestnanosťou, ako aj pri hľadaní dlhodobých riešení na vyrovnanie sa s problémom zmeny klímy vyvíjaním a využívaním čistých foriem energie.
<SPEAKER ID="047" NAME="Diogo Feio  " LANGUAGE="PT">
Zriadenie osobitného výboru pre finančnú a hospodársku krízu bude zrejme pre budúcnosť EÚ kľúčové. Na dosiahnutie tejto budúcnosti nestačí len diskutovať a navrhovať opatrenia, treba tiež vypracovať mechanizmy, ktoré sa budú dať zaviesť s cieľom vyhnúť sa podobnej situácii v neďalekej budúcnosti. Preto sa musíme z tejto krízy poučiť tak, že preskúmame jej príčiny a dôsledky. Rovnako dôležité je napraviť zlyhania finančného systému, ktoré viedli k súčasnej situácii, prijatím lepších právnych predpisov, ktoré budú skutočne odôvodnené.
<P>
Nemôžeme si dovoliť riskovať a vytvoriť regulačné prostredie, ktoré bude také prísne, že by mohlo ešte viac oddialiť obnovu, alebo v ovzduší silnej konkurencie urobiť z EÚ neatraktívny finančný trh.
<P>
Tento výbor by tiež mohol pokračovať dlhšie než plánovaných 12 mesiacov, aby mohol sledovať a posudzovať opatrenia, ktoré budú prijaté počas súčasnej krízy.
<SPEAKER ID="048" NAME="Petru Constantin Luhan  " LANGUAGE="RO">
Podporujem toto opatrenie a som plne presvedčený, že tento výbor vykoná primeranú analýzu rozsahu finančnej krízy, ktorá postihla každý členský štát, a že predloží odborné odporúčania, ktoré prispejú k hospodárskej obnove Európskej únie. O návrhu som však nemohol hlasovať, pretože som mal problém s hlasovacou kartou.
<SPEAKER ID="049" NAME="Franz Obermayr  " LANGUAGE="DE">
Prekonanie súčasnej finančnej krízy a jej dosahu na hospodárstva členských štátov EÚ a v konečnom dôsledku na sociálne oblasti si vyžaduje intenzívne spoločné úsilie. Rozhodnutie Konferencie predsedov zo 17. septembra 2009 využiť na vykonanie štruktúrovanej analýzy a vypracovanie návrhov vhodných opatrení na zachovanie trvalo udržateľných finančných trhov odolných voči kríze osobitný výbor si zaslúži podporu. Kriticky však treba povedať, že od objavenia sa prvých príznakov krízy v minulom roku a od nástupu samotnej krízy začiatkom tohto roku už prešlo viac ako 12 mesiacov. Opatrenia, ktoré boli odvtedy zavedené, treba vnímať predovšetkým ako potláčanie príznakov a ako núdzové opatrenia na zabezpečenie pracovných miest. Na podporu tohto návrhu treba povedať, že osobitná pozornosť sa musí venovať koordinovaným a cieleným opatreniam, pretože, pri všetkej úcte voči zásade subsidiarity, individuálne riešenia napokon opäť povedú k deformáciám hospodárskej súťaže.

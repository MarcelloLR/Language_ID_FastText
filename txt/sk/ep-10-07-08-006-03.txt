<CHAPTER ID="006-03">
3. Kosovo (
<SPEAKER ID="154" NAME="Jelko Kacin" AFFILIATION="ALDE">
Vážený pán predseda, v pondelok ráno došlo k pokusu o zavraždenie nášho kolegu Petra Miletiča, poslanca kosovského parlamentu a vedúceho predstaviteľa liberálnej strany srbskej menšiny Samostalna Liberalna Stranka. Bol dvakrát postrelený a zranený.
<P>
Je jedným z nás - je poslancom parlamentu. Útok na poslanca parlamentu, nech sa odohrá kdekoľvek, predstavuje útok na demokraciu. Tento útok bol namierený proti úsiliu o dosiahnutie trvalej stability v regióne západného Balkánu. Teraz sa nachádza na jednotke intenzívnej starostlivosti v Mitrovici. Zaželajme mu rýchle a úspešné uzdravenie a vyjadrime mu plnú politickú a ľudskú podporu.
<P>
(potlesk)
<SPEAKER ID="155" NAME="Predseda">
Všetci sa stotožňujeme s tým, čo ste povedali.
<P>
Pred hlasovaním o pozmeňujúcom a doplňujúcom návrhu 11:
<SPEAKER ID="156" NAME="Pier Antonio Panzeri" AFFILIATION="S&amp;D">
(IT) Vážený pán predseda, dámy a páni, žiadam, aby bol výraz "všetci ľudia" vymazaný, keď sa výslovne hovorí o dialógu. Posledná veta by teda mala znieť: "si myslí, že by obe strany mali k dialógu zaujať pragmatický prístup v prospech Kosova a Srbska."
<SPEAKER ID="158" NAME="Ulrike Lunacek" AFFILIATION="Verts/ALE">
(DE) Chcela by som, aby tu bol uvedený aj oficiálny názov poradného stanoviska Medzinárodného súdneho dvora.
<P>
Prečítam ho v angličtine. Oficiálny názov znie: "Súlad jednostranného vyhlásenia nezávislosti dočasnými orgánmi kosovskej samosprávy s medzinárodným právom."
<SPEAKER ID="161" NAME="Ulrike Lunacek" AFFILIATION="Verts/ALE">
Vážený pán predseda, tento pozmeňujúci a doplňujúci návrh sa týka nedávnych násilností v Kosove, ktoré náš kolega pán Kacin už spomínal a pri ktorých bol v pondelok postrelený etnický Srb a poslanec kosovského parlamentu Petar Miletič. Spoločne s naším Parlamentom mu želám veľmi rýchle uzdravenie.
<P>
Odohral sa aj ďalší incident a nevedela som sa k nemu vyjadriť pred ukončením hlasovania o pozmeňujúcich a doplňujúcich návrhoch, takže teraz prečítam tento ústny pozmeňujúci a doplňujúci návrh: "vyjadruje hlboké znepokojenie z krvavého výbuchu, ku ktorému došlo v Severnej Mitrovici 2. júla 2010 počas protestov proti otvoreniu kancelárie orgánov štátnej správy a pri ktorom prišla o život jedna osoba a desať bolo zranených, ako aj z útoku na etnického Srba, ktorý je poslancom Kosovského zhromaždenia, ku ktorému došlo 5. júla 2010; ostro odsudzuje všetky násilné akty a vyzýva zúčastnené strany, aby konali zodpovedne; vyzýva misiu EULEX, aby vyvinula všetko úsilie na upokojenie napätia a na zabránenie ďalším násilnostiam, a žiada kosovskú políciu, aby v spolupráci s misiou EULEX okamžite začala dôkladné a nestranné vyšetrovanie uvedených činov s cieľom postaviť ich páchateľov pred súd."

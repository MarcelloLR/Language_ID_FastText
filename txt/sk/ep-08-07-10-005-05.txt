<CHAPTER ID="005-05">
5. Situácia v Číne po zemetrasení a pred olympijskými hrami (hlasovanie) 
<P>
- Pred hlasovaním o pozmeňujúcom a doplňujúcom návrhu č. 7:
<SPEAKER ID="031" NAME="Vytautas Landsbergis" AFFILIATION="PPE-DE">
Vážená pani predsedajúca, môj ústny pozmeňujúci a doplňujúci návrh sa týka odseku 8, v ktorom zaznieva výzva určená čínskym úradom, aby zastavili diskrimináciu rôznych skupín. Navrhujem, aby sme za spojením "odborových aktivistov" do textu vložili slová "členov hnutia Falun gong." Ide o ľudí, ktorí praktizujú istý druh pohybových a dychových cvičení, no komunistické úrady s nimi zaobchádzajú ako s disidentmi a prenasledujú ich.
<P>
(Parlament schválil tento ústny pozmeňujúci a doplňujúci návrh)
<P>
- Po hlasovaní:
<SPEAKER ID="033" NAME="Reinhard Rack" AFFILIATION="PPE-DE">
(DE) Vážená pani predsedajúca, dnes máme pred sebou pomerne veľké množstvo dôležitých hlasovaní. Vzhľadom na to skutočne nie je potrebné, aby pán Cohn-Bendit neustále chrlil komentáre a konverzoval počas hlasovania; je to rozptyľujúce.
<SPEAKER ID="034" NAME="José Ribeiro e Castro" AFFILIATION="PPE-DE">
Vážená pani predsedajúca, chcel by som upozorniť na skutočnosť, že sme práve zamietli pozmeňujúci a doplňujúci návrh, v ktorom sa požadovalo prepustenie osoby, ktorá je nominovaná na Sacharovovu cenu. Keď budeme najbližšie v decembri udeľovať Sacharovovu cenu, mali by sme laureátom radšej pre istotu dať putá, aby mohli ísť rovno do väzenia!
<P>
(silný potlesk)

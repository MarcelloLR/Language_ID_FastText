<CHAPTER ID="002">
In memoriam
<SPEAKER ID="006" NAME="Predseda">
Dámy a páni, mám smutnú povinnosť informovať vás o úmrtí kolegu poslanca a bývalého kolegu poslanca.
<P>
Náš kolega poslanec Fausto Correia zomrel včera ráno. Narodil sa 29. októbra 1951 v meste Coimbra a mal len 55 rokov. Zanechal po sebe ženu a troch synov. Vyštudoval právo na univerzite vo svojom rodnom meste Coimbra a pokračoval vynikajúcou kariérou obhajcu, novinára a následne politika v Portugalsku. Dlho bol poslancom portugalského parlamentu, ako aj štátnym tajomníkom premiéra Antónia Guterresa. Od roku 2004 bol poslancom Európskeho parlamentu. Fausto Correia bol a zostane v Portugalsku slávnym a obľúbeným vďaka svojmu sústavnému a dlhodobému poslaniu nastoliť demokraciu a svojej oddanosti základným hodnotám bratstva a susedstva. Fausto Correia bude veľmi chýbať jeho rodine, priateľom a nám, jeho kolegom poslancom.
<P>
Kondolenčná kniha, do ktorej môžu poslanci a personál Európskeho parlamentu prispieť svojimi prejavmi sústrasti, bude k dispozícii počas rokovania tento týždeň v stredu a vo štvrtok pred sálou.
<P>
S veľkým zármutkom sme sa dozvedeli o úmrtí nášho bývalého kolegu poslanca Christiana de la Malčne, ktorý bol poslancom Európskeho parlamentu v dvoch obdobiach - od roku 1959 do roku 1961 a v rokoch 1962 až 1994. Christian de la Malčne, ktorý bol tiež bývalým ministrom a senátorom za prezidenta De Gaullea, zomrel 26. septembra vo veku 86 rokov. Ako bývalý predseda skupiny Európskych progresívnych demokratov a skupiny Európskej obnovy a demokratickej aliancie bol Christian de la Malčne zarytým Európanom srdcom i mysľou. Svoj život zasvätil silnej a demokratickej Európe a politickému spoločenstvu.
<P>
Christian de la Malène bol kolega a priateľ, ktorého si budeme pamätať pre jeho ľudskosť a jeho politickú odhodlanosť. Pri tejto príležitosti si ho chceme s vďačnosťou pripomenúť.
<P>
Prosím o minútu ticha na pamiatku našich zosnulých kolegov.
<P>
(Zhromaždenie povstalo a zachovalo minútu ticha.)

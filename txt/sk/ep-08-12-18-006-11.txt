<CHAPTER ID="006-11">
11. Bezpečnosť hračiek (
<P>
- Po ukončení hlasovania o pozmeňujúcom a doplňujúcom návrhu 142:
<SPEAKER ID="096" NAME="Herbert Reul" AFFILIATION="PPE-DE">
(DE) Vážený pán predseda, mám procedurálnu námietku. Je jasné, že sa nachádzame v procese prijímania rozhodnutia, smernice, na základe trojstrannej dohody. Včera bol stav vecí podobný v súvislosti s obchodovaním s emisiami. Dnes správne hlasujeme o všetkých ďalších pozmeňujúcich a doplňujúcich návrhoch oddelene až po prijatí celkového rozhodnutia. Je to podľa mňa správne a náležité. Včera sme tak nepostupovali a ja naozaj nedokážem pochopiť, prečo. Situácia bola rovnaká, ale oddelené hlasovanie sa neuskutočnilo, čo nepovažujem za prijateľné. Napokon, včera som predložil pozmeňujúci a doplňujúci návrh, rovnako ako 40 ďalších kolegov poslancov, a myslím, že máme právo, aby sa aj o nich hlasovalo.
<SPEAKER ID="097" NAME="Predseda">
Robím si len svoju prácu a mám len výkonnú funkciu. Môžem veci ovplyvniť, ale nemám žiadnu skutočnú moc.
<SPEAKER ID="098" NAME="Hannes Swoboda" AFFILIATION="PSE">
(DE) Vážený pán predseda, bolo by dobré, keby ste sa spojili s Konferenciou predsedov a zvážili zavedenie všeobecného postupu. Určite by som privítal, keby to bol ten, ktorý sme použili včera, no v takýchto prípadoch by sme vždy mali hlasovať podľa rovnakého systému.
<SPEAKER ID="099" NAME="Predseda">
Budeme to tlmočiť Konferencii predsedov a nejakým spôsobom dospejeme k rozhodnutiu.
<SPEAKER ID="100" NAME="Evelyne Gebhardt" AFFILIATION="PSE">
(DE) Vážený pán predseda, dohoda medzi Parlamentom a Radou zahŕňala aj vyhlásenie Komisie, ktoré nám prisľúbil pán komisár Verheugen. V pondelok toto vyhlásenie neurobil. Predpokladala som, že pán komisár Verheugen - ktorý tu dnes, samozrejme, nie je, ale zastupuje ho pán komisár Barrot - tu ešte pred hlasovaním prednesie toto vyhlásenie, ktoré sa týka troch bodov dôležitých pre Parlament. Zatiaľ som však žiadne takéto vyhlásenie nepočula. Rada by som sa bezodkladne dozvedela, aký je skutočný stav vecí.
<SPEAKER ID="101" NAME="Predseda">
Predseda o tom nebol informovaný, ale teraz to beriem na vedomie. Pani Gebhardtová, kedy by podľa vás bolo vhodné, aby Komisia predniesla svoje vyhlásenie, ak to bude chcieť urobiť - teraz alebo neskôr?
<SPEAKER ID="102" NAME="Evelyne Gebhardt" AFFILIATION="PSE">
(DE) Vážený pán predseda, toto vyhlásenie si väčšinou vypočujeme pred hlasovaním, pretože je súčasťou textu, no text ešte nebol oficiálne predložený Parlamentu v písomnej podobe. Preto najprv potrebujeme oficiálnu verziu textu - to by malo byť samozrejmé.
<SPEAKER ID="103" NAME="Predseda">
Vážená pani Gebhardtová, hovoríte, že vyhlásenie si obyčajne vypočujeme na začiatku, no ten čas už uplynul.
<P>
Pán podpredseda Barrot, chcete urobiť vyhlásenie teraz?
<SPEAKER ID="104" NAME="Jacques Barrot">
podpredseda Komisie. - (FR) Vážený pán predseda, budem reagovať na požiadavku pani Gebhardtovej a predložím vám tri vyhlásenia, ktoré sa môžu pridať do dokumentu.
<SPEAKER ID="105" NAME="Predseda">
Vážený pán podpredseda, aké je vyhlásenie dlhé? Ak nie je príliš dlhé, chcel by som vás poprosiť, aby ste ho prečítali, ako žiadala pani Gebhardtová.
<SPEAKER ID="106" NAME="Jacques Barrot">
podpredseda Komisie. - Vážený pán predseda, ide o tri vyhlásenia: vyhlásenie Európskej komisie o monitorovaní bezpečnostných aspektov; vyhlásenie Európskej komisie o požiadavkách na hračky, ktoré majú vydávať zvuk; vyhlásenie Európskej komisie o klasifikácii kníh.
<P>
(FR) Môžem ich prečítať.
<SPEAKER ID="108" NAME="Predseda">
To bolo technické vysvetlenie.
<SPEAKER ID="109" NAME="Hannes Swoboda" AFFILIATION="PSE">
(DE) Vážený pán predseda, chcel by som požiadať, aby sme za týchto okolností pristúpili k hlasovaniu, ale nie k záverečnému hlasovaniu. Budeme si tak môcť pozrieť text a potom uskutočniť záverečné hlasovanie v januári, ak budeme spokojní.
<P>
(Poslanci na znak súhlasu búchajú po stoloch.)
<SPEAKER ID="110" NAME="Predseda">
Z vašej reakcie usudzujem, že podporujete návrh pána Swobodu. V takom prípade by sme teraz mali pristúpiť k hlasovaniu, ale neuskutočniť záverečné hlasovanie.
<P>
- Po ukončení hlasovania o pozmenenom a doplnenom návrhu:
<P>
Záverečné hlasovanie sa uskutoční, keď si vypočujeme úplné stanovisko Komisie.
<SPEAKER ID="111" NAME="Jacques Toubon" AFFILIATION="PPE-DE">
(FR) Vážený pán predseda, celú rozpravu som sledoval od začiatku do konca, najmä v pondelok večer. Musíme prijať zodpovedný postoj, čo sa týka bezpečnosti našich spoluobčanov. Očakávajú súrne prijatie týchto právnych predpisov, ktoré by mali zvýšiť bezpečnosť detí a rodín. Nemôžeme čakať.
<P>
V pondelok večer pán Verheugen veľmi presne referoval o obsahu troch vyhlásení, ktoré poskytol pán Barrot. Išlo o takmer formálne predloženie týchto vyhlásení. Ako povedal v pondelok večer pán komisár Verheugen, môžeme a musíme hlasovať - je to naša povinnosť voči európskym spotrebiteľom.
<P>
(potlesk)
<SPEAKER ID="112" NAME="Predseda">
Dámy a páni, pred chvíľou ste mali opačný názor. Hlasujme teraz teda o tom, či sa hlasovanie uskutoční.
<SPEAKER ID="113" NAME="Bernd Posselt" AFFILIATION="PPE-DE">
(DE) Vážený pán predseda, pri všetkej úcte by som sa rád opýtal, prečo pán komisár nemôže prečítať text, ktorý priniesol. Je v tomto smere nejaký zásadný problém?
<SPEAKER ID="114" NAME="Predseda">
Pán komisár nemôže alebo nechce odpovedať, pán Posselt. Pokiaľ ide o mňa, nechcem sa k tomu vyjadrovať, pretože to nie je moja úloha.

<CHAPTER ID="007-07">
7. IASCF: IASCF: Revízia stanov - verejná zodpovednosť a zloženie IASB - návrhy na zmenu (hlasovanie) 
<P>
- Pred začiatkom hlasovania:
<SPEAKER ID="094" NAME="Elisa Ferreira" AFFILIATION="PSE">
(PT) Chcem upozorniť na to, že v hlasovacom zozname skupiny PSE je tlačová chyba. Chcem požiadať kolegov, aby v súvislosti so spôsobom svojho hlasovania sledovali pokyny koordinátora.
<P>
- Po ukončení hlasovania o odseku 5:
<SPEAKER ID="096" NAME="Piia-Noora Kauppi" AFFILIATION="PPE-DE">
Vážený pán predsedajúci, medzi skupinami sme sa dohodli, že pozmeňujúci a doplňujúci návrh 4 od skupiny ALDE neprepadne, ani keď bude prijatý pozmeňujúci a doplňujúci návrh 2, pretože tieto pozmeňujúce a doplňujúce návrhy sú zlučiteľné. Mali sme preto hlasovať aj o pozmeňujúcom a doplňujúcom návrhu 4. Táto zmena sa vykonáva ako ústny pozmeňujúci a doplňujúci návrh, ak teda niekto má k tomu námietky, chápem to, ale medzi skupinami sme sa dohodli, že by sa mal prijať aj pozmeňujúci a doplňujúci návrh 4 a mali by sme o ňom hlasovať.
<SPEAKER ID="097" NAME="Predsedajúci">
Výsledky záverečného hlasovania oznámim až po vyriešení tohto malého problému. Potrebujem vysvetlenie od predsedníčky gestorského výboru. Podľa našich rokovacích služieb je tu problém s úvodom, pretože v prvom pozmeňujúcom a doplňujúcom návrhu je uvedený výraz "ľutuje", zatiaľ čo v druhom "vyjadruje pochybnosti". Môžete nám to vysvetliť?
<SPEAKER ID="098" NAME="Pervenche Berès" AFFILIATION="PSE">
(FR) Vážený pán predsedajúci, domnievam sa, že sa pani Kauppiová mýli, pretože pozmeňujúci a doplňujúci návrh 4 od pána Klinza súvisí s tým istým odsekom ako pozmeňujúci a doplňujúci návrh 2 pani Kauppiovej. Keďže Parlament hlasoval o pozmeňujúcom a doplňujúcom návrhu 2 pani Kauppiovej, podľa definície pozmeňujúci a doplňujúci návrh 4 prepadá.
<SPEAKER ID="099" NAME="Predsedajúci">
(FR) Teší ma, že predsedníčka gestorského výboru súhlasí s analýzou rokovacích služieb. Pani Kauppiová, je mi ľúto, ale vašu žiadosť nemôžem uskutočniť.

<CHAPTER ID="011-03">
3. Trest smrti, menovite prípad Troya Davisa
<SPEAKER ID="279" NAME="Predsedajúci">
Ďalším bodom je rozprava o šiestich návrhoch uznesení týkajúcich sa trestu smrti, menovite prípadu Troya Davisa.
<SPEAKER ID="280" NAME="Marios Matsakis">
autor. - Pán predsedajúci, tento Parlament zaujal jasné a dôrazné stanovisko týkajúce sa trestu smrti. Podporuje jeho zrušenie a potrebu okamžitého moratória na popravy, pri ktorých sa stále používa trest smrti.
<P>
Je to prípad mnohých štátov v USA, ako napríklad Georgia, kde čaká Troy Davis na svoju zákonnú vraždu, ktorá sa má uskutočniť koncom júla. Ak odhliadneme od ideologických a humanistických úvah proti popravám ľudských bytostí, zdá sa, že v prípade Troya Davisa sú tu ďalšie dôvody na pochybnosti. Ide predovšetkým pochybnosti o priamych a právoplatných dôkazoch, na základe ktorých bol odsúdený.
<P>
Domnievame sa, že tieto pochybnosti znamenajú pre každého logicky mysliaceho jedinca dôvod na začatie nového procesu v tomto prípade. A preto vyzývame príslušné úrady v USA, aby prikázali obnovenie procesu v prípade Troya Davisa a aby v prípade, že mu bude znovu preukázaná vina, bol jeho trest smrti zmenený na doživotné väzenie.
<P>
Okrem toho ešte raz vyzývame vládu Spojených štátov a všetky vlády na svete, ktoré stále využívajú trest smrti, aby ho v záujme ľudskosti zrušili. Vyzývame predovšetkým vlády krajín ako Čína, Irán, Pakistan a Saudská Arábia, kde sa popravy ešte stále pravidelne uskutočňujú, a často desivým a barbarským spôsobom, aby ich zastavili.
<SPEAKER ID="281" NAME="Ryszard Czarnecki">
autor. - (PL) Pán predsedajúci, nechcel by som, aby sme v tejto rozprave hovorili o treste smrti ako takom. Keďže nemôžeme skryť fakt, že názory na túto problematiku sa rôznia, zdá sa mi, že by sme mali hovoriť o veľmi konkrétnom prípade jednotlivca, ktorý bol odsúdený na trest smrti, pričom následne siedmi z deviatich svedkov, ktorí proti nemu svedčili, svoje svedectvo stiahli. Je to veľmi konkrétna situácia. Nechcel by som, aby sme skĺzli k abstraktnej rozprave o tom, či je trest smrti úplne zlý alebo nie. Nechcem teraz vyzývať úrady Spojených štátov na zmenu zákona z roku 1972, ktorý pred 36 rokmi obnovil používanie trestu smrti. Hovoríme o konkrétnom a výnimočne kontroverznom prípade. Naozaj stojí za to brániť pána Davisa a dokázať, že existujú situácie, v ktorých sa oplatí zasiahnuť. Chcel by som varovať pred generalizovaním a to je zároveň dôvod, prečo som nepodpísal toto spoločné uznesenie.
<SPEAKER ID="282" NAME="Jean Lambert">
autorka. - Pán predsedajúci, tento prípad je určite naliehavý, pretože ako sme počuli, poprava sa má konať koncom tohto mesiaca. Preto by som chcela naliehavo vyzvať každého z nás, čo sedíme v tejto rokovacej sále a počúvame túto diskusiu, aby osobne podal protest na adresu americkej vlády - a samozrejme vlády štátu Georgia - a zistil, či je možné dosiahnuť zmiernenie. Potom, ak to bude potrebné, by sme sa priklonili k obnoveniu procesu. Tento človek by aspoň stále žil a bolo by možné obnoviť proces. Myslím, že to, že sa k tomu sami postavíme zodpovedne, je rovnako dôležité ako prehlásenia Parlamentu.
<P>
V tomto konkrétnom prípade boli dôkazy - ako sme počuli od mnohých svedkov - stiahnuté a navzájom sa vylučovali. Hodnotiaci tím Združenia amerických advokátov zaoberajúci sa trestom smrti v štáte Georgia zverejnil správu, ktorá sa zaoberá situáciou v tomto konkrétnom štáte. Podľa nej patrí medzi najzávažnejšie zistené problémy neprimeraný právny zástupca a znepokojenie z toho, že obžalovaní, ktorí sú už umiestnení v oddelení pre väzňov odsúdených na smrť, nemôžu mať adekvátneho obhajcu na svojich pojednávaniach. Správa poukazuje na to, že Georgia je jediným štátom, ktorý neposkytol väzňom odsúdeným na smrť právnikov, ktorí by im pomohli sa odvolať proti rozsudku.
<P>
Existuje teda množstvo dôvodov na to, prečo sa zaoberať týmto konkrétnym prípadom, ktorý je citovaný v nadpise uznesenia o treste smrti, a to prípadom Troya Davisa. Zároveň by som však rada otvorila aj iné prípady, najmä to, čo sa práve deje s niektorými zadržanými osobami vo väznici Guantánamo. Jeden prípad sa týka konkrétne občana s trvalým pobytom v Británii, Binyamina Mohameda, ktorého v tejto väznici zadržiavajú viac než šesť rokov a pravdepodobne bude postavený pred vojenskú komisiu, ktorá ho tiež môže odsúdiť na trest smrti.
<P>
Tento Parlament a celá Európska únia zastávajú veľmi dôrazné stanovisko k trestu smrti. Považujeme ho za niečo, čo by civilizovaná spoločnosť nemala používať, a existuje príliš veľa dôvodov, aby sa tresty smrti neuplatňovali. Prípad Troya Davisa je, myslím, absolútne klasickým príkladom skutočných problémov vykonávania trestu smrti.
<P>
Preto chcem okrem výzvy obsiahnutej v tomto konkrétnom uznesení opäť vyzvať všetkých z nás, aby sme ako zodpovední jednotlivci tiež konali a odkomunikovali naše znepokojenie v tomto prípade.
<SPEAKER ID="283" NAME="Laima Liucija Andrikienė">
autorka. - (LT) Európsky parlament prijal už dosť uznesení, ktoré podporujú zrušenie trestu smrti a popráv alebo aspoň zavedenie moratória na popravy v krajinách, v ktorých sa trest smrti stále používa.
<P>
Dnes my, Európsky parlament, podporujeme osobu, ktorú sme nikdy nestretli, Troya Davisa, ktorého poprava sa má uskutočniť na konci tohto mesiaca. Viete si sami seba predstaviť na jeho mieste? Musel stráviť 17 rokov čakaním na oslobodenie alebo popravu, ak existujú jasné dôkazy o jeho nevine, keď sedem svedkov, ktorí proti nemu svedčili, svoje výpovede stiahli a podobne. Vieme o niekoľkých prípadoch, keď bola osoba popravená a jej nevina sa dokázala až potom. Existuje mnoho známych prípadov, kde sú ľudia odsúdení na trest smrti, no vyhnú sa poprave vďaka objaveniu nových dôkazov, ktoré preukazujú ich nevinu z daného zločinu.
<P>
Dnes preto znovu vyzývame všetky krajiny sveta, ktoré stále využívajú trest smrti, aby prijali okamžité opatrenia na jeho zrušenie. Dnes jasne vyjadrujeme svoje stanovisko k trestu smrti, staviame sa za skutočnú osobu a naliehavo prosíme príslušné súdy Spojených štátov, aby znovu prešetrili prípade Troya Davisa a aby vyniesli zhovievavejší rozsudok namiesto trestu smrti.
<P>
Podľa môjho názoru podpora skutočnej osoby, snaha zabrániť jeho poprave, aj keď urobil veľkú chybu, je najlepším spôsobom, ako jasne poukázať na naše stanovisko k nevyhnutnosti zrušenia trestu smrti.
<SPEAKER ID="284" NAME="Ana Maria Gomes">
autorka. - (PT) Pán predsedajúci, prvým ľudským právom je posvätnosť života. Trest smrti je najneúctivejším zo všetkých prípadov opovrhovania dôstojnosťou, civilizáciou a pokrokom. Teraz, v tejto chvíli, dýchame a hovoríme slobodne, no jeden človek, Troy Davis, je zamknutý v cele a počíta minúty, ktoré mu zostávajú do konca života. V cele smrti je viac než 15 rokov a po celý čas popiera, že by spáchal zločin, z ktorého bol obvinený. Niektorí s tých, ktorí proti nemu svedčili, svoje výpovede, získané pod nátlakom polície, stiahli a popreli. V tomto prípade neexistuje žiaden jasný, objektívny a usvedčujúci dôkaz. Uplatnenie trestu smrti v prípade Troya Davisa zo strany úradov štátu Georgia je v úplnom rozpore s moratóriom na trest smrti, ktoré minulý december prijalo Valné zhromaždenie Organizácie Spojených národov.
<P>
Aj keď toto moratórium nie je právne záväzné, má obrovský morálny a politický význam. Teraz záleží na štátoch, ktoré ho nedodržiavajú, aby revidovali svoju politiku s cieľom zrušiť trest smrti a rešpektovať ľudské práva v celom ich rozsahu. Štát Georgia má teraz pomocou tohto prípadu príležitosť dať znovu význam najzákladnejším hodnotám demokracie, ktorý si zaslúžia. Komisár Louis Michel si nedávno vypočul samotného sudánskeho prezidenta, Omara al-Bashira. Ten prehlásil, že nevydá tých, ktorí boli obžalovaní zo zločinov proti ľudskosti, Medzinárodnému trestnému súdu rovnako, ako to nerobia Spojené štáty. Príklad Spojených štátov v týchto dvoch oblastiach je hanbou a musíme použiť všetky dostupné prostriedky, aby sme Spojeným štátom ukázali, že nemôžeme akceptovať tento postoj a hrozný príklad, ktorý sa tým dáva svetu v oblasti ľudských práv.
<P>
Preto, ako to žiada uznesenie, je nevyhnutné, aby predsedníctvo Európskej únie a delegácia Európskej komisie vo Washingtone vydali prehlásenia na zabránenie vykonaniu rozsudku Troya Davisa a s cieľom, aby Spojené štáty efektívne revidovali svoje ustanovenia o treste smrti.
<SPEAKER ID="285" NAME="Józef Pinior">
v mene skupiny PSE. - (PL) Pán predsedajúci, od roku 2007 došlo na svete k 1 252 popravám v 24 krajinách. Skutočné číslo bolo nepochybne vyššie. Z tohto počtu bolo 88 % vykonaných v Číne, Iráne, Saudskej Arábii, Pakistane a Spojených štátoch.
<P>
V dnešnej rozprave by som rád vyzdvihol dve veci. V prvom rade vôbec nesúhlasím so slovami môjho kolegu poslanca, pána Czarneckiho, že táto otázka je predmetom rozdielov v rámci Európskej únie. Tak to nie je. Rád by som pripomenul pánovi Czarneckimu oficiálny postoj doktríny rímskokatolíckej cirkvi, ktorá sa zhoduje aj s osobným stanoviskom pápeža Jána Pavla II, ktorý bol proti používaniu trestu smrti. Myslím, že to by malo pánovi Czarneckimu jasne naznačovať, aký je postoj väčšiny v krajinách EÚ k tejto veci.
<P>
Druhá vec je, samozrejme, pokračujúca situácia okolo Troya Davisa v Spojených štátoch, ktorý má byť popravený. Všetci musíme urobiť, čo je v našich silách, aby sme pozastavili výkon rozsudku trestu smrti a umožnili konanie obnoveného procesu s možnou náhradou doživotným väzením v prípade, že sa mu preukáže vina.
<SPEAKER ID="286" NAME="Dumitru Oprea" AFFILIATION="PPE-DE">
(RO) Viac než 40 krajín prestalo od roku 1990 používať trest smrti a viac než 120 krajín k dnešnému dňu zákonne zakázalo takýto trest.
<P>
Na európskej úrovni nemožno podľa Európskeho dohovoru o ľudských právach, ktorý v článku 2 zahŕňa právo na život, a protokolu 6, článku 1, Zrušenie trestu smrti, nikoho odsúdiť na takýto trest ani popraviť.
<P>
Celosvetovo boli predstavené šokujúce štatistiky. Viac než 1 591 ľudí bolo popravených v roku 2006; viac než 3 861 ľudí bolo odsúdených na trest smrti v 55 krajinách.
<P>
Verím, že žiadna osoba nemá právo vziať život inej ľudskej bytosti. Ako by ste mohli vziať niečo, čo nie je vaše? Na základe týchto mojich dôvodov vôbec niečo také nedokážem pochopiť, hlavne ak sa v krajinách, ktoré majú trest smrti, počet závažných zločinov vďaka takýmto trestom vôbec neznížil.
<P>
Navrhujeme nahradiť trest smrti odňatím slobody.
<SPEAKER ID="287" NAME="Janusz Onyszkiewicz" AFFILIATION="ALDE">
(PL) Pán predsedajúci, naša diskusia musí samozrejme viesť k jednej základnej veci, a to k rozumu všeobecne, ako aj k morálnemu hľadisku takýchto súdnych rozhodnutí, akými je aj odsúdenie osoby na smrť. Jedným z argumentov, ktoré považujem v tejto diskusii za veľmi dôležité, je pochybnosť, či niekoho, koho obžalovali konečným spôsobom, možno uznať za vinného zo skutku, z ktorého bol obvinený. V každej inej situácii je vždy možnosť stiahnuť rozsudok a vrátiť niekomu normálny život. V prípade rozsudku smrti takáto možnosť nie je. S ohľadom na túto skutočnosť a okrem čisto morálnych aspektov, nech už sú akokoľvek dôležité, sa musia zvážiť aj tieto právne aspekty. A o to práve ide v prípade, o ktorom diskutujeme, kde existujú obrovské pochybnosti o odôvodnení žaloby.
<SPEAKER ID="288" NAME="Ewa Tomaszewska, -">
(PL) Pán predsedajúci, každý by mal mať právo na spravodlivé pojednávanie. V tomto prípade, kde existuje mnoho pochybností o vine a kde sedem svedkov stiahlo svoje výpovede, je potrebné prípad znovu vypočuť. Ďalšou vecou, ktorú už spomenuli aj predošlí rečníci, je problém nezvrátiteľnosti rozsudku smrti. Ak existujú pochybnosti, je to ešte väčší dôvod na neuplatnenie takéhoto trestu.
<SPEAKER ID="289" NAME="Maciej Marian Giertych" AFFILIATION="NI">
Pán predsedajúci, rád by som využil príležitosť, ktorú ponúka táto rozprava, a vyzval na moratórium na trest smrti pre nevinné nenarodené ľudské bytosti. Je najvyšší čas, aby civilizované krajiny prerušili praktizovanie potratov.
<SPEAKER ID="291" NAME="Olli Rehn">
člen Komisie. - Pán predsedajúci, Európska únia pevne stojí proti používaniu trestov smrti a aktívne pracuje smerom k zrušeniu tohto trestu na celom svete.
<P>
V krajinách, ktoré trest smrti stále majú, je cieľom EÚ postupne obmedziť jeho rozsah, ako aj stanoviť moratórium s cieľom úplne odstrániť jeho používanie.
<P>
Usmernenia politiky EÚ voči tretím krajinám v oblasti trestu smrti prijaté v roku 1998 a revidované v roku 2008 stanovujú rámec pre konanie EÚ. Obsahujú prehlásenia alebo diplomatické protesty na medzinárodných fórach adresované tretím krajinám vrátane Spojených štátov amerických.
<P>
Pokiaľ ide o USA, EÚ hlboko znepokojuje pokračovanie popráv od uvoľnenia moratória de facto na trest smrti v máji.
<P>
Opakovane sme naliehavo žiadali vládu USA, aby znovu zaviedla moratórium na trest smrti na federálnej úrovni, a dúfame, že Spojené štáty v blízkej budúcnosti zvážia zrušenie trestu smrti zákonom.
<P>
Berieme na vedomie návrh uznesenia Parlamentu v prípade jednotlivého prípadu pána Troya Davisa. Máme tajné správy od našej delegácie vo Washingtone, že guvernér štátu Georgia zatiaľ nepodpísal príkaz na popravu a že sa s tým zjavne neponáhľa.
<P>
Komisia spolu s členskými štátmi EÚ a predsedníctvom bude samozrejme prípad naďalej veľmi pozorne sledovať.
<SPEAKER ID="292" NAME="Predsedajúci">
Rozprava sa skončila.
<P>
Hlasovanie sa uskutoční na konci rozpravy.
<SPEAKER ID="295" NAME="Neena Gill" AFFILIATION="PSE">
Pán predsedajúci, pán Matsakis ma spomínal a chcela by som na to reagovať. Nechcela som zneužiť systém "catch-the-eye" v inej rozprave, ktorá sa zaoberala dôležitou témou trestu smrti. Pán Matsakis však povedal, že nerozumiem systému naliehavých otázok. Rada by som povedala len to, že som bola zaangažovaná v mnohých naliehavých veciach, a musím povedať, že ide o najmenej transparentný a otvorený systém, aký máme.
<P>
V mojej skupine samozrejme o tom vedieme rozpravu, no naliehavé veci sa odsúhlasujú v štvrtok pred zasadnutím v Štrasburgu, po čom nasleduje hodinu trvajúce stretnutie v utorok pred rozpravou, na ktorom sa naliehavé veci rýchlo splácajú dokopy.
<P>
Myslím, že niektoré z týchto vecí nie sú urgentné a že by sa o nich malo primerane hovoriť v Parlamente, aby si zachoval svoju vierohodnosť.

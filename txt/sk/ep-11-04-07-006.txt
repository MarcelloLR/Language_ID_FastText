<CHAPTER ID="006">
Hlasovanie
<SPEAKER ID="095" NAME="Predsedajúca">
Ďalším bodom programu je hlasovanie.
<P>
(Informácie o výsledkoch a ostatných podrobnostiach hlasovania: pozri zápisnicu.)
<P>
*
<SPEAKER ID="096" NAME="Nigel Farage" AFFILIATION="EFD">
Vážená pani predsedajúca, v súlade s článkom 110 rokovacieho poriadku môže Komisia kedykoľvek požiadať o dovolenie predniesť vyhlásenie o naliehavej otázke. Zo dňa na deň sme dostali správu, ktorá je z hospodárskeho hľadiska katastrofálna, ale nie prekvapujúca, že na nos spadla ďalšia krajina a že bude potrebné zachraňovať aj Portugalsko. Môžem sa opýtať, či vás Komisia požiadala o to, aby dnes mohla predniesť vyhlásenie o Portugalsku? Ak nie, povedal by pán komisár prečo? Myslí si, že záchrana Portugalska nie je dostatočne dôležitá na to, aby o nej diskutoval tento Parlament, alebo len schováva hlavu do piesku?
<SPEAKER ID="097" NAME="Predsedajúca">
Pán Farage, vyjadrili ste sa jasne a som si istá, že pán komisár Šefčovič to počul. Výsadu reagovať má každá inštitúcia. Boli ste vypočutý a uvidíme, čo sa stane.
<SPEAKER ID="098" NAME="Nigel Farage" AFFILIATION="EFD">
Pani predsedajúca, pýtam sa: je odpoveď "áno" alebo "nie"? Dostali ste od Komisie žiadosť o prednesenie naliehavého vyhlásenia o portugalskej situácii alebo nie?
<SPEAKER ID="099" NAME="Predsedajúca">
Pán Farage, je to výsada Komisie a vy ste mali možnosť vyjadriť sa. Teraz pristúpime k hlasovaniu.

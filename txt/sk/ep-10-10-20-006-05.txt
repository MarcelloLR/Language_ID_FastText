<CHAPTER ID="006-05">
5. Zlepšenie bezpečnosti a ochrany zdravia pri práci tehotných pracovníčok a pracovníčok krátko po pôrode alebo dojčiacich pracovníčok (
<SPEAKER ID="149" NAME="Carl Schlyter" AFFILIATION="Verts/ALE">
(SV) V švédskej verzii tejto správy je niekoľko prekladateľských chýb. Spomedzi všetkých spomeniem nejasnosť medzi výrazmi barnledighet (rodičovská dovolenka) a mammaledighet (materská dovolenka). Konkrétne v pozmeňujúcom a doplňujúcom návrhu 125 je však veľmi závažná prekladateľská chyba. Švédska verzia pozmeňujúceho a doplňujúceho návrhu 125 uvádza, že rodičovská dovolenka má byť platená v plnej výške mzdy. V iných verziách sa to však nehovorí. To značí, že medzi pozmeňujúcim a doplňujúcim návrhom 50 a pozmeňujúcim a doplňujúcim návrhom 125 nie je vo švédskej verzii nijaký rozdiel. Bolo by dobré, keby sa to mohlo opraviť.

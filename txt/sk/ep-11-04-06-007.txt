<CHAPTER ID="007">
Žiadosť o zbavenie parlamentnej imunity: pozri zápisnicu
<SPEAKER ID="108" NAME="Sonia Alfano" AFFILIATION="ALDE">
(IT) Pred hlasovaním by som chcela v krátkosti pripomenúť Parlamentu, Rade a Európskej komisii, že pred dvomi rokmi bolo v L'Aquile zemetrasenie, pri ktorom zomrelo 309 ľudí a viac než 1 650 ľudí bolo zranených. Po tom, ako som túto záležitosť pripomenula, pošlem dnes všetkým poslancom Európskeho parlamentu video, ktoré bolo nakrútené v L'Aquile 13. januára. Vyzývam všetkých kolegov poslancov, aby si ho pozreli, pretože občania L'Aquily čakajú na dôraznú reakciu Európy.
<SPEAKER ID="109" NAME="Predsedajúci">
Ďakujem vám, pani Alfanová. Tiež som počas doobedňajšej rozpravy spomenul toto hrozné výročie. Je dobré, že ste to pripomenuli pred plným Parlamentom.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Včera v noci sa stala v Stredozemí ďalšia tragédia. Imigranti zo severnej Afriky zahynuli pri pokuse dostať sa do Talianska a do Európy. Nezvestných je 130 a už našli 20 mŕtvych.
<P>
Pri otázke prisťahovalectva nikdy nesmieme zabúdať, že hovoríme o mužoch, ženách a deťoch a nie len o číslach. Už nesmieme byť zdržanliví, Rada a vlády musia konať. Občianska a demokratická Európa musí ukázať svoj smútok, a preto vás vyzývam, pán predsedajúci, aby ste požiadali Parlament, aby zachoval minútu ticha na pamiatku obetí prisťahovalectva.
<P>
(potlesk)
<SPEAKER ID="111" NAME="Predsedajúci">
Ďakujem vám, pán Sassoli. - Vašej žiadosti, samozrejme, vyhoviem. Predtým, než požiadam Parlament, aby zachoval minútu ticha, aby si pripomenul pamiatku týchto obetí, by som chcel odovzdať slovo pánovi Tavaresovi, ktorý požiadal o možnosť vyjadriť sa na tú istú tému.
<SPEAKER ID="112" NAME="Rui Tavares" AFFILIATION="GUE/NGL">
Dostali sme informáciu, že čln z Líbye, ktorý viezol utečencov, sa prevrhol v Stredozemí. Vieme, že sa našli telá a 150 ľudí je nezvestných.
<P>
Takmer pred rokom tento Parlament prijal spolurozhodovací nástroj, ktorý umožňuje použiť núdzový mechanizmus s cieľom presídliť utečencov, ktorí sú obeťou ozbrojeného napadnutia alebo sa nachádzajú v krízových situáciách, ako to je v prípade občianskej vojny v Líbyi. Týmto nástrojom sa Rada zaoberá už rok. Minulý mesiac sme položili otázku na ústne zodpovedanie Rade s tým, že je to dôležité a týka sa to ľudských životov. A teraz je to, bohužiaľ, zjavné.
<SPEAKER ID="113" NAME="Predsedajúci">
Na žiadosť pána Sassoliho, s ktorou podľa mňa budú súhlasiť všetci, zachováme teraz minútu ticha na pamiatku tých, ktorí v noci na dnes zomreli.
<P>
(Parlament povstal a zachoval minútu ticha.)
<SPEAKER ID="114" NAME="Bruno Gollnisch" AFFILIATION="NI">
(FR) Pán predsedajúci, dovoľte mi 20 sekúnd, len aby sa prejavil nesúhlasný postoj v tomto súzvuku politickej korektnosti. Len vy ste zodpovední za tieto úmrtia pre falošné nádeje, ktoré vytvárate po celej Európe a vo svete, že sme pripravení prijať všetkých týchto ľudí. Je to vaša plná zodpovednosť.
<SPEAKER ID="115" NAME="Cristiana Muscardini" AFFILIATION="PPE">
(IT) Chcela som sa len opýtať, koľko minút ticha ešte budeme musieť zachovať, kým budeme mať spoločnú európsku politiku v oblasti prisťahovalectva.
<P>
(potlesk)
<SPEAKER ID="116" NAME="Predsedajúci">
Toto nie je vhodný čas, aby sme začínali rozpravu o otázke, o ktorej sme diskutovali len včera.

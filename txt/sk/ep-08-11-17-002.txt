<CHAPTER ID="002">
Oficiálne privítanie
<SPEAKER ID="006" NAME="Predseda">
Vážené dámy, vážení páni, včera a dnes účastníci iniciatívy EuroMedScola ukončili svoj program tu v Štrasburgu. Bolo pre nás veľkým potešením privítať viac ako 250 mladých ľudí vo veku od 16 do 18 rokov z celej euro-stredozemskej oblasti, inými slovami z Únie pre Stredozemie zahŕňajúcej 27 členských štátov EÚ a našich partnerských krajín v tomto regióne, čo spolu predstavuje 37 krajín.
<P>
Účastníci sa teraz usadili na galérii. Počas uplynulých dvoch dní prediskutovali široké spektrum tém vrátane životného prostredia, prisťahovalectva, rovnosti, úlohy občanov, vzdelávania a mnohých iných otázok. Toto je vyjadrením spolupráce medzi Európskou úniou a krajinami južného brehu Stredozemného mora.
<P>
Boli tu takisto študenti z Izraela, Palestíny, štátov Arabského polostrova a z každej krajiny Európskej únie a naozaj rád by som privítal našich mladých priateľov na galérii. Bola to vynikajúca udalosť a veľmi ma teší, že som mal príležitosť stretnúť sa s vami. Ešte raz vás srdečne vítam v Európskom parlamente.

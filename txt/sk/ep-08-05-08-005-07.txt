<CHAPTER ID="005-07">
7. Ľudské práva vo svete (2007) a politika EÚ (
<P>
- Pred začiatkom hlasovania o pozmeňujúcom a doplňujúcom návrhu 3:
<SPEAKER ID="119" NAME="Hannes Swoboda">
v mene skupiny PSE. - (DE) Vážená pani predsedajúca, v mene mojej skupiny mi dovoľte predniesť toto vyhlásenie. Chceli by sme stiahnuť pozmeňujúci a doplňujúci návrh 3. Naďalej zastávame stanovisko, že nenásilie, bohužiaľ, nie vždy postačuje na zabezpečenie dodržiavania ľudských práv, v tomto prípade by som chcel upozorniť len na prípady Kosova a Dárfúru, avšak nemalo by to naznačovať, že so zásadou nenásilia nesúhlasíme. Preto by sme náš pozmeňujúci a doplňujúci návrh chceli stiahnuť. Budeme hlasovať za pozmeňujúci a doplňujúci návrh, ktorý predložila skupina PPE-DE a budeme pokračovať na tomto základe.
<P>
- Pred začiatkom hlasovania o pozmeňujúcom a doplňujúcom návrhu 7:
<SPEAKER ID="121" NAME="Marco Cappato">
spravodajca. - (IT) Vážená pani predsedajúca, dámy a páni, chcel by som sa poďakovať pánovi Swobodovi zo Socialistickej skupiny za stiahnutie tohto pozmeňujúceho a doplňujúceho návrhu na účely zjednodušenia a aj vyjasnenia, že návrh nie je jediným nástrojom.
<P>
Chcel by som predložiť ústny pozmeňujúci a doplňujúci návrh k pozmeňujúcemu a doplňujúcemu návrhu, ktorý predložila skupina PPE-DE, ktorý sa tiež zameriava na zjednodušenie. Odsek sa bude začínať takto: "považuje nenásilie za najvhodnejší nástroj", pričom ďalšia časť odseku zostáva nezmenená. Chcel by som tiež požiadať, aby sa slovo "nenásilie" písalo ako jedno slovo vo všetkých jazykových zneniach, pretože nejde len o negatívnu koncepciu naznačujúcu neexistenciu násilia, ale aj pozitívnu koncepciu činnosti, ako nás poučili Dalajláma, Gándhí a iné historické osobnosti.
<P>
(Parlament súhlasil s prijatím ústneho pozmeňujúceho a doplňujúceho návrhu)
<P>
- Pred začiatkom hlasovania o odseku 23:
<SPEAKER ID="123" NAME="Hélène Flautre" AFFILIATION="Verts/ALE">
(FR) Vážená pani predsedajúca, chcela by som predložiť ústny pozmeňujúci a doplňujúci návrh k odseku 23 so súhlasom nášho spravodajcu takto:
<P>
"vyjadruje poľutovanie nad skutočnosťou, že činnosti tohto nového orgánu počas posledného roku nedokázali svoju dôveryhodnosť, avšak ešte raz zdôrazňuje kľúčovú úlohu rady UNHCR v rámci celkovej štruktúry OSN;".
<P>
(Parlament súhlasil s prijatím ústneho pozmeňujúceho a doplňujúceho návrhu)

<CHAPTER ID="007-19">
19. Systém strednodobej finančnej pomoci pre platobné bilancie členských štátov
<P>
- Pred začiatkom hlasovania
<SPEAKER ID="142" NAME="Pervenche Berès" AFFILIATION="PSE">
(FR) Vážená pani predsedajúca, rada by som sa vyjadrila k tomuto bodu, pretože vo Výbore pre hospodárske a menové veci sme veľa diskutovali o problematike okolo úveru a Skupina Európskej ľudovej strany (kresťanských demokratov) a Európskych demokratov predložila pozmeňujúci a doplňujúci návrh, podľa ktorého európsky úver nemá právny základ.
<P>
Dohodli sme sa na pozmeňujúcom a doplňujúcom návrhu, ktorý sme pripravili po dohode s pánom Langenom, ktorý bol hlavným vyjednávačom skupiny PPE v tejto veci, hoci nie tieňovým spravodajcom, a pridali sme zmienku, že neexistuje špecifický základ pre úver Spoločenstva. Pozmeňujúci a doplňujúci návrh 2 sme predložili za takýchto okolností, preto som bola dosť prekvapená, keď mi dobre informovaní odborníci povedali, že na zozname PPE bolo pri tomto pozmeňujúcom a doplňujúcom návrhu znamienko mínus, a chcela by som pánovi Langenovi dať príležitosť na opravu zoznamu PPE.
<SPEAKER ID="143" NAME="Werner Langen" AFFILIATION="PPE-DE">
(DE) Vážená pani predsedajúca, nemám žiadny dôvod vysvetľovať, ako sa zostavuje hlasovací zoznam našej skupiny. Diskutovali sme o ňom a po jeho prehodnotení sme pripravení plne podporiť tento návrh uznesenia.

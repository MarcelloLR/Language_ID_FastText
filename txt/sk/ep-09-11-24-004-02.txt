<CHAPTER ID="004-02">
2. Štatistika pesticídov (
<SPEAKER ID="100" NAME="Bart Staes">
spravodajca. - (NL) Len na vysvetlenie: toto je tretia správa z trojice správ o používaní pesticídov.
<P>
Začiatkom tohto roka, teda v predchádzajúcom volebnom období Parlamentu, sme prijali nariadenie týkajúce sa uvedenia prípravkov na ochranu rastlín na trh. V tom čase sme tiež prijali smernicu o trvalo udržateľnom používaní pesticídov a súčasné nariadenie týkajúce sa štatistiky o pesticídoch je posledným z tejto trojice.
<P>
Keďže v predchádzajúcom volebnom období sa vyskytli nejaké problémy, musel sa týmto návrhom zaoberať zmierovací výbor. Viacerí poslanci tam neboli a v druhom čítaní ich bolo prítomných príliš málo na to, aby sme získali dostatočný počet hlasov na ukončenie druhého čítania.
<P>
V tejto súvislosti som sa vo svojom vystúpení chcel poďakovať švédskemu predsedníctvu a predovšetkým českému predsedníctvu, pretože mohli úplne zmariť druhé čítanie. Mohli odmietnuť pristúpiť k zmierovaciemu konaniu. Vďaka ich dobrým vzťahom s Parlamentom a tiež vďaka predsedom politických skupín, ktorí spolu so mnou hneď po voľbách napísali list adresovaný predsedníctvu, bolo možné túto správu zachrániť a prostredníctvom zmierovacieho postupu zabezpečiť, že dnes môžeme hlasovať o jej texte vo forme, ktorá bola odsúhlasená v druhom čítaní. Rád by som sa poďakoval všetkým zainteresovaným.

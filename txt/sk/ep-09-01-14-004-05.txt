<CHAPTER ID="004-05">
5. Situácia v oblasti základných práv v EÚ (2004 - 2008) (
<SPEAKER ID="998" NAME="Predsedajúci">
Pred hlasovaním o prvej časti odseku 32
<SPEAKER ID="107" NAME="Mogens Camre" AFFILIATION="UEN">
Vážený pán predsedajúci, ide o doplnenie textu tohto pozmeňovacieho a doplňujúceho návrhu. Po časti, ktorej znenie je "12. decembra 2006", chceme len dodať: "a 4. a 17. decembra 2008". Dôvodom je, že v týchto neskorších termínoch súd prijal rozhodnutia a nebolo by správne uvádzať rozhodnutie z roku 2006 bez zmienky o najnovších rozhodnutiach súdu z decembra 2008.
<SPEAKER ID="108" NAME="Syed Kamall" AFFILIATION="PPE-DE">
Vážený pán predsedajúci, podľa môjho hlasovacieho zoznamu sa zdá, že odsek 36 bol vypustený, takže neviem, či sme o ňom vôbec mali hlasovať.
<SPEAKER ID="109" NAME="Predsedajúci">
Pozmeňujúci a doplňujúci návrh č. 8 bol stiahnutý, takže o odseku 36 hlasovať nemôžete.
<P>
- Pred hlasovaním o odseku 161
<SPEAKER ID="110" NAME="Marco Cappato" AFFILIATION="ALDE">
(IT) Vážený pán predsedajúci, dámy a páni, k odseku 166 by som len zdôraznil, že autentickou verziou je pôvodný anglický text, pretože je príliš veľa prekladov, ktoré úplne prekrútili jeho zmysel, napríklad v talianskom preklade sa hovorí o "morte decorosa" [dôstojnej smrti]. Nebudem zachádzať do podrobností, ale autentickou verziou je anglická verzia.
<SPEAKER ID="111" NAME="Predsedajúci">
Ďakujem vám za upozornenie. Ešte sa o tom zmienim, keď bude vhodná doba, ale pánu Cappatovi už slovo nevrátim, lebo teraz musíme hlasovať o odseku 161. Musíme hlasovať o pôvodnom texte odseku, pretože pozmeňovací a doplňujúci návrh sme odmietli.

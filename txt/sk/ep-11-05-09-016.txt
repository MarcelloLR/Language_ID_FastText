<CHAPTER ID="016">
Program práce
<SPEAKER ID="026" NAME="Predseda">
Konečné znenie návrhu programu, ktorý navrhla Konferencia predsedov na svojom zasadnutí vo štvrtok 5. mája 2011 v súlade s článkom 137 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
[Streda]:
<P>
Pán Speroni zakrátko predstaví pozmeňujúci a doplňujúci návrh. Čo sa týka rozpravy o zahraničnej, bezpečnostnej a obrannej politike, Skupina Európa slobody a demokracie požiadala, aby vyhlásenie vysokej predstaviteľky a podpredsedníčky Komisie o situácii v Sýrii a v tábore Ašraf zahŕňalo komunitu koptských kresťanov v Egypte. Tento pozmeňujúci a doplňujúci návrh je naplánovaný na stredu na dopoludňajšie zasadnutie o 9.00 hod., keď bude prítomná pani Ashtonová. Pán Speroni teraz predstaví pozmeňujúci a doplňujúci návrh. Ďakujem.
<SPEAKER ID="027" NAME="Francesco Enrico Speroni" LANGUAGE="IT">
Vážený pán predseda, nechceli sme od základu zmeniť či, lepšie povedané, navrhnúť zásadnú zmenu programu práce tým, že by sme bod pridali alebo nahradili. Jednoducho žiadame, aby bola rozšírená téma, o ktorej nás bude pani podpredsedníčka informovať.
<P>
Jednoducho žiadame, aby bola Sýria, tábor Ašraf a záležitosť kresťanskej menšiny a predovšetkým koptskej menšiny v Egypte zahrnutá do témy diskusie. Hovoríme o citlivej oblasti a téme, ktorá sa týka ochrany menšín, a preto žiadam, aby naši kolegovia poslanci tento návrh prijali.
<SPEAKER ID="028" NAME="Bruno Gollnisch" AFFILIATION="NI">
(FR) Vážený pán predseda, túto žiadosť plne podporujem, ale žiadal som vás o slovo, aby som sa vyjadril k utorkovému programu práce. Neviem, či mi dáte priestor teraz alebo mi ho chcete dať po prijatí rozhodnutia o návrhu pána Speroniho.
<SPEAKER ID="029" NAME="Predseda">
Teraz musíme ukončiť našu úvodnú diskusiu o bode týkajúcom sa stredy.
<SPEAKER ID="030" NAME="Mario Mauro" AFFILIATION="PPE">
(IT) Chcel by som podporiť žiadosť pána Speroniho, konkrétne preto, lebo situácia plná konfliktov, do ktorých je koptská komunita vtiahnutá, je obrazom rizík spojených s tým, čo sa deje v Egypte.
<P>
Preto žiadam, aby ste túto žiadosť podporili práve preto, lebo nejde o obranu prejavu identity koptskej komunity. Ide skôr o dôkaz o komplexnej situácii v Egypte. Domnievam sa preto, že je absolútne nevyhnutné, aby Európsky parlament dôsledne monitoroval situáciu hlavne prostredníctvom vyhlásenia komisárky Ashtonovej.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Udalosti v Egypte nás všetkých šokovali. Musíme však byť rozumní. S barónkou Ashtonovou sa má diskutovať o šiestich bodoch. Máte Sýriu, tábor Ašraf, máte správu pána Gualtieriho, správu pána Albertiniho, máte problém Európy ako globálneho aktéra v Organizácii Spojených národov. To skutočne nemá zmysel.
<P>
Myslím si, že by sme mali požiadať Výbor pre zahraničné veci, aby rokoval o situácii v Egypte vrátane všetkého, čo sa deje medzi menšinami, vypracoval iniciatívnu správu a následne o mesiac neskôr usporiadal rozpravu o Egypte s barónkou Ashtonovou. Je potrebné usporiadať riadnu rozpravu o udalostiach v Egypte. Ak pridáte šiesty bod, bude o ňom rokovať jedna osoba a ostatní budú rokovať o niečom inom. Keď budete s barónkou Ashtonovou diskutovať o šiestich bodoch, neupriamite pozornosť na rozpravu o Egypte.
<P>
Rozumiem preto vašim pocitom, ale zahrnúť do programu niečo, o čom sa aj tak v stredu ráno nebude rokovať, nie je riešením.
<SPEAKER ID="033" NAME="Bruno Gollnisch" AFFILIATION="NI">
(FR) Budem stručný: Konferencia predsedov naplánovala hlasovanie o možnom zbavení mojej poslaneckej imunity na zajtra, utorok.
<P>
Nechcem túto tému rozoberať, ale čo sa týka špecifickej otázky programu práce, by som chcel povedať, že som, mierne povedané, trochu šokovaný. Keďže vôbec nebola naplánovaná rozprava, nemôžem pred Parlamentom prezentovať moje stanovisko ani na dve či tri minúty. Domnievam sa, že existuje dôvod, aby som s ním vystúpil, pretože sa zdá, že spravodajca znovu použil argument naposledy citovaný pani Wallisovou, ktorá prišla k záveru, že by som mal byť zbavený poslaneckej imunity. To Súdny dvor veľmi jasne odsúdil.
<P>
(Predseda prerušil rečníka.)
<SPEAKER ID="034" NAME="Predseda">
Toto nie je procedurálna námietka.
<SPEAKER ID="035" NAME="Bruno Gollnisch" AFFILIATION="NI">
Žiadam o rozpravu, žiadam o dve alebo tri minúty rečníckeho času. Pokiaľ viem, toto je bod programu práce. Dve alebo tri minúty na obhájenie cti poslanca Európskeho parlamentu: to je všetko, čo žiadam. Bude raz tento Parlament rešpektovať právo na obhajobu jedného zo svojich poslancov v tejto rokovacej sále a nielen v Guatemale alebo Indonézii?
<SPEAKER ID="036" NAME="Predseda">
Vážený pán Gollnisch, konáme v súlade s článkom 7 ods. 8 rokovacieho poriadku, ktorý jasne uvádza, ako v takýchto prípadoch postupovať. Všetky vaše pripomienky týkajúce sa programu práce musia byť predložené jednu hodinu pred zasadnutím, ktoré sa práve začalo. Opakujem, že je to v súlade s článkom 7 ods. 8 rokovacieho poriadku.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Konferencia predsedov naplánovala rozpravu o návrhu talianskej a francúzskej vlády o odstúpení od Schengenských dohôd na stredu popoludní. Ospravedlňujem sa. Je vlastne naplánovaná na utorok popoludní o 15.00 hod.
<P>
Konferencia predsedov rozhodla, že pán Barroso by sa na nej mal zúčastniť a chcel by som vedieť, či tam podľa dostupných informácií bude. Prečo je to pre nás veľmi dôležité? Je to dôležité preto, lebo predseda Komisie pán Barroso bol prvý, kto prijal stanovisko v nadväznosti na samit pána Sarkozyho a pána Berlusconiho, zatiaľ čo komisári následne vyjadrili odlišný názor.
<P>
Vzhľadom na to, že úlohou predsedu Komisie je zastupovať Komisiu, s netrpezlivosťou očakávame prítomnosť pána Barrosa v utorok o 15.00 hod. Ospravedlňujem sa, že som si zmýlil utorok so stredou.
<SPEAKER ID="038" NAME="Predseda">
Vážený pán Cohn-Bendit, ďakujem vám za vaše poznámky. Skontrolujem to. Momentálne nemám iné informácie, ale môžem to pre vás skontrolovať. Osobitné gesto!
<SPEAKER ID="040" NAME="Predsedajúci">
Vyhlasujem program práce na daný týždeň za schválený.

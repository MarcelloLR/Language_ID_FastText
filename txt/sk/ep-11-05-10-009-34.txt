<CHAPTER ID="009-34">
34. Zmrazovanie a zverejňovanie aktív dlžníkov v cezhraničných prípadoch (
<SPEAKER ID="126" NAME="Arlene McCarthy">
spravodajkyňa. -Len v krátkosti, keďže nebolo možné uskutočniť rozpravu a prezentáciu správy. Chcem poďakovať kolegom z ostatných politických skupín, ktorí podporili moje odporúčanie.
<P>
Chcem informovať Komisiu a Radu, že toto je začiatok boja Parlamentu za nové práva našich občanov, ktorí sa stali obeťami podvodu. Celoeurópsky príkaz na zverejnenie a zmrazenie aktív podvodníkov je kľúčový, pretože v súčasnosti sa podvodníkom darí unikať, pričom obete prehrávajú a musia znášať vysoké výdavky za právne služby. Týmto hlasovaním preto žiadame Komisiu, aby urýchlene pripravila legislatívne návrhy, ktoré napravia túto nespravodlivosť a prinavrátia právomoci našim občanom, obetiam zločinu.

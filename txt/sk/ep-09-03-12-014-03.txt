<CHAPTER ID="014-03">
3. Vyhostenie mimovládnych organizácií z Dárfúru (hlasovanie) 
<P>
- Pred hlasovaním o odseku 1:
<SPEAKER ID="360" NAME="Martine Roure">
v mene skupiny PSE. - (FR) Vážená pani predsedajúca, navrhujem, aby sa pozmeňujúci a doplňujúci návrh vložil za odsek 1: "Žiada okamžité a bezpodmienečné prepustenie všetkých humanitárnych pracovníkov belgickej pobočky organizácie Médecins Sans Frontières, ktorí boli včera unesení zo sídla uvedenej organizácie v Saraf Umre, ktoré sa nachádza 200 kilometrov západne od al-Fašíru, hlavného mesta severného Dárfúru".
<SPEAKER ID="361" NAME="Jacek Saryusz-Wolski" AFFILIATION="PPE-DE">
(FR) Vážená pani predsedajúca, slovo "včera" by sa tam nemalo nachádzať, keďže rozhodnutie bude určite trvať viac než jeden deň.
<SPEAKER ID="362" NAME="Martine Roure" AFFILIATION="PSE">
(FR) Vážená pani predsedajúca, prepáčte, ale nerozumiem, prečo by tam malo byť časové obmedzenie. Časové obmedzenie neexistuje.
<P>
Opakujem: "Žiada okamžité a bezpodmienečné prepustenie všetkých humanitárnych pracovníkov". Prekáža vám slovo "okamžité"?
<SPEAKER ID="363" NAME="Predsedajúca">
Vážená pani Roureová, je to slovo "včera". Povedali ste "včera".
<SPEAKER ID="364" NAME="Martine Roure" AFFILIATION="PSE">
(FR) Vážená pani predsedajúca, súhlasím. Ospravedlňujem sa. Vypusťte slovo "včera". Máte pravdu.
<SPEAKER ID="366" NAME="Charles Tannock">
autor. - Vážená pani predsedajúca, naša skupina navrhuje vypustiť odseky 2 a 6. Nie pre to, že nechceme podporiť ich obsah, ale podľa nás nie sú potrebné v tomto uznesení a vzhľadom na chúlostivosť situácie by to mohlo pomôcť pánovi al-Bašírovi zmeniť svoje rozhodnutie a umožniť návrat mimovládnych organizácií. Takže požadujeme vypustenie odsekov 2 a 6. Viem, že podobnú požiadavku majú socialisti, ktorí budú taktiež žiadať o vypustenie odseku 5, s čím súhlasíme z rovnakých dôvodov.
<SPEAKER ID="368" NAME="Martine Roure">
v mene skupiny PSE. - (FR) Súhlasím s pánom Tannockom a z tých istých dôvodov žiadame vypustiť odsek 5.
<SPEAKER ID="370" NAME="Paul Rübig" AFFILIATION="PPE-DE">
(DE) Vážená pani predsedajúca, mám jednu prosbu. Keďže máme 7. júna voľby a súčasne máme obrovský nával návštevníkov, chcel by som požiadať o možnosť zistiť, či by sme počas aprílových a májových zasadaní tu v Štrasburgu mohli mať pre návštevníkov otvorené všetky miestnosti vrátane pléna až do polnoci, aby sme sa mohli riadne postarať o všetkých návštevníkov.
<SPEAKER ID="371" NAME="Predsedajúca">
Vyhlasujem zasadnutie Európskeho parlamentu za prerušené.

<CHAPTER ID="005-20">
20. Lisabonská stratégia (hlasovanie) 
<P>
Pred hlasovaním o pozmeňujúcom a doplňujúcom návrhu 28 (týka sa hlasovania o pozmeňujúcom a doplňujúcom návrhu 27):
<SPEAKER ID="137" NAME="Pervenche Berès" AFFILIATION="PSE">
(FR) Vážená pani predsedajúca, možno sa mýlim, ale myslím, že sa hlasovalo o pozmeňujúcom a doplňujúcom návrhu 27, ktorý bol v skutočnosti technickým pozmeňujúcim a doplňujúcim návrhom, ktorý jednoducho žiadal o presunutie odseku 47. Na druhej strane je tu žiadosť o oddelené hlasovanie podľa mien o pôvodnom texte.
<P>
Preto sa domnievam, že sme súhlasili s presunutím odseku 47 a teraz potrebujeme hlasovanie v dvoch častiach podľa mien o samotnom odseku 47.
<SPEAKER ID="138" NAME="Predsedajúca">
Ujasnime si to: nebola žiadna námietka voči vloženiu odseku 47 za odsek 49. Potom sme hlasovali o pozmeňujúcom a doplňujúcom návrhu 27, ktorý bol prijatý. Preto sme nemohli hlasovať o odseku 47, keďže sme hlasovali o pozmeňujúcom a doplňujúcom návrhu 27. Preto nie je žiadny problém.

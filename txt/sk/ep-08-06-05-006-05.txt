<CHAPTER ID="006-05">
5. Systém Spoločenstva proti nezákonnému, neohlásenému a neregulovanému rybolovu (
<P>
- Pred začiatkom hlasovania:
<SPEAKER ID="091" NAME="Marie-Hélène Aubert">
spravodajkyňa. - (FR) Vážený pán predseda, dámy a páni, ako viete, odvetvie rybolovu prechádza v súčasnosti závažnou krízou nielen z dôvodu rastu cien nafty, čo vyžaduje predkladanie nielen dočasných riešení, ale aj udržateľných, globálnych návrhov, ale taktiež z dôvodu nesprávneho riadenia rybolovných zdrojov, z dôvodu, že európske rybárske lode lovia viac rýb, ako je únosné, a z dôvodu rastúceho počtu produktov nezákonného rybolovu, ktoré sa dostávajú na európsky trh.
<P>
Tento veľmi výnosný nezákonný rybolov urýchľuje úpadok zdrojov rýb a morských ekosystémov a destabilizuje celé odvetvia, ktoré pociťuje tlak nečestnej súťaže.
<P>
Návrh Európskej komisie a táto správa sú teda základnými prvkami realizácie udržateľného, zodpovedného rybolovu, ktorý umožňuje európskym rybárom zarobiť si na živobytie.
<P>
Táto správa bola jednomyseľne prijatá vo Výbore pre rybné hospodárstvo. Naším dnešným cieľom je vyslať zreteľný signál Rade, najviac zainteresovaným členským štátom, ktoré dnes musia prevziať plnú zodpovednosť a realizovať nevyhnutne potrebné, rýchle a účinné opatrenia. Spolieham sa na vaše odhodlanie.

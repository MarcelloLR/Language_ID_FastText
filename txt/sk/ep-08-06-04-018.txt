<CHAPTER ID="018">
Privítanie
<SPEAKER ID="057" NAME="Predsedajúci">
Dámy a páni, s potešením vám oznamujem, že na oficiálnu galériu sa dostavila delegácia japonského parlamentu. Chceli by sme ich tu čo najsrdečnejšie privítať. Zúčastnia sa 29. medziparlamentného zasadnutia EÚ - Japonsko, ktoré sa koná od 2. do 6. júna v Bruseli a vo Viedni.
<P>
Japonskú delegáciu vedie pán Taró Nakajama, veľký priateľ Európy, a tvorí ju sedem poslancov Poslaneckej snemovne a dvaja poslanci Snemovne radcov.
<P>
Toto medziparlamentné zasadnutie sa zameriava na zmenu klímy, aby sme podporili spoločný prístup vychádzajúci z realizácie Kjótského protokolu a to, čo príde po ňom.
<P>
Sme veľmi radi, že máme takú plodnú, stabilnú a trvalú spoluprácu s Japonskom, krajinou, s ktorou sa delíme o spoločné základné hodnoty demokracie, rešpektovanie ľudských práv a zásadu mnohostrannej spolupráce. Vítame teda našich japonských priateľov!
<P>
(potlesk)

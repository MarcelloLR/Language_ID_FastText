<CHAPTER ID="012">
Program práce
<SPEAKER ID="024" NAME="Predseda">
Konečné znenie návrhu programu, ktorý navrhla konferencia predsedov na svojom zasadnutí vo štvrtok 10. januára 2008 v súlade s pravidlami 130 a 131 rokovacieho poriadku, bolo rozdané. Boli navrhnuté tieto zmeny a doplnenia:
<P>
Pondelok:
<P>
Bez zmien a doplnení.
<P>
Utorok:
<P>
Skupina PPE-DE navrhla, aby dve správy od spravodajcov Demetrioua a Cashmana týkajúce sa osobných kontrol na vonkajších hraniciach EÚ boli odložené na najbližšie zasadnutie.
<SPEAKER ID="025" NAME="Panayiotis Demetriou" AFFILIATION="PPE-DE">
- (EL) Vážený pán predseda, obsah tejto správy, ako sa zdá, Rada schválila, avšak ide o procesnú záležitosť, keďže Výbor stálych predstaviteľov (COREPER) sa ešte nestretol. Myslím, že sa má stretnúť zajtra alebo pozajtra. Slovinské predsedníctvo okrem toho požiadalo z procesných a úradných dôvodov o odloženie stretnutia do najbližšieho plenárneho zasadnutia v Belgicku. Proti tomuto odkladu neexistuje žiadna námietka.
<P>
(Parlament návrh prijal.)
<P>
Streda:
<SPEAKER ID="026" NAME="Predseda">
Skupina Aliancie liberálov a demokratov za Európu navrhla, aby diskusia o vyhláseniach Rady a Komisie týkajúce sa situácie v Pakistane po zavraždení Bénazír Bhuttovej bola uzatvorená predložením návrhov na uznesenie.
<SPEAKER ID="027" NAME="Graham Watson" AFFILIATION="ALDE">
Vážený pán predseda, počas prázdnin sme v Pakistane zaznamenali niekoľko veľmi znepokojujúcich udalostí, v neposlednom rade, samozrejme atentát na Benazír Bhuttovú.
<P>
Tento týždeň máme možnosť o tejto záležitosti diskutovať. Podľa názoru našej skupiny by sme mali uzatvoriť našu rozpravu uznesením, najmä preto, že by sme mali zaujať stanovisko a poslať tak správu pakistanským úradom pred návštevou pána Mušarráfa vo Výbore pre zahraničné veci Európskeho parlamentu.
<SPEAKER ID="028" NAME="Predseda">
Želá si ešte niekto iný vyjadriť svoju podporu návrhu?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Vážený pán predseda, dámy a páni, domnievam sa, že je skutočne veľmi chabým postupom neuzavrieť dôležité diskusie prijatím uznesenia. Tento Parlament je tu na to, aby zaujímal jasné stanoviská a nie, aby bol priestorom, kde predsedovia a iní hovorcovia skupín prišli vyrozprávať bez toho, aby prijali uznesenia.
<P>
Parlament navštívi prezident Mušarráf a mal by vedieť, čo si Parlament myslí o situácii v jeho krajine, aby sme mohli o nej spolu s ním diskutovať. Domnievam sa, že by sme mali byť dosť odvážni na to, aby sme prostredníctvom hlasovania o uznesení skončili so zlozvykom, akým je odkladanie prijatia rozhodnutia, pretože sa bojíme preukázať svoju odvahu.
<P>
(Parlament návrh zamietol.)
<SPEAKER ID="030" NAME="Predseda">
Vzhľadom na krátkosť času venovaného diskusii na stredajšom poobednom zasadnutí, Socialistická skupina navrhla, aby boli diskusie predĺžené do 18.00 hod. So súhlasom Rady sa hodina otázok môže predĺžiť do 19.30 hod.
<SPEAKER ID="031" NAME="Hannes Swoboda" AFFILIATION="PSE">
(DE) Vážený pán predseda, povedali ste všetko potrebné, pokiaľ ide o dôvodové vyhlásenie. Je dobré, že hodina otázok pre Radu sa v konečnom dôsledku neskrátila. Chcel som na to len upozorniť.
<P>
(Parlament návrh prijal.)
<P>
(Program schôdze bol prijatý.)

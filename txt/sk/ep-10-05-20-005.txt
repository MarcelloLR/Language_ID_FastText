<CHAPTER ID="005">
Oznámenie predsedníctva
<SPEAKER ID="090" NAME="Predseda">
V prvom rade by som vám chcel porozprávať o zložitej situácii v Poľsku. Vzhľadom na dramatické záplavy v Poľsku, kde je značná časť krajiny zatopená a ľudia stratili všetok svoj majetok, chcel by som v mene Európskeho parlamentu a nás všetkých vyjadriť podporu a solidaritu s Poliakmi a úprimnú účasť s tými, ktorí dnes trpia.
<P>
(potlesk)
<P>
Budeme o tom diskutovať na nasledujúcej schôdzi Európskeho parlamentu, ktorá sa bude konať 16. júna 2010. Som si istý, že Európska únia prejaví solidaritu a kladne odpovie na žiadosť poľských orgánov o finančnú podporu. Máme svoj vlastný Fond solidarity Európskej únie, ktorý je v prípade takejto prírodnej katastrofy veľmi dôležitý.

<CHAPTER ID="014">
Program práce
<SPEAKER ID="019" NAME="Predseda">
Dostali sme konečný návrh programu tejto parlamentnej schôdze, ktorý vznikol v súlade s článkami 130 a 131 rokovacieho poriadku na zasadnutí konferencie predsedov vo štvrtok, 3. júna 2008. Do tohto návrhu boli začlenené požiadavky nasledujúcich pozmeňujúcich a doplňujúcich návrhov.
<P>
Pondelok/utorok/streda: Bez zmeny.
<P>
Štvrtok: Socialistická skupina v Európskom parlamente požadovala, aby sa z programu vypustil prvý bod popoludňajšej diskusie o ľudských právach, ktorý sa týka "predpokladanej existencie masových hrobov v časti Kašmíru pod správou Indie".
<P>
Predseda skupiny PSE, pán Schulz, má priestor na vysvetlenie tejto požiadavky.
<SPEAKER ID="020" NAME="Martin Schulz">
v mene skupiny PSE. - (DE) Vážený pán predseda, už na konferencii predsedov som sa pokúsil presvedčiť predsedov skupín, že tento bod programu je v práve v tomto čase úplne nenáležitý. Je založený iba na predpoklade Amnesty International. Podľa samotnej Amnesty International existuje podozrenie, doteraz však neexistuje žiadny konkrétny dôkaz o existencii týchto masových hrobov.
<P>
Predsedníčka Podvýboru pre ľudské práva, pani Flautreová, na to reagovala veľmi inteligentne. Pozvala zástupcov Amnesty International, aby 16. júla navštívili výbor a odôvodnili a vymedzili tieto podozrenia. Sme preto presvedčení, že predtým, ako sa rozhodneme, čo urobiť s týmto bodom programu, má naozaj zmysel počkať, kým sa uskutoční toto stretnutie.
<P>
Okrem toho by som rád zdôraznil, že nejde iba o nejaký starý región, ale o časť sveta, v prípade ktorej musí aj Európsky parlament, ako medzinárodný politický subjekt, postupovať veľmi opatrne, a nemôže prijímať rozhodnutia založené na predpokladoch, ktoré by mohli mať opačný účinok, ako je náš zámer, ktorým je dosiahnuť väčšiu stabilitu v tomto regióne.
<P>
Požadujeme preto, aby sa tento bod vypustil z programu.
<SPEAKER ID="021" NAME="Monica Frassoni">
v mene skupiny Verts/ALE. - Vážený pán predseda, v rámci diskusie, ktorá sa dnes dúfam uskutoční, vyzveme na nezávislé vyšetrovanie týchto masových hrobov, aby mali zúčastnené strany ochranu, a aby sa skončilo obťažovanie ľudí, ktorí toto vyšetrovanie realizujú. Som presvedčená, že táto požiadavka na naliehavú diskusiu o tejto otázke nie je vôbec v rozpore so stretnutím, ktoré pani Flautreová organizuje na 16. júla.
<SPEAKER ID="022" NAME="Martin Schulz" AFFILIATION="PSE">
(DE) Vážený pán predseda, ako sa môže požadovať hlasovanie podľa mien o návrhu, ktorý som predložil, keď som ho preložil len práve teraz?
<SPEAKER ID="023" NAME="Predseda">
Vážený pán Schulz, ak sa niečo plánuje, informácie sa šíria veľmi rýchlo, takže predpokladám, že všetci sa to rýchlo dozvedeli. Som však presvedčený, že ak mám návrh pred sebou, musím dať o ňom hlasovať.
<SPEAKER ID="024" NAME="Martin Schulz" AFFILIATION="PSE">
(DE) Vážený pán predseda, som presvedčený, že na základe rokovacieho poriadku to nie je možné. Moja skupina približne pred 25 minútami rozhodla, že ma poverí úlohou predložiť tento návrh. Myslím si preto, že je úplne nemožné, aby sa medzičasom predložila žiadosť o hlasovanie podľa mien o návrhu, ktorý som predložil práve teraz. Ak sa predložila, nestalo sa tak v rámci lehoty, a je vo vašej právomoci zamietnuť ju.
<SPEAKER ID="025" NAME="Predseda">
Vážený pán Schulz, bol som informovaný, že tento návrh sa predložil o hodinu skôr, na základe čoho usudzujem, že bol predložený ako preventívne opatrenie. Pán Schulz, v každom prípade je to moja domnienka. Je to až taký problém? Vy máte svoje presvedčenie, ostatní majú svoje presvedčenie. Každý má svoje presvedčenie. Podľa mojich informácií, pred hodinou - inými slovami včas - sa predložila riadna žiadosť o hlasovanie podľa mien, a malo by sa rozhodnúť.
<P>
(protestné pokrikovanie)
<P>
Každý sa môže rozhodnúť, či prinesie svoje dokumenty alebo nie - každý jednotlivec si môže vybrať.
<SPEAKER ID="026" NAME="Martin Schulz" AFFILIATION="PSE">
(DE) Vážený pán predseda, žiadam, aby sa rokovanie na dve minúty prerušilo, kým všetci poslanci nedostanú svoje hlasovacie karty.
<SPEAKER ID="027" NAME="Predseda">
Dáme si krátku prestávku, aby mohol každý dostať kartu.
<P>
(Rokovanie bolo prerušené na niekoľko minút)
<P>
(Parlament zamietol návrh hlasovaním podľa mien)
<SPEAKER ID="029" NAME="Hannes Swoboda" AFFILIATION="PSE">
(DE) Vážený pán predseda, na začiatku ste uviedli, že je veľmi milé, že je pán minister Jean-Pierre Jouyet prítomný - čo samozrejme je. Budete vyzývať budúce predsedníctva, aby nasledovali príklad pána Jouyeta a navštevovali Parlament od pondelka?
<SPEAKER ID="030" NAME="Stavros Lambrinidis" AFFILIATION="PSE">
(EL) Vážený pán predseda, veľmi krátka poznámka týkajúca sa nášho programu na štvrtok: navštívi nás francúzsky prezident, pán Sarkozy, aby prezentoval záležitosť budúcnosti Európy vzhľadom na veľmi vážnu krízu v Európe.
<P>
Pokiaľ viem, Socialistická skupina v Európskom parlamente má na vystúpenie iba 18 minút. Myslím, že predseda bude mať iba veľmi málo času, ostatní rečníci dokonca ešte menej.
<P>
Európsky parlament je miestom par excellence, kde by poslanci Európskeho parlamentu mali hovoriť a národní vedúci predstavitelia by mali počúvať. Myslím si, že so súčasným vymedzeným časom sme v tejto diskusii stratili veľmi dôležitú príležitosť.
<SPEAKER ID="031" NAME="Predseda">
Vážený pán Lambridinis, existuje riadny postup na distribúciu zápisnice. Nie je rozdiel medzi štvrtkom a akýmkoľvek iným dňom a úlohou vašej skupiny je vymedziť presne taký čas, aký považuje za vyhovujúci. Všetko ostatné sa realizuje podľa d'Hondtovho systému a na štvrtok nie je naplánované nič neobvyklé.

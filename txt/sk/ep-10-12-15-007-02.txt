<CHAPTER ID="007-02">
2. Návrh všeobecného rozpočtu Európskej únie na rozpočtový rok 2011 po úpravách Rady (hlasovanie) 
<SPEAKER ID="167" NAME="Martin Schulz" AFFILIATION="S&amp;D">
(DE) Vážený pán predseda, v mene našej skupiny by som chcel predložiť vysvetlenie k pozmeňujúcemu a doplňujúcemu návrhu 13. Ide o pozmeňujúci a doplňujúci návrh, ktorý v mene našej skupiny predložil Výboru pre rozpočet pán kolega Färm. Opätovne sme ho nepredložili, ale Skupina zelených/Európska slobodná aliancia ho znovu predložila so 40 podpismi. Zdržíme sa hlasovania o tomto pozmeňujúcom a doplňujúcom návrhu. So Skupinou zelených sme však v tejto súvislosti dospeli k spoločnému záveru a máme na vec totožný názor. Keďže sme sa vyjadrili, že naša skupina nepredloží žiadne ďalšie pozmeňujúce a doplňujúce návrhy, zdržíme sa hlasovania. Chcel by som však ujasniť, že podporujeme otázku dane z finančných transakcií, pričom dúfame, že poslanci z druhej strany Parlamentu v blízkej budúcnosti podporia naše hlasovania.

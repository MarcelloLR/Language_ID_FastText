<CHAPTER ID="009-07">
7. Tragická situácia v Barme (hlasovanie) 
<P>
- Pred začiatkom hlasovania:
<SPEAKER ID="103" NAME="Ignasi Guardans Cambó" AFFILIATION="ALDE">
Vážený pán predsedajúci, nie som zodpovedný za túto správu, ale bol by som rád, aby si kolegovia, ktorí sa týmto problémom zaoberali, povšimli, že dnes hlasujeme o dvoch správach, jedna je o Číne a druhá o Barme, obidve sa zaoberajú prírodnou katastrofou a rozdielnymi reakciami na ne. Správa o Číne sa začína vetou, v ktorej sa hovorí, že Parlament vyjadruje úprimnú sústrasť a solidaritu s čínskym ľudom a poľutovanie nad početnými obeťami; vyjadruje zármutok nad situáciou všetkých, ktorí trpia dôsledkami zemetrasenia, avšak správa o Barme obsahuje iba politické úvahy.
<P>
(Predsedajúci prerušil rečníka.)
<SPEAKER ID="104" NAME="Predsedajúci">
Vážený pán Guardans Cambó, viete, ako veľmi si vás vážim a rešpektujem, ale musím postupovať v súlade s rokovacím poriadkom. Je mi ľúto, ale nemôžem znova otvoriť rozpravu o porovnávacej analýze dvoch uznesení. Dúfam, že to pochopíte.
<SPEAKER ID="105" NAME="Ignasi Guardans Cambó" AFFILIATION="ALDE">
(FR) Predkladám na prerokovanie ústny pozmeňujúci a doplňujúci návrh, ktorý by mal byť týmto zhromaždením prijatý alebo zamietnutý. Ide o vyjadrenie sústrasti s trpiacim ľudom, a to tými istými výrazmi, presne tými istými slovami, ako to bolo v prípade Číny. Znenie tohto ústneho návrhu je : sústrasť s ľudom.
<P>
(potlesk)
<SPEAKER ID="106" NAME="Predsedajúci">
Tu je môj návrh, keďže ste mali slovo, dostali sme sa k príslušnému bodu: ak vám dobre rozumiem, želáte si vložiť poznámku pred odsek 4. Môžete určiť presné miesto?
<SPEAKER ID="107" NAME="Ignasi Guardans Cambó" AFFILIATION="ALDE">
(FR) Ústny pozmeňujúci a doplňujúci návrh bude prvým bodom a jeho znenie je:
<P>
"Vyjadruje svoju úprimnú sústrasť a solidaritu s ľudom Barmy a poľutovanie nad početnými obeťami; vyjadruje zármutok nad situáciou všetkých tých, ktorí trpia dôsledkami prírodnej katastrofy;"
<P>
(potlesk)
<P>
(Ústny pozmeňujúci a doplňujúci návrh bol prijatý)
<P>
Pred začiatkom hlasovania o odseku 10:
<SPEAKER ID="110" NAME="Hartmut Nassauer" AFFILIATION="PPE-DE">
(DE) Vážený pán predsedajúci, v našich zoznamoch hlasovania sa nenachádzajú žiadne pozmeňujúce a doplňujúce návrhy týkajúce sa uznesenia o Barme. Jediné hlasovanie sa týka uznesenia v jeho úplnom znení.
<SPEAKER ID="897" NAME="Predsedajúci">
Tu nejde o hlasovanie o pozmeňujúcom a doplňujúcom návrhu, ale o rovnosť hlasov, ako to požadovala skupina ALDE.

<CHAPTER ID="021">
Stroskotanie lode New Flame a jeho následky v Algecírskom zálive (rozprava)
<SPEAKER ID="233" NAME="Predsedajúci">
Nasleduje vyhlásenie Komisie o stroskotaní lode New Flame a znečistení Algecírskeho zálivu.
<SPEAKER ID="234" NAME="Jacques Barrot">
podpredseda Komisie. - (FR) Vážený pán predsedajúci, som rád, že vám dnes môžem sprostredkovať vyhlásenie Komisie pokiaľ ide o uznesenie, ktoré sa chystáte prijať v súvislosti so stroskotaním lode New flame a jeho následkami v Algecírskom zálive.
<P>
Toto uznesenie sa venuje dvom otázkam, ktoré sú mimoriadne dôležité pre občanov Európy: námorná bezpečnosť a ochrana morského životného prostredia, a to, ochrana našich pobreží, zálivov a pláží. Európa sa musí vyrovnávať s ekologickými katastrofami spôsobenými nehodami na mori, akými sú napríklad nehody lodí Erika a Prestige. Stroskotanie lode New Flame má vážne následky, ale nespôsobilo takú katastrofu ako stroskotanie spomínaných lodí.
<P>
Stroskotanie tejto lode nám pripomína, že námorná doprava môže byť nebezpečná a podobné nehody sa stále stávajú napriek tomu, že Európska únia prijala za posledné desaťročia mnohé opatrenia. Európska komisia podrobne preskúmala túto nehodu a ostáva opatrná s ohľadom na uplatnenie práva Spoločenstva a preto teraz vyzýva k predloženiu návrhov s cieľom zlepšiť námornú bezpečnosť.
<P>
Komisia podrobne preskúmala nehodu, ktorá sa stala v auguste 2007. Zároveň generálne riaditeľstvo Monitorovacieho a informačného centra pre životné prostredie, ktoré je zodpovedné za civilnú ochranu, kontaktovalo španielske orgány, ASMAR Sociedad Estatal de Salvamento y Seguridad Maritima a britské orgány.
<P>
Na žiadosť španielskych orgánov, sme prostredníctvom Európskej námornej bezpečnostnej agentúry (ENBA) poskytli rôzne satelitné snímky s cieľom lokalizovať možné znečistenie Algecírskeho zálivu ropou. Navyše, Španielsko požiadalo prostredníctvom generálneho riaditeľstva Monitorovacieho a informačného centra pre životné prostredie o zmobilizovanie plavidla agentúry ENBA určeného na odstránenie znečistenia ropou. Toto plavidlo, Mistra Bay, odstraňujúce znečistenie, sa stále nachádza na mieste, pripravené zasiahnuť podľa inštrukcií španielskych orgánov.
<P>
Tieto služby, ktoré poskytuje agentúra ENBA, satelitný monitorovací systém CleanSeaNet a plavidlá odstraňujúce znečistenie ropou, boli vytvorené na základe Európskeho práva. Vďaka Európskemu parlamentu bolo 154 miliónov EUR určených na boj proti znečisteniu na obdobie 2007 - 2013. Nedávno agentúra ENBA uzavrela zmluvy s ďalšími plavidlami odstraňujúcimi znečistenie ropou s cieľom zabezpečiť lepšiu ochranu európskeho pobrežia a v blízkej budúcnosti budú v Algecírskom zálive pôsobiť ďalšie dve plavidlá - Bahia Uno a Bahia Tres.
<P>
Vo všeobecnosti je Komisia zodpovedná za správne uplatňovanie európskeho práva v oblasti námornej bezpečnosti a ochrany námorného životného prostredia. Agentúra ENBA bola založená s cieľom pomáhať Komisii posilniť a uplatniť existujúce právo EÚ. Kontroly vykonávané agentúrou umožňujú vyhodnotiť, či kroky, ktoré urobili členské štáty boli v súlade s právom Spoločenstva. V prípade, že právo Spoločenstva nebude dodržané, Komisia môže zahájiť konanie voči ktorémukoľvek členskému štátu.
<P>
S ohľadom na zmienené oblasti, na prejednanie čaká niekoľko otázok, vrátane Smernice o trestných sankciách a Smernice o environmentálnej zodpovednosti. Zavedenie trestného zákonníka do praxe a stíhanie znečisťovateľov ostáva na jednotlivých členských štátoch.
<P>
Rád by som sa však vrátil k prípadu New Flame. Komisia v súčasnosti zvažuje sťažnosť Andalúzskej regionálnej vlády týkajúcu sa možného nedodržania práva Spoločenstva. Pripomeniem len, že ide o v poradí dnes už tretiu otázku týkajúcu sa námorníctva s cieľom zlepšiť monitorovanie námornej dopravy a prístup operátorov zodpovedných za námornú dopravu.
<P>
Na záver by som rád upozornil na uplatňovanie ambicióznych politík v súvislosti s námornou bezpečnosťou a ochranou námorného životného prostredia zo strany Komisie. Podľa ktorej ktorýkoľvek členský štát zasiahnutý nehodou sa má vysporiadať so znečisťovateľom a znečistením využitím účinných nástrojov, ktoré má k dispozícii na boj proti znečisťovateľom a znečisteniu. Komisia dúfa, že vrak lode New Flame bude z Algecírskeho zálivu odstránený, čo najskôr. Príchod špecializovaného člna Big Foot 1 na konci marca dokazuje plánovanie ďalších krokov.
<P>
Rád by som skončil informáciou pre Parlament.
<P>
Vážený pán predsedajúci, rád si vypočujem názory členských štátov v súvislosti s touto situáciou.
<SPEAKER ID="235" NAME="Gerardo Galeote">
v mene skupiny PPE-DE. - (ES) Vážený pán predsedajúci, vážený pán komisár, od stroskotania lode New Flame už ubehlo osem mesiacov, ale existuje tu stále reálne riziko ďalších ropných škvŕn vychádzajúcich z nákladného priestoru stroskotanej lode.
<P>
Táto situácia je stále viac pravdepodobná najmä vďaka každodenným okolnostiam, neschopnosti zvládnuť hustú premávku a zásahom plavidiel, ktoré odstraňujú ropu z mora. V tomto prípade však môžeme hovoriť o reťazovej chybe a zanedbaniu povinností v súvislosti s monitorovaním plavidiel po kolízii.
<P>
Preto, pán komisár, by tento Parlament uvítal, ak by ste mohli odpovedať na nasledujúce štyri otázky:
<P>
Prvá, máte nejaké informácie o zdroji a miere toxicity zo 42 500 ton zvyškov kovu, ktoré zatiaľ neboli vytiahnuté?
<P>
Druhá, či po kolízii a nasledujúcich ôsmich mesiacoch bola poskytnutá podpora v rámci Mechanizmu civilnej ochrany Spoločenstva a ak áno, koľkokrát?
<P>
Tretia, máte nejaké plány a rozpis ďalšej plavby lode - o ktorej ste práve hovorili - alebo plány týkajúce sa monitorovania rizika kontaminácie spôsobenej únikom z nákladného priestoru?
<P>
Štvrtá, začala Európska komisia vyšetrovanie? Ide o nadviazanie na porušovanie pravidiel Spoločenstva príslušnými orgánmi? V prípade ak bolo prestúpené právo Spoločenstva, pán komisár Barrot, je nevyhnutné postúpiť tieto skutočnosti Súdnemu dvoru Európskych spoločenstiev, pretože nakoniec vždy doplácajú občania a životné prostredie.
<SPEAKER ID="236" NAME="Luis Yañez-Barnuevo García">
v mene skupiny PSE. - (ES) Vážený pán predsedajúci, jediným dôvodom, prečo diskutujeme o stroskotaní lode New Flame je záujem nás všetkých o ochranu životného prostredia a námornú bezpečnosť. Nemôžem uveriť, že niekto i keď vzdialene, porovnáva tento prípad s katastrofou, ktorú spôsobilo stroskotanie lode Prestige.
<P>
Z lode New Flame uniklo 24 ton ropy, zatiaľ čo z lode Prestige 70 000 ton. Je to ako prirovnať škrabanec k nevyliečiteľnej rakovine, aj keď ani táto nehoda nemôže byť nikdy považovaná za malú. Potrebujeme posilniť mechanizmus prevencie a zvládať riziká, ktoré hrozia našim moriam, najmä Stredozemnému moru.
<P>
Španielske orgány nepochybne reagovali rozvážne a prijali účinne opatrenia v rámci svojich kompetencií, keďže sa poučili zo série chýb, ktoré urobila vláda v prípade katastrofy spôsobenej stroskotaním lode Prestige. Kroky, ktoré podnikla španielska vláda a Junta de Andalucía sa opierali o služby Európskej námornej bezpečnostnej agentúry a systému CleanSeaNet, v rámci ktorých bolo poskytnutých jedenásť satelitných snímok a dve hodnotiace správy o nehode. Reakciu Komisie už spomenul pán Barrot, preto ju už nebudem opakovať.
<P>
Deväť mesiacov po nehode je situácia pod kontrolou britských a španielskych orgánov a spolu s Komisiou konajú v súlade so závermi Fóra pre dialóg o Gibraltári.
<SPEAKER ID="237" NAME="Graham Watson">
v mene skupiny ALDE. - Vážený pán predsedajúci, ústne položená otázka, ktorá je základom tejto diskusie zaváňa atavistickým odporom konštitučného charakteru. Tento Parlament je tým najhorším, čo negatívne zasahuje do našich snáh priblížiť sa politikám Európskej únie.
<P>
Žiadam pána komisára, aby sa na konci tejto diskusie vrátil k trom skutočnostiam, ktoré je nevyhnutné objasniť.
<P>
Prvou je skutočnosť, že kolízia a potopenie lode New Flame sa neudialo v Gibraltárskom zálive, ktorý Španieli nazývajú Algecírskym zálivom, ale juhovýchodne od Gibraltáru, ktorý nie je v európskych vodách Stredozemného mora.
<P>
Druhou je skutočnosť, že nehoda lode New Flame prepravovala odpadový kov, a preto otázky týkajúce sa zásobovania ropy s týmto nijako nesúvisia.
<P>
Treťou je existencia jednej malej ropnej škvrny, ktorá sa objavila počas búrky dňa 9. - 10. februára, namiesto siedmich ropných škvŕn, o ktorých sa tu hovorilo. Nasledujúci mesiac po nehode bolo do plavidiel natankovaných sedemstoosemdesiat kubických metrov paliva, z ktorých neunikla ani kvapka. Bol by som vďačný pánovi komisárovi, keby mohol tieto informácie Parlamentu potvrdiť. Ak sa na pobreží nachádza nejaká ropa, pravdepodobne je to ropa, ktorá vytiekla z lode Sierra Nava, ktorá začiatkom roka nabehla na plytčinu po tom ako sa počas búrky odtrhla z kotviska.
<P>
Pán komisár by tiež mohol okomentovať spoluprácu gibraltárskych a španielskych orgánov. Som presvedčený, že táto spolupráca bola ukážková. Gibraltár neporušuje žiadny zo svojich medzinárodných záväzkov, a preto si dovolím pozvať svojich španielskych kolegov, najmä z Partido Popular, do svojho volebného obvodu a po konzultáci s príslušnými orgánmi aj na obhliadku vraku.
<P>
Gibraltár a jeho španielske zázemie sú rušnými, husto osídlenými priemyselnými oblasťami, a preto sú obavy súvisiace s námornou bezpečnosťou a zo znečistenia nielen mora, ale aj vzduchu a podzemných vôd opodstatnené. Preto nedovoľme straníckym metódam nespokojnej opozície, aby skreslili naše európske uvažovanie.
<SPEAKER ID="238" NAME="Raül Romeva i Rueda">
v mene skupiny Verts/ALE. - (ES) Vážený pán predsedajúci, myslím, že celú situáciu okolo New Flame okomentovali Greenpeace, keď na vrak umiestnili transparent, na ktorom bolo napísané "vertido diplomático" - diplomatická škvrna.
<P>
Problém je preto zdvojnásobený: ide tu o ekologický problém a potom i o diplomatický problém. Aj keď ten druhý nemôže byť použitý ako ospravedlnenie za nevysporiadanie sa s tým prvým.
<P>
Nehoda lode New Flame je len symptomatická, keďže znečistenie ropou je v Gibraltári notoricky známe vzhľadom na neschopnosť Gibraltáru konať v rámci európskeho práva a prílišnú zhovievavosť španielskych orgánov. V každom prípade by som rád zdôraznil, že som vďačný za záujem o ekológiu zo strany mojich kolegov z Partido Popular. Situácia okolo nehody New Flame svedčí o záujme vytvoriť vnútornú opozíciu, na ktorú sme už zvyknutí, a nie o záujme riešiť ekologický problém.
<P>
Znovu opakujem, že tu ide o diplomatický problém, ale hlavným problémom ostáva ekologický problém, ktorý musí byť vyriešený, čo najskôr.
<SPEAKER ID="239" NAME="Willy Meyer Pleite">
v mene skupiny GUE/NGL. - (ES) Vážený pán predsedajúci, pán komisár, od augusta sa zúčastňujem na niekoľkých iniciatívach Parlamentu a mal som niekoľko príspevkov na plenárnom zasadnutí Parlamentu. Zásadným problémom, ako všetci vieme, je skutočnosť, že v oblasti Gibraltárskeho prielivu je najhustejšia premávka námornej dopravy s viac ako 100 000 plavidlami ročne, z ktorých 30 000 plavidiel premáva medzi Algecírskym zálivom a Gibraltárom.
<P>
Zásadným problémom je, že tieto dva prístavy nemonitorujú a nekoordinujú námornú dopravu. To je hlavným problémom. Zahajujeme novú iniciatívu, takže dva členské štáty, ktoré sú na nej zúčastnené by mali vyriešiť nedostatočnú koordináciu lodnej dopravy, čo najskôr. Hovoríme tu o dvoch najvyužívanejších prístavoch námornej dopravy, a preto je v dnešnej dobe neprijateľné, aby tam neexistovala monitorovacia jednotka.
<P>
Nehovoríme tu totiž iba o nehode lode New Flame, ale taktiež o nehodách lodí Sierra Nava a Samotraki, ktoré ohrozujú námornú bezpečnosť, bezpečnosť ľudí a prirodzené životné prostredie.
<P>
Preto som presvedčený, že Európa by mala v tomto prípade prevziať iniciatívu a vypracovať pre členské štáty smernicu. V 21. storočí je neprijateľné, aby bolo plavidlo v súčasnom stave. Možno Španielsko nemalo zveriť záchranu plavidla Gibraltáru? Možno mali radšej spolupracovať?
<P>
Pre pána komisára tu mám návrh. Komisii som položil otázku, na ktorú síce v marci odpovedal pán Dimas, ale ktorá ešte stále nie je jasná, a to síce, aký náklad bol na lodi? O akom druhu odpadového kovu hovoríme? Komisia informovala, že loď prevážala 700 ton paliva IFO-380, ale ešte stále nevieme aký odpadový kov prevážala. Tento stav je neprijateľný.
<P>
Opätovne preto žiadam Komisiu, aby nás informovala, o aký odpadový kov ide.
<SPEAKER ID="240" NAME="Luís Queiró" AFFILIATION="PPE-DE">
(PT) Vážený pán predsedajúci, kolegovia, prispievam do diskusie, keďže je nevyhnutné, aby situácia okolo stroskotania lode New Flame v Algecírskom zálive a Gibraltári z augusta 2007 bola vyriešená. Ako dobre viete, v období august 2007 až február 2008 sa objavilo niekoľko ropných škvŕn pochádzajúcich z plavidla. Tieto následky nehody nerešpektujú hranice štátov, ale poškodzujú životné prostredie a obyvateľstvo na pobreží.
<P>
Pridávam svoj hlas k hlasom mojich španielskych kolegov, ktorí žiadajú odpovede na otázky týkajúce sa stroskotania lode New Flame. Tieto otázky urýchlene vyžadujú odpoveď, keďže nejde o záležitosť len španielskych orgánov a orgánov Gibraltáru. Táto nehoda zasahuje životné prostredie, námornú bezpečnosť a námorné hospodárstvo, takže v konečnom dôsledku ovplyvňuje nás všetkých.
<P>
Nemôžeme ignorovať skutočnosť, že kolízia a potopenie plavidla sa udialo na jednej z najvyužívanejších námorných trás sveta a že náklad z lode nebol ešte stále vyložený. Diplomatický spor je preto našou poslednou starosťou. S ohľadom na skutočnosť, že tento Parlament práve prijal zákon o námornej bezpečnosti a balík opatrení s cieľom posilniť európske právo a zosúladiť ho s medzinárodnými nástrojmi, sú problémy, o ktorých sa zmieňujeme veľmi dôležité.
<P>
Preto je dôležité sa opýtať ako sú prostriedky prijaté európskym právom využívané, aspoň tie, ktoré už máme k dispozícii, a ako je koordinovaná spolupráca medzi členskými štátmi a Komisiou, pokiaľ ide o výmenu informácii, rozdelenie zodpovedností a opatrení, ktoré sú nevyhnutné pre vyriešenie vzniknutej situácie. V tomto kontexte hodnotíme i stanovisko Komisie, ktoré nám prezentoval pán podpredseda Barrot.
<SPEAKER ID="241" NAME="Francisca Pleguezuelos Aguilar" AFFILIATION="PSE">
(ES) Vážený pán predsedajúci, táto diskusia a odpovede pána komisára svedčia o citlivosti španielskych a andalúzskych orgánov, pokiaľ ide o vypúšťanie látok, ktoré znečisťujú životné prostredie a ohrozujú námornú bezpečnosť; tieto otázky sú pre španielsku vládu dôležité najmä pre nevyhnutnosť okamžitej odpovede a začatie rozsiahlych činností, ktoré budú riešiť daný problém a zabránia horším katastrofám. Už sme o tom hovorili.
<P>
Stroskotanie lode New Flame ani zďaleka nepripomína katastrofu spôsobenú stroskotaním lode Prestige, ale následky tejto nehody znepokojujú španielsku vládu, vládu mojej krajiny.
<P>
Španielska vláda nemôže byť obvinená z nečinnosti, práve naopak. Hneď ako sa nehoda udiala, bola španielska vláda v nepretržitom kontakte so Spojeným kráľovstvom a Gibraltárom a zbierala informácie o plavidle a samotnej kolízii, zároveň ponúkla koordinovanie a spoluprácu na iniciatíve navrhnutej mojim kolegom pánom Meyerom Pleitom.
<P>
Ako už informoval pán komisár, Európska únia poskytuje pomoc od augusta. Majiteľ lode a jeho spoločnosť boli poučení o tom, že budú znášať všetky náklady súvisiace so vzniknutou škodou a Junta de Andalucía vzniesla žalobu pre potenciálne porušenie zákona.
<P>
Pre Španielsko je podstatné dodržiavanie záväzkov - aby sa neopakovalo to, čo pri stroskotaní lode Prestige - ale je tu tiež potreba koordinácie, ktorá je v súčasnosti nedostatočná. Preto som presvedčený, že táto záležitosť by mala byť uzavretá poskytnutím pomoci Fóru pre dialóg o Gibraltári zo strany Španielska vo forme opatrenia, ktoré nám pomôže vyrovnať sa s podobnými situáciami a predísť ďalším nežiadúcim udalostiam. Všetko ostatné je len apatia, ktorú cítia niektorí z nás a chcú do toho vtiahnuť i Parlament.
<SPEAKER ID="242" NAME="David Hammerstein" AFFILIATION="Verts/ALE">
(ES) Vážený pán predsedajúci, pokiaľ sú do tejto záležitosti zainteresovaní Zelení nejde o rozdelenie viny, ale o hľadaní účinných opatrení, ktoré by zabránili katastrofe akou je táto, alebo lepšie povedané katastrofám, ktoré sú v Gibraltárskom prielive na dennom poriadku.
<P>
Táto kolízia je zdvihnutým ukazovákom, a preto by sme k nej nemali pristupovať ľahkovážne. Požiadali sme Komisiu o prijatie opatrení v boji proti nerozumným a nebezpečným praktikám, pokiaľ ide o zaťaženie lodí, ktoré menia vody Gibraltáru, Veľkej Británie a Španielska na gigantickú kočujúcu čerpaciu stanicu nerešpektujúcu zákon bez akejkoľvek kontroly a zabezpečenia.
<P>
Stovky pochybných plavidiel brázdi tieto moria. Len za minulý rok sa cez tieto vody prepravilo palivo loďami šesťtisíckrát, viac ako desaťtisíckrát sa preprava uskutočnila za hranicou teritoriálnych vôd bez akýchkoľvek bezpečnostných opatrení, ktoré boli stanovené Medzinárodným dohovorom o zabránení znečisťovania z lodí "MARPOL".
<P>
Keďže už nie sme ochotní učiť sa z katastrof, požiadali sme Komisiu o predloženie účinného protokolu o spolupráci v námornej preprave na území Gibraltárskeho prielivu s cieľom ochrany životného prostredia a spoločných záujmov. Nemôžeme sa predsa stretať s podobnými katastrofami každý deň.
<SPEAKER ID="243" NAME="Luis de Grandes Pascual" AFFILIATION="PPE-DE">
(ES) Vážený pán predsedajúci, rád by som sa poďakoval pánovi Barrotovi za jeho odpovede. Algecírsky záliv sa stal smetiskom Gibraltárskeho prielivu. Navyše, hrozí, že nezákonné zásobovanie, nepretržité unikanie látok znečisťujúcich životné prostredie, aj keď v malých množstvách, a rozlievanie nákladu pri nehodách zmenia chránenú oblasť na stoku.
<P>
Prípad, o ktorom tu diskutujeme nijako neohrozuje vzťahy Španielska a Veľkej Británie, ktoré diskutujú o svojich starých krivdách rozumným spôsobom. V prípade New Flame ide o - ak môžem použiť tento výraz - "unos por otros, la casa sin barrer" - "plot, ktorý však pomáha udržať priateľstvo".
<P>
Škandálom je, že za dlhých šesť mesiacov, nebol žiaden z kompetentných orgánov schopný prijať účinné preventívne opatrenia zabraňujúce potápaniu plavidiel a znečisteniu ropnými škvrnami z kolízii.
<P>
Vrak je momentálne na dne mora spolu s 42 500 tonami odpadového kovu, ktorého charakter a mieru nebezpečenstva znečistenia nikto nepozná.
<P>
Pán komisár, tvrdo pracujeme na balíku Erika III, a požiadavkám Parlamentu, pokiaľ ide o tento projekt, je naklonená aj Rada, keďže ide o vytvorenie nezávislého orgánu, ktorý bude bojovať proti znečisteniu morí, orgánu, ktorý bude mať právomoc rozhodovať po zhodnotení rozsahu nehody.
<P>
Prípad lode New Flame sa zdá byť šitý na mieru, aby prispel k založeniu takéhoto nezávislého orgánu s rozhodovacou právomocou. Neospravedlniteľnou je naliehavá potreba členských štátov Európskej únie prehodnotiť príslušné smernice a ratifikovať medzinárodné dohovory. Nebolo príjemné počuť ostrú kritiku na adresu Andalúzie v súvislosti s katastrofou spôsobenou potopením lode Prestige, ide o nepríjemnú manichejskú hru a prejav neúcty k Andalúzii. Je hanbou, že o tejto záležitosti sa začalo hovoriť vďaka ľuďom z tohto regiónu.
<P>
Pán komisár, Andalúzia žiada, aby zásobovanie bolo v súlade so zákonom a nármorné aktivity v Algecírskom zálive, ktoré prispievajú k bohatstvu a zamestnanosti v tejto oblasti, išli ruka v ruka s ochranou životného prostredia.
<SPEAKER ID="244" NAME="Inés Ayala Sender" AFFILIATION="PSE">
(ES) Vážený pán predsedajúci, táto nehoda sa skutočne nedá porovnávať s ostatnými nehodami tankerov prepravujúcimi ropu, alebo kontajnerovými loďami ako Napoli, o ktorej sa ešte musí rozhodnúť.
<P>
Na druhej strane by sme mali byť potešení, že pán podpredseda sa zúčastňuje tejto diskusie. V danom momente je diskusia v podstate sústredená na aspekty týkajúce sa životného prostredia. Myslím, že je veľmi dôležité, že pán Barrot sa môže v rámci svojej kompetencie vyrovnať s oboma aspektmi, životným prostredím aj dopravou, pomocou nových nástrojov.
<P>
S Gibraltárom sme urovnali diplomatické spory, pokiaľ ide o vzdušnú bezpečnosť. Rada by som navrhla pánovi Barrotovi, aby sme sa snažili urovnať a zlepšiť diplomatickú stránku s Gibraltárom, pokiaľ ide o námornú bezpečnosť. Napriek problémom, verím, že existujú cesty pre obojstranne prospešný dialóg.
<P>
Tiež verím, že španielske a andalúzske orgány urobili všetko, čo je v ich silách v súvislosti s nehodami tohto typu v tejto kritickej oblasti Stredozemného mora, a samozrejme sme radi, že požiadali Európsku úniu o uplatnenie príslušných nástrojov.
<P>
Veríme, že vyslanie posolstva nádeje občanom, pokiaľ ide o neradostné aspekty, je veľmi dôležité a že je rovnako dôležité posilniť mechanizmy agentúry ENBA, ktoré sa osvedčili ako preventívne a ochranné, dôležité je posilnenie i opatrení pre pobrežie, vytrvať v úsilí, pokiaľ ide o tretí balík námornej bezpečnosti a najmä zlepšiť spoluprácu prístavov, ktorá možno niekedy nie je na takej úrovni, akej by mohla byť, a samozrejme prezentovať všetky aspekty súvisiace so zlepšením kvality námorného paliva a propagovať návrh, ktorý bol nedávno prijatý Medzinárodnou námornou organizáciou (IMO) a istotne prispeje k zlepšeniu výsledku alebo následkov podobných nehôd.
<SPEAKER ID="245" NAME="Jacques Barrot">
podpredseda Komisie. - (FR) Vážený pán predsedajúci, pokúsim sa odpovedať na niekoľko otázok. Rád by som informoval pána Galeota, že Komisia nebola informovaná o žiadnej toxicite odpadového kovu z lode New Flame. Neexistujú podklady na základe ktorých by sme mohli hovoriť o toxickom kove.
<P>
Pokiaľ ide o pomoc poskytnutú prostredníctvom Mechanizmu civilnej ochrany Spoločenstva, požiadali o ňu španielske orgány hneď ako došlo k nehode lode New Flame, dovtedy o pomoc nežiadali. Pokiaľ ide o odstránenie vraku lode, rád by som informoval Parlament, že záchranné práce sú v plnom prúde a stav mora dovoľuje vykonávať tieto práce bez rizika. Záchranné práce budú trvať približne tri mesiace.
<P>
Medzitým sa Komisia zaoberá žalobou, ktorú podala vláda Andalúzie. Akékoľvek porušenie zákonov bude súdne stíhané. Tiež pán Watson položil niekoľko otázok. Rád by som ho informoval, že vrak lode New Flame sa nachádza v teritoriálnych vodách Gibraltáru. Nehoda lode New Flame nijako nesúvisí s únikom ropy, britské orgány informovali Komisiu, že zásobovanie ropou bolo vykonávané v súlade s platným právom a nepredstavuje problém. Zásobovacie plavidlá sú vždy ropné tankery s dvojitým trupom a majú všetky potrebné osvedčenia.
<P>
Pán Meyer, smernica o monitorovaní lodnej dopravy - rád by som uzavrel tento bod - presadzuje spoluprácu v oblasti monitorovania lodnej dopravy, pokiaľ to dovoľuje výmena informácií prostredníctvom informačného systému SafeSeaNet.
<P>
Pán Queiró, Komisia verí, že nariadenia, obsiahnuté v smernici o trestných sankciách týkajúcich sa námorného znečistenia, sú použiteľné i v prípade New Flame a vo všeobecnosti i v prípade zásobovacích činností, ktoré spôsobujú znečistenie mora. Smernica z roku 2005 neobsiahla právny systém s ohľadom na trestné sankcie pre osoby zodpovedné za znečisťovanie morí.
<P>
Praktické využitie sankcií pre jednotlivé prípady nebolo zastrešené smernicou, ale platným vnútroštátnym právom, napríklad pri podaní žaloby alebo po iniciovaní trestnej činnosti. Sankcie musia byť uložené vnútroštátnym súdom hneď ako sa zistí spáchanie trestného činu.
<P>
Pán Hammerstein, preprava ropy na otvorenom mori je bežnou praxou v námornej doprave. V zásade, to nepredstavuje problém za predpokladu, že sú dodržané všetky preventívne opatrenia. Majitelia lodí vymysleli najlepší spôsob zásobovania plavidla palivom. Medzinárodná námorná organizácia sa chystá prijať niekoľko opatrení na prevenciu znečistenia počas prečerpávania ropy z jedného tankera do druhého. Členské štáty a Komisia aktívne podporujú túto snahu, aj keď sme v tejto oblasti veľmi opatrní.
<P>
Pán Grandes Pascual, v roku 2005, ako súčasť tretieho balíka právnych opatrení týkajúcich sa námornej bezpečnosti, Komisia predložila k prejednaniu návrh smernice, ktorá stanovovala nevyhnutné pravidlá, pokiaľ ide o verejnú zodpovednosť a zabezpečenie. Európsky parlament tento návrh uvítal, ale nanešťastie, Rada zatiaľ tento návrh neprijala. Cieľom tohto návrhu bolo poskytnúť prechodnú odpoveď obetiam námorného znečistenia, keďže uplatnenie medzinárodných dohovorov stále čaká na prejednanie. Podobné dohovory vstúpia do platnosti veľmi oneskorene alebo nie je možné ich uplatniť vo všetkých členských štátoch. To vedie k nerovnému zaobchádzaniu, pokiaľ ide o prevádzkovateľov námornej prepravy a obete nehôd.
<P>
Neodpovedal som na všetky otázky, ale rád by som povedal, že Komisia si uvedomuje pretrvávajúci nesúhlas, pokiaľ ide o teritoriálne vody Gibraltáru. Nie je na mieste o tom diskutovať. Môžeme požiadať príslušné strany, aby posilnili svoju spoluprácu a zlepšili výmenu informácií. Fórum o tripartite by sa malo sústrediť na problém spolupráce v oblasti námornej bezpečnosti.
<P>
Dámy a páni, s vaším dovolením by som rád využil túto príležitosť a informoval vás, pokiaľ ide o tretí balík opatrení pre bezpečnosť námornej dopravy, že Parlament sa nebojácne zhostil svojich povinností. Váš Výbor pre dopravu prijal všetkých sedem návrhov, a ja musím vzdať Parlamentu poklonu, keďže som bol na tejto veci účastný. Je pravdou, že na poslednom rokovaní Rady ministrov dopravy, som si všimol istú neochotu zo strany mnohých členských štátov a niektorých členských štátov voči dvom návrhom. Na jednej strane, návrh o verejnej zodpovednosti, zodpovednosti majiteľov lodí, v súvislosti s ktorým musíme zaviesť povinnú schému poistenia, ktorá je rozhodujúcim spôsobom dôležitá pre budúcnosť. Na druhej strane, návrh, ktorý dopĺňa túto schému, zodpovednosť štátu, ktorá je vyjadrená jeho vlajkou. Zodpovednosť štátu vyjadrenú jeho vlajkou je nevyhnutné definovať, ak chceme, aby sa všetky európske vlajky objavili na zozname Parížskeho memoranda, čo znamená, že všetky sú plnohodnotnými vlajkami. Tam však ešte nie sme. Rád by som povedal, že s cieľom predísť vrakom, akým je New Flame, je rozhodujúce mať zákon, ktorý je, ako sme to navrhli v treťom balíku opatrení pre bezpečnosť námornej dopravy, schopný účinne eliminovať riziko nehôd na mori a znečistenie mora.
<P>
V tomto prípade sme sa nepochybne posunuli vpred. Námorná bezpečnostná agentúra, ako som už uviedol, poskytla svoju pomoc. Nedávno posilnila svoju sieť plavidiel určených na odstránenie znečistenia hoci nič z tretieho balíka opatrení pre námornú bezpečnosť nemôže byť uplatnené bez podpory Parlamentu a pripravenosti členských štátov vziať na seba zodpovednosť. Aká by to bola dramatická situácia, keby sa zajtra objavila ropná škvrna v krehkých vodách Stredozemného mora a my by sme mali v rukách osud týchto vôd. Práve preto by som vám rád opätovne poďakoval za vašu podporu, bez ktorej by tretí balík opatrení pre bezpečnosť námornej dopravy nemohol byť účinne uvedený v platnosť a bez ktorého by sme nemali účinnú kontrolu štátnych vlajok a určenú jasnú zodpovednosť zo strany majiteľov lodí. Ak chceme predchádzať podobným katastrofám, tento balík je absolútne nevyhnutný.
<P>
V každom prípade vám ďakujem za nadnesenie tohto problému, ktorý nám dal príležitosť zase raz upozorniť na absolútnu nevyhnutnosť námornej bezpečnosti.
<SPEAKER ID="246" NAME="Gerardo Galeote" AFFILIATION="PPE-DE">
(ES) Vážený pán predsedajúci, námietka. Pán komisár sa zmienil o vodách Gibraltáru. Neviem, či to bola chyba interpretácie alebo komisárovo pochybenie. Rád by som ho požiadal o objasnenie, pretože ako dobre vie, vlastníctvo týchto vôd je predmetom sporu medzi Španielskym kráľovstvom a Spojeným kráľovstvom.
<P>
Rád by som ho požiadal o vysvetlenie.
<SPEAKER ID="247" NAME="Jacques Barrot">
podpredseda Komisie. - (FR) Vážený pán predsedajúci, k tomuto nezaujmem stanovisko. Jednoducho som udal geografickú polohu stroskotanej lode, ktorou je Algecíras, Gibraltár. Rozumejte: Nerád by som začal spor, ktorý nie som v rámci svojej právomoci schopný vyriešiť.
<SPEAKER ID="248" NAME="Graham Watson" AFFILIATION="ALDE">
Vážený pán predsedajúci, pán komisár mal úplnú pravdu. V zázname by malo byť uvedené, že ani samotná nehoda ani stroskotanie lode New Flame sa neudialo na pobreží Gibraltáru ani Algecíru, ale v teritoriálnych vodách Gibraltáru. Bolo to na juhovýchodnej špičke skaly v Stredozemnom mori a to by malo byť v zázname jasne uvedené.
<SPEAKER ID="249" NAME="Predsedajúci">
prijal som šesť návrhov uznesení na základe Nariadenia 103 (2) Rokovacieho poriadku.
<P>
Rozprava sa skončila.
<P>
Hlasovanie sa uskutoční v utorok, 24.04.08.
<P>
Písomné vyhlásenia (pravidlo 142)
<SPEAKER ID="250" NAME="Kartika Tamara Liotard  " LANGUAGE="NL">
Stroskotanie lode New Flame na Gibraltári je predmetom sporu medzi Spojeným kráľovstvom a Španielskom o Gibraltár. Dôležité je, aby diplomatická hrozba vojny nepredčila skutočnú hrozbu ekologickej katastrofy na španielskom pobreží. Ide o skutočný problém. Záchrana životného prostredia musí zostať prioritou za každých okolností.
<P>
Vynára sa i problém zodpovednosti. Opäť raz tu máme loď vyhýbajúcu sa v správnej chvíli zákonom i poplatkom a následne sa dostávajúcu do problémov. EÚ by mala zabrániť ďalšiemu porušovaniu medzinárodných pravidiel. Malo by byť jasné, kto je v prípade takýchto nehôd zodpovedný.

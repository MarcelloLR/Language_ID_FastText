<CHAPTER ID="005-07">
7. Organizácia pracovného času (
<P>
- Po ukončení hlasovania:
<SPEAKER ID="089" NAME="Alejandro Cercas" LANGUAGE="ES">
Len krátku poznámku, vážený pán predseda. Najprv by som chcel poďakovať všetkým kolegom a zablahoželať im k tomuto triumfu, ktorý patrí všetkým skupinám v tomto Parlamente. Je to víťazstvo Parlamentu ako celku.
<P>
(potlesk)
<P>
Musím poďakovať dvom miliónom európskych lekárov a miliónu študentov medicíny za vykonanú prácu a musím tiež poďakovať Európskej konfederácii odborových zväzov a všetkým vnútroštátnym odborovým organizáciám za intenzívnu prácu.
<P>
Vážený pán predseda, je dôležité pripomenúť Rade, že toto nie je neúspech, ale skôr príležitosť napraviť nesprávne rozhodnutie. Rada by to mala vnímať ako príležitosť priblížiť náš program občanom. Musíme požiadať Komisiu, aby si obliekla rozhodcovský dres a vyzliekla dres Rady, ktorý nosila počas uplynulých troch rokov. Keď bude mať oblečený rozhodcovský dres, poďme do zmierovacieho konania, aby sa súlad pracovného a rodinného života stal realitou spolu so sociálnou Európou.
<P>
(hlasný potlesk)
<SPEAKER ID="090" NAME="Jan Andersson" AFFILIATION="PSE">
- (SV) Chcel by som sa úprimne poďakovať Alejandrovi Cercasovi a všetkým ostatným, ktorý pracovali na tejto téme. Nevidím tu dnes nikoho z Rady. Pokúsili sme sa iniciovať rokovania s Radou, ale Rada nebola ochotná sadnúť si za rokovací stôl. Teraz máme tu v Parlamente veľkú väčšinu. Poďme si teraz sadnúť za rokovací stôl a vypracujme dobrú smernicu o pracovnom čase. Teraz sa dozvieme stanovisko veľkej väčšiny Parlamentu.

<CHAPTER ID="006-05">
5.  Prispôsobenie určitých aktov regulačnému postupu s kontrolou, nariadenie "omnibus", prvá časť (
<P>
Pred začiatkom hlasovania:
<SPEAKER ID="129" NAME="Janez Lenarčič">
úradujúci predseda Rady. - (SL) Dovoľte mi pri tejto príležitosti vyjadriť v mene Rady svoju spokojnosť s dobrými výsledkami dlhodobej a rozsiahlej práce na tomto materiáli technického charakteru. Bolo možné uzavrieť ho predovšetkým vďaka tvorivej spolupráci všetkých troch inštitúcií a ja by som túto príležitosť využil predovšetkým na to, aby som poďakoval spravodajcovi, pánovi Józsefovi Szájerovi za jeho spoluprácu a vykonanú prácu.
<P>
Po uzavretí tejto časti prispôsobenia budú obe legislatívne zložky, no predovšetkým Európsky parlament, schopné vykonávať kontrolu nad výkonnými právomocami Komisie v súvislosti s množstvom právnych predpisov v dôležitých oblastiach. Záverom chcem poznamenať, že by som rád videl pokračovanie tejto tvorivej spolupráce aj počas nadchádzajúceho francúzskeho predsedníctva.
<SPEAKER ID="130" NAME="József Szájer">
spravodajca. - Vážený pán predsedajúci, Parlament na základe výsledku hlasovania, ktoré práve prebieha, po prvý krát nadobudne skutočné právo kontroly a veta normotvorných vykonávacích aktov Európskej komisie na rovnakej úrovni ako Rada.
<P>
Prijatím dvoch balíkov súhrnných návrhov robíme veľký pokrok týkajúci sa odstránenia nedostatku demokracie v Únii. Kolegom by som rád pripomenul aj to, že naša nová právomoc kontroly nad výkonnou mocou EÚ si od nás vyžiada viac práce ako doteraz. Parlament sa musí pripraviť na novú úlohu komitologického postupu.
<P>
Ďakujem Rade a predovšetkým slovinskému predsedníctvu, a Komisii najmä za to, že sa obe vzdávajú dôležitých a doteraz výlučných práv a že ich odovzdávajú Parlamentu a obe ich zároveň strácajú. Rád by som poďakoval aj svojim kolegom v príslušných výboroch, ktorí chápu dôležitosť nového posilnenia právomocí Európskeho parlamentu. Na tomto materiáli pracovali veľmi rýchlo a pružne. Naše dnešné hlasovanie značne prispeje k lepšej, demokratickejšej a oveľa transparentnejšej Európskej únii. Ďakujem vám za podporu.
<P>
(potlesk)

<CHAPTER ID="006-04">
4. (
<P>
- Pred začiatkom hlasovania:
<SPEAKER ID="070" NAME="Hans-Peter Mayer">
spravodajca. - (DE) Vážený pán predsedajúci, dámy a páni, nasledujúce tri kodifikácie sú inovatívne v tom, že budeme hlasovať aj o spoločných návrhoch právnych služieb Parlamentu, Komisie a Rady. Parlament tak bude po prvýkrát hlasovať o rovnakých textoch ako Rada.
<P>
Na okraj týchto hlasovaní, ktoré podporujem, by som rád poznamenal, že upravujeme veci, ktoré by Európsky parlament nemal upravovať. Nerozhodujeme totiž o veciach, ktoré sú ľuďom blízke. V očiach širokej verejnosti vyzeráme smiešne, keď vydávame právne predpisy o veciach, akou je montáž osvetľovacích zariadení a zariadení svetelnej signalizácie na kolesových poľnohospodárskych alebo lesných traktoroch.
<P>
(hlasný potlesk)
<P>
Bolo by oveľa logickejšie prijať smernicu o traktoroch, ktorá by stanovovala všeobecné požiadavky a záruky. Podrobnosti by sa potom mohli stanoviť v normách. V Európe existuje Európsky výbor pre normalizáciu (CEN) so sídlom v Bruseli a Európsky výbor pre elektrotechnickú normalizáciu (Cenelec), ktorého sídlo je tiež v Bruseli. Členmi výborov CEN a Cenelec sú organizácie pre normalizáciu z tridsiatich krajín, vrátane všetkých krajín EÚ a EZVO.
<P>
Táto zásada prijímania všeobecných smerníc, v ktorých sa nachádza odkaz na európske normy, sa už použila vo viac ako 25 iných odvetviach. Prečo by sme ju teda nemohli použiť pri traktoroch? Predpokladám, že tu prítomný pán komisár Verheugen na to má rovnaký názor. Chceme lepšiu právnu úpravu, my, poslanci Parlamentu, by sme mali ísť príkladom.
<P>
(potlesk)

<CHAPTER ID="028">
Nástroje správy založené na právach rybolovu (rozprava) 
<SPEAKER ID="315" NAME="Predsedajúca">
Ďalší bod je správa pani Attwoollovej o nástrojoch riadenia založených na právach rybolovu.
<SPEAKER ID="316" NAME="Elspeth Attwooll">
spravodajkyňa. - Vážená pani predsedajúca, musím poďakovať tieňovým spravodajcom a všetkým vo Výbore pre rybné hospodárstvo za vypracovanie vyváženej správy o veľmi komplexnej a v mnohých smeroch citlivej záležitosti.
<P>
V niektorých verejných rozpravách je na právach založené spravovanie porovnávané s používaním jednotlivých prenosných kvót. Táto správa sa na to pozerá z oveľa širšieho pohľadu, považujúc tento termín za zastrešenie akýchkoľvek foriem, ktoré môžu byť získané právom loviť ryby, čo je vnímané ako spoločné dobro pre verejnosť. Podľa toho je jasné, že existuje množstvo takýchto foriem, ktoré v súčasnosti fungujú v rámci celej EÚ. Napríklad rozsah tohto práva môže byť špecifikovaný vo vzťahu ku teritóriu, v ktorom sa má loviť, možnému množstvu ulovených rýb, prípustnému spôsobu lovu alebo kombinácii týchto podmienok. Podobne, aj keď toto právo je bezvýhradne prevoditeľné, existujú v tomto ohľade rôzne obmedzenia. Napríklad to zo strany Spoločenstva voči členským štátom je podmienené zásadou relatívnej stability. Okrem toho sa zdá, že existuje značná škála takýchto obmedzení. Jednou konkrétnou podobou nezhôd medzi členskými štátmi je to, aký veľký prenos je vo vzťahu ku ekonomickej hodnote povolený, či už oficiálny alebo neoficiálny, a teda aký činí obchodvateľný nárok.
<P>
Ústrednou záležitosťou je teda to, ako by sa spravovanie rybného hospodárstva malo angažovať vo veci stanovenia práva lovu tak, aby čo najlepšie dosiahlo ciele spoločnej politiky rybného hospodárstva. Komunikácia s Komisiou nastoľuje otázku rozsahu, v rámci ktorého by mohol byť jednotný systém uvedený, či už na úrovni Spoločenstva alebo zosúladením postupov členských štátov. Správa Výboru pre rybné hospodárstvo podrobne opisuje niekoľko znepokojení ohľadom opačných dopadov, ktoré by isté typy na právach založených spravovaniach mohli mať, tiež sa ale dotýka spôsobu, akým by sa niektorým z nich dalo predísť. Taktiež naznačuje spôsob, pri ktorom určité typy na právach založených spravovaniach môžu mať pozitívny dopad za predpokladu, že sú správne vykonávané.
<P>
Správa si všíma možnosti aktuálne uplatňovaných systémov v na právach založenom spravovaní, stupeň, do ktorého sú tieto formy konkrétneho práva rozvetvené a spletitosť všetkých náležitostí. Následne je teda plným právom opatrná ohľadom myšlienky prechodu na akýkoľvek jednotný systém. Naviac je tu potreba ochraňovať remeselnícke flotily a my sa pýtame, či by bol na všeobecnejšom základe rovnaký systém vhodný pre obidva, jednodruhový aj viacdruhový rybolov. Nakoniec žiadame Komisiu, aby určila množstvo rozdielnych otázok vo svojej štúdii a z pohľadu všetkého, čo treba zohľadniť, aby povolila dlhší čas na rozpravu.
<P>
Na záver by som sa chcela bližšie zastaviť pri ešte jednom aspekte tejto správy. Hoci na právach založené spravovanie je v zásade právna koncepcia, mám taký dojem, že veľká iniciatíva na jej prediskutovanie vychádza zo strany ekonómov.
<P>
Nemyslím si, že ktokoľvek z prítomných by spochybňoval, že spravovanie rybného hospodárstva musí počítať so zdravými ekonomickými princípmi. Táto správa skutočne poukazuje na niektoré z pozitívnych výsledkov, ku ktorým môže efektívnosť ekonomiky viesť.
<P>
Avšak takáto efektívnosť musí byť vnímaná ako praktický nástroj. Ako stanovuje správa, je cenná do tej miery, kým presadzuje zámer Spoločnej politiky rybného hospodárstva. Ja osobne nám pochybnosti, že ekonomická efektívnosť je sama o sebe dostatočná na to, aby presadila tieto zámery v požadovanej miere a obávam sa, že sú oblasti, v ktorých sa môže prejaviť ako kontraproduktívna vzhľadom na niektoré ich aspekty.
<P>
Z tohto dôvodu hľadám uistenie, že Komisia zaujme naozaj dôkladný prístup ako vo vzťahu k obsahu, tak aj ku výsledku tejto štúdie.
<SPEAKER ID="317" NAME="Joe Borg">
člen Komisie. - Vážená pani predsedajúca, v prvom rade mi dovoľte poďakovať pani spravodajkyni Attwoollovej a všetkým členom Výboru pre rybné hospodárstvo za veľmi dôkladnú správu, ktorej obsah môžem takmer úplne schváliť.
<P>
Táto správa rozpoznáva hlavnú výhodu systémov spravovania založeného na právach ako lepší ekonomický základ v rybnom hospodárstve. Toto je veľmi dôležitá záležitosť v súčasných súvislostiach, kedy slabá výkonnosť ekonomiky je skôr pravidlom než výnimkou. Vyhľadávanie vyššieho stupňa ekonomickej efektívnosti má vo všeobecnosti veľmi pozitívne účinky na nadmernú výkonnosť a z toho dôvodu aj na udržateľnosť činností rybného hospodárstva.
<P>
Avšak táto správa taktiež správne určuje aj možné negatívne dôsledky. Podľa môjho názoru takéto dôsledky môžu byť zvládnuté, ak nie odstránené, zavedením predpisov s cieľom obmedziť sústreďovanie práv, zaoberať sa otázkami pridelenia a chrániť remeselnícke flotily, ako navrhuje aj samotná správa. Týmto všetkým sa rôznymi prostriedkami zaoberajú v tretích krajinách, kde sa vo všeobecnosti systémy spravovania založeného na právach a jednotlivé prevoditeľné kvóty obzvlášť používajú už dosť dlho. Ako je uvedené v správe, takéto systémy sú zložitou záležitosťou, no ťažkosti spojené s nimi nie sú neprekonateľné.
<P>
Berúc všetko toto do úvahy si myslím, že možné výhody sú väčšie než možné negatívne dôsledky. Tak či tak by som ešte raz chcel potvrdiť, že Komisia nemá žiaden úmysel navrhovať systémy spravovania Spoločenstva. Taktiež nie je úmyslom Komisie zavádzať daný a jednotný na právach založený systém spravovania. Rôzne rybné hospodárstva budú vyžadovať rôzne systémy. Tiež som si plne vedomý citlivosti tejto záležitosti vo vzťahu ku relatívnej stabilite.
<P>
Komisia bude pokračovať v práci na tejto otázke. V blízkej dobe sa budeme sústreďovať na zvýšenie všeobecnej znalosti o spravovaní založenom na právach a na určenie najlepších postupov, na ktorých sa budú spoločne podieľať národné a regionálne vlády členských štátov s kompetenciou rybného hospodárstva. Zvážime aj vydanie pokynov alebo podobných podporných dokumentov za týmto účelom.
<P>
Výsledky konzultačného procesu, prirodzene vrátane správy Európskeho parlamentu, a výsledok následnej štúdie systémov na právach založeného spravovania v členských štátoch a skúsenosti v tretích krajinách budú dôležitými vstupnými informáciami pre tento proces.
<P>
Zo strednodobého hľadiska bude na právach založené spravovanie jednou z tém na naše zamyslenie sa pred ďalšou reformou Spoločnej politiky rybného hospodárstva.
<P>
Komisia vás bude priebežne informovať o týchto budúcich vývojových trendoch a ja sa teším na ďalšie plodné diskusie s vami na túto dôležitú tému.
<SPEAKER ID="318" NAME="Carmen Fraga Estévez">
v mene skupiny PPE-DE. - (ES) Vážená pani predsedajúca, pred viac ako 10 rokmi zvažoval Parlament možnosť zavedenia práv na rybolov do Spoločnej politiky rybného hospodárstva (SPRH) prostredníctvom iniciatívnej správy o budúcom vývoji SPRH.
<P>
Preto môžeme vyjadriť iba svoju spokojnosť s rozhodnutím Komisie, aby konečne preskúmala možnosti tohto nástroja na spravovanie rybného hospodárstva, hoci podľa môjho názoru príliš zjednodušeným a povrchným spôsobom, bezpochyby z dôvodu obáv z rozpútania zúrivosti Rady v týchto otázkach.
<P>
Tí, ktorí najviac odolávajú zmenám, a ktorí sú najmenej iniciatívni, či už sú z odvetvia rybného hospodárstva alebo z Rady, sa vždy obávali akejkoľvek zmeny v systémoch spravovania, dokonca aj takej, ktorá prináša zlepšenie. To neznamená, že tieto odvetvia a členské štáty sú v lepšej alebo dokonca v rovnakej situácii, ako boli pred 30 rokmi, ale radšej strhávajú dynamickejšie odvetvia do slepej uličky.
<P>
Je pravda, že pridelenie práv na rybolov vyvoláva otázky ohľadom ich realizácie, ale taktiež je pravdou to, že krajiny, v ktorých je rybolov dôležitým odvetvím pre budúcnosť, boli a sú schopné vyriešiť ich, dokazujúc tak, že aspoň pre tie časti flotily, ktoré sú schopné vyvinúť sa na modernejšie, efektívnejšie a únosnejšie, má výhody, ktoré zďaleka nie sú bezvýznamné.
<P>
Z toho dôvodu taktiež vítame správu pani Attwoollovej, ktorá popri znepokojeniach úspešne zohľadnila aj možné výhody, ktoré by mohli zahŕňať vylepšenia v kontrole, zníženej kapacite, menšieho znehodnotenia a nižšej závislosti na pomoci verejnosti.
<P>
Chcela by som povedať pani Attwoollovej, že rybolov je naozaj hospodárska činnosť a ako taká musí byť zisková, čo momentálne prestáva byť realitou, a možno preto potrebujeme viac ekonómov v rybnom hospodárstve než ich tam je v súčasnosti, aby podrobnejšie analyzovali tieto otázky.
<P>
Po tom, čo som povedala, prajem Komisii veľký úspech v tejto rozprave a dúfam, že model spravovania, ktorý sa ukázal ako chybný, môže byť v budúcnosti zmenený.
<SPEAKER ID="319" NAME="Luis Manuel Capoulas Santos">
v mene skupiny PSE. - (PT) Chcel by som zagratulovať pani Attwoollovej za jej usilovnú snahu dosiahnuť maximálnu možnú zhodu vo svojej správe. Ide o zložitú a spornú otázku, no je nesmierne dôležitá pre všetkých, ktorí majú obavy o udržanie zdrojov a to zahŕňa udržanie tých najcennejších zdrojov pre všetkých, ktorí patria medzi nespočetné rybné spoločenstvá Európy.
<P>
Preto si myslím, že táto správa presne zohľadňuje rôzne uhly pohľadu. Výsledky hlasovania vo Výbore pre rybné hospodárstvo - 21 z 24 za - potvrdzuje, čo som práve povedal. Je dôležité nevyhýbať sa tejto rozprave, ale rovnako dôležité je nerozhodovať sa príliš chvatne. Ako člen zvolený za členský štát, kde sú veľmi dôležité rybolovy ako v malom, tak aj v mnohonásobnom druhovom rozsahu, ktorý prevláda na juhu Európy, sa zaujímam o zavedenie systémov spravovania v právach rybolovu vrátane obchodu, ktorý by mohol priniesť výnosy majiteľom lodí s veľkou nákupnou silou na úkor drobných majiteľov.
<P>
Taktiež sa obávam, že všeobecné osvojenie takéhoto systému môže byť kontraproduktívne, možno dokonca aj vedúce ku väčším výlovom, aby sa vykompenzovali náklady na získanie nároku na rybolov. Preto opakujem, že podporujem celkové závery tejto správy v tom zmysle že žiadne rozhodnutia by nemali byť prijaté, dokiaľ nemáme štúdie zahŕňajúce všetky členské štáty a rôzne druhy rybného hospodárstva, ako aj široko rozsiahlu rozpravu, ktorá by stanovila všetky rozpory v rámci tejto otázky.
<SPEAKER ID="320" NAME="Pedro Guerreiro">
v mene skupiny GUE/NGL. - (PT) Chcel by som začať vzdaním pocty angažovanosti pani spravodajkyni Attwoollovej vo veci vypracovania vyváženej správy na takú základnú tému, akou je nezávislosť členských štátov v spravovaní ich zdrojov rybného hospodárstva a uplatnenie práv súkromného vlastníctva so zreteľom na prospech verejnosti a s ich využívaním v tejto veci.
<P>
Hoci oceňujeme odsek 11, správa obsahuje veľa bodov, s ktorými vôbec nesúhlasíme, napríklad pohľad na túto rozpravu ako očakávanie nevyhnutnej úpravy existujúcej politiky spravovania alebo zahrnutie bodov, ktoré viac-menej argumentujú pre prijatie mechanizmu spravovania založeného na právach rybolovu na úrovni Spoločenstva.
<P>
Podľa nášho názoru by každý členský štát mal byť zodpovedný za spravovanie svojich morských zdrojov, obzvlášť čo sa týka spôsobu zabezpečenia vlastnej potravinovej nezávislosti. Preto odmietame akýkoľvek postupný proces, ktorý by v budúcnosti mohol viesť ku uplatneniu systému na právach založeného spravovania v rybnom hospodárstve Spoločenstva, čiže marketing oprávnení na rybolov, počet dní na mori alebo kvót, ktoré by nevyhnutne viedli ku privlastneniu a sústredeniu spoločenského dobra v súkromných rukách.
<SPEAKER ID="321" NAME="Jim Allister" AFFILIATION="NI">
Vážená pani predsedajúca, toto je zložitá oblasť a v každom prípade chválim pani Attwoollovú za jej správu a jej úsilie v tejto veci.
<P>
Ako zástupca oblasti, ktorej celkové skúsenosti so Spoločnou politikou rybného hospodárstva zďaleka nie sú pozitívne, musím povedať, že som prirodzene silne naklonený proti uplatneniu akéhokoľvek systému spravovania stanoveného EÚ. Skôr je mi dosť jasné, že členské štáty by mali byť schopné rozhodovať, aký systém spravovania im vyhovuje najlepšie.
<P>
Navyše sa obávam, že udržanie stability by mohlo byť vo veľkej miere v tomto odvetví ohrozené (a to sa týka obzvlášť samostatných a malých prevádzkovateľov), keby boli prijaté neregulované prevoditeľné kvóty. Bolo by podľa mňa oveľa lepšie vrátiť reálnu právomoc nad rybolovom členským štátom a sústrediť sa na realizovanie miestnych životaschopných systémov spravovania, schopných užívať dôveru zúčastnených.
<P>
Tiež sa obávam, že táto nová štúdia sa preukáže ako ďalšia výhovorka pre odsúvanie skutočnej a užitočnej zmeny. Dúfam, že sa to nepotvrdí, ale v minulosti sme to už videli.
<SPEAKER ID="322" NAME="Paulo Casaca" AFFILIATION="PSE">
(PT) Aj ja by som rád zagratuloval našej pani spravodajkyni Attwoollovej a chcel by som povedať, že podľa môjho názoru prírodné morské dedičstvo by malo byť zachované a používané únosným spôsobom rybárskymi spoločenstvami, ktorých životy sú tradične zviazané s týmto prostredím; to nemôže byť považované iba za ďalší obchod. Z tohto dôvodu nezdieľam víziu morských ekosystémov a pridružených rybárskych spoločenstiev ako trh, kde práva rybolovu môžu byť voľne obchodovateľné, možno dokonca na nejakom druhu burzy cenných papierov, čo by prirodzene viedlo ku industrializácii rybolovu a predstavovalo by hrozbu pre rovnováhu ekosystémov a rybárskych spoločenstiev. Ešte viac sa mi zdá, že jednoducho nesmieme dopustiť nič, čo by ohrozilo princíp relatívnej stability, a preto si myslím, že Komisia by mala byť v tejto rozprave taká opatrná, ako je to len možné.
<SPEAKER ID="323" NAME="Avril Doyle" AFFILIATION="PPE-DE">
Vážená pani predsedajúca, chcela by som poďakovať pani Attwoollovej za jej prácu a uvítať túto správu, keďže spustila veľmi potrebnú rozpravu ohľadom alternatívnych krokov v oblasti spravovania.
<P>
Silne súhlasím so správou v tom bode, že súčasné spravovanie rybného hospodárstva v rámci EÚ, najmä v oblasti TAC a kvót, nedáva odpoveď na naše problémy, a že je nevyhnutné pokračovať v rozsiahlej diskusii.
<P>
Vo svojej Zelenej knihe ohľadom reformy Spoločnej politiky rybného hospodárstva Komisia tvrdí, že: 'Alternatívne mechanizmy spravovania môžu hrať významnú doplňujúcu úlohu v oblasti riadenia rybného hospodárstva Spoločenstva.' Odvážila by som sa však pripomenúť, že alternatívne kroky riadenia by mali a musia hrať povinnú úlohu v budúcnosti, nakoľko potrebujeme zvážiť veľa faktorov, vrátane zmeny podnebia a súčasného morského a rybolovného bádania založeného na korektnej vede.
<P>
Ako som už poukázala, podľa môjho už nepodstatného názoru na Výbor pre rybné hospodárstvo vo veci správy Dočasného výboru pre klimatické zmeny, nemám žiadne pochybnosti o tom, že zmena podnebia ovplyvní nariadenia rybného hospodárstva EÚ, keďže rozloženie kvót, založené na minulých vzorcoch výlovu, bude musieť byť upravené vzhľadom na riadenej distribúcie zásob rýb. Navyše, spravovanie rybného hospodárstva bude musieť byť stále viac založené na prispôsobiteľných prístupoch, nakoľko historické údaje budú menej významné.
<P>
Keďže zmena podnebia a iné faktory stále viac ovplyvňujú naše zásoby rýb, naše spravovanie bude potrebovať nevyhnutnú flexibilitu, založenú na novom korektnom hĺbkovom skúmaní, aby sa prispôsobilo novým podmienkam a zaistilo udržanie zdrojov.
<SPEAKER ID="324" NAME="Joe Borg">
člen Komisie. - Vážená pani predsedajúca, myslím si, že my všetci sledujeme rovnaký zámer, a to dosiahnutie rovnováhy medzi ekonomickou efektívnosťou takýchto systémov, ale zároveň ochranou rybolovu v malom rozsahu.
<P>
Súhlasím s tým, čo povedala pani spravodajkyňa, konkrétne, že na rybné hospodárstvo sa nemôžeme pozerať len z čisto ekonomického hľadiska. V tomto bode musím zdôrazniť, že táto záležitosť zďaleka nie je jednoduchá. Samozrejme súhlasím, že takéto systémy sú zložitou otázkou. Ako som už povedal, musíme pri našich úvahách zohľadniť možné obmedzenia zhromažďovania práv, vyjasnenie otázok pridelenia a krokov na ochranu remeselníckeho rybolovu a musíme pristupovať k tejto záležitosti pravidelne.
<P>
Z krátkodobého hľadiska potrebujeme zistiť viac, potrebujeme určiť najlepšie postupy a potrebujeme naštudovať, kde už systémy na právach založeného riadenia úspešne fungujú v istých členských štátoch, a pozrieť sa na skúsenosti v tretích krajinách.
<P>
Všetko toto bude zaiste dôležitou otázkou pre diskusiu v súvislosti s reformou. Určite sa teším na príspevok Výboru pre rybné hospodárstvo k tejto veci. Poznamenal som si všetky komentáre zo strany všetkých členov Parlamentu, ktorí sa k tejto téme vyjadrili.
<SPEAKER ID="325" NAME="Elspeth Attwooll">
spravodajkyňa. - Vážená pani predsedajúca, nemôžem povedať, že som si celkom istá reakciou pána komisára Borga, pretože sa mi zdalo, že tým, čo hovoril, v skutočnosti dával prednosť jednej konkrétnej forme na právach založeného riadenia, zatiaľ čo táto správa sa snaží o prehľad všetkých rôznych druhov foriem, aby stanovila ich prednosti a nedostatky.
<P>
Myslím, že všetci súhlasíme, že spoločná politika rybného hospodárstva potrebuje reformu. Jedny noviny v mojom volebnom obvode, ktoré z Európskeho parlamentu prevzali komuniké pre tlač ohľadom tejto správy, ma uvádzajú ako opatrnú vo veci reformy SPRH. To zaiste nie je tak, ak je to uvedené v tom zmysle, že by som mala akékoľvek pochybnosti ohľadom potreby reformy. Som opatrná, ako si myslím, že sme my všetci, čo sa týka uistenia sa, že táto reforma ide správnym smerom.
<P>
V priebehu písania tejto správy mi napríklad napadlo opýtať sa, do akej miery sú navzájom kompatibilné rozličné spôsoby určovania objemu práva loviť ryby. Mala som pocit, že kým obmedzenie kvót a výkonu sa bez váhania pripájajú k teritoriálnym obmedzeniam, ani jedno z nich nesúhlasí s tým druhým obmedzením. To ma následne prinútilo uvedomiť si, že hoci sa na právach založené riadenie môže na prvý pohľad javiť formálne, otázka, ktorú vyvoláva, smeruje do úplného jadra politiky rybného priemyslu.
<P>
Zatiaľ čo je smerovanie aktuálnej reformy väčšinou schvaľované, dúfam, že táto diskusia môže spustiť radikálnejšie prehodnotenie nástrojov, ktoré používame, tak, aby sme dosiahli čo najlepšiu možnú rovnováhu medzi zlepšením existencie zainteresovaných v rybnom hospodárstve, ďalej spolu s udržaním morskej ekológie, v ktorej sú chránené zásoby rýb, a medzi udržaním životaschopnosti spoločenstiev závislých na rybolove. Nechcela by som si myslieť, že boli ešte pred dôkladnou štúdiou vopred urobené niektoré rozhodnutia, čo sa týka toho, ako by sa dala dosiahnuť úplne najlepšia rovnováha.
<SPEAKER ID="326" NAME="Predsedajúca">
Rozprava sa skončila. Hlasovanie sa bude konať zajtra, vo štvrtok.

<CHAPTER ID="013">
Stratégia EÚ voči Bielorusku (rozprava) 
<SPEAKER ID="455" NAME="Predsedajúci">
Ďalším bodom je správa Rady a Komisie týkajúca sa stratégie Európskej Únie voči Bielorusku.
<SPEAKER ID="456" NAME="Alexandr Vondra">
úradujúci predseda Rady. - Vážený pán predsedajúci, myslím si, že situácia v Bielorusku a naša pomoc bude bez pochýb v centre pozornosti Rady počas českého predsedníctva.
<P>
Začnem pozitívne. V posledných týždňoch sme s uspokojením zaznamenali kroky, ktoré Bielorusko vykonalo. Tieto zahŕňajú registráciu Hnutia za slobodu, tlač a distribúciu nezávislých novín Narodnaya Volya alebo Nasha Niva, rozhovory týkajúce sa regulácií internetu s predstaviteľom OBSE pre slobodu médií a oznámenie o začiatku odborných konzultácií s OBSE/ODIHR o zdokonalení volebnej legislatívy.
<P>
Tieto kroky vedú k naplneniu kritérií uložených EÚ ako podmienku na udržanie pozastavenia zákazu udeľovania víz po uplynutí šesťmesačnej lehoty. EÚ zdôraznila dôležitosť zaoberania sa týmito otázkami pri jej kontakte s bieloruskou vládou.
<P>
Pred zhodnotením sankcií - o ktorých musíme rozhodnúť do začiatku apríla - budeme pokračovať vo využívaní všetkých politických kontaktov, vrátane bilaterálnych kontaktov na povzbudenie Bieloruska k napredovaniu v problematických bodoch, ktoré boli určené v záveroch Rady 13 októbra s ďalšími významnými krokmi. Ďalším znakom podpory je plán nášho predsedníctva usporiadať ďalšiu trojku ministrov zahraničných vecí s Bieloruskom na okraj januárového zasadnutia Rady pre všeobecné záležitosti a vonkajšie vzťahy.
<P>
Tiež budeme pokračovať v monitorovaní celkovej situácie ľudských práv a základných slobôd v krajine so špeciálnym dôrazom na regulačné prostredie mimovládnych organizácií a médií. Tiež úzko diskutujeme a vymieňame si názory a informácie s mnohými predstaviteľmi opozície a inými osobami v Bielorusku, s osobami ako sú pán Alexander Milinkievič, pán Kosolin a iní.
<P>
Bielorusko, ako vieme, predstavuje jednu zo šiestich krajín Východného partnerstva, iniciatívy zameranej na vytvorenie pozitívnych trendov v rozvoji v našom európskom susedstve. Účasť Bieloruska bude závisieť od jeho domáceho vývoja. Plánujeme začať Východné partnerstvo na úrovni samitu v Prahe v máji a o konkrétnom dni sa rozhodne až po ukončení šesťmesačného obdobia keď budeme môcť urobiť vyhodnotenie. Takže otázka, či pozveme aj pána Lukašenka je zatiaľ stále nezodpovedaná.
<P>
Pevne veríme, že teraz musíme byť s Minskom konštruktívni, čím chceme povedať, že je to strategicky nevyhnutné. Samozrejme zostávame realistickými a neočakaváme žiadne dramatické zmeny, ale veríme, že snaha pána Lukašenka o vyrovnané vzťahy s Moskvou môže poskytnúť takúto možnosť. Taktiež predstavujeme spoločnosť s určitými spoločnými hodnotami a musíme si udržať vplyv vo svojich rukách. Naším spoločným záujmom v tomto smere je využiť túto príležitosť na ďalšiu podporu pozitívnej dynamiky v Bielorusku.
<SPEAKER ID="457" NAME="Benita Ferrero-Waldnero">
členka Komisie. - Vážený pán predsedajúci, je mi veľkým potešením hovoriť pred vami o Bielorusku, pretože došlo k pozitívnemu pokroku, z čoho máme veľkú radosť. Bielorusko je jednou z priorít nášho programu, ale nie výhradne kvôli tomu, že je jednou z krajín, ktoré sú ťažko postihnuté súčasnou finančnou krízou v regióne. Taktiež sa nám naskytla jedinečná príležitosť skutočne začať novú kapitolu v našom vzťahu k Bielorusku.
<P>
Teraz sme v polovici cesty v šesťmesačnom pozastavení sankcií voči Bielorusku, o ktorom bolo rozhodnuté na stretnutí ministrov zahraničných vecí EÚ 13 októbra 2008. Keďže toto pozastavenie končí 13 apríla 2009, nastal čas na prvé hodnotenie toho, či Bielorusko ide správnym smerom a či teda môžeme pozastavenie predĺžiť a uskutočniť ďalšie pozitívne opatrenie voči Bielorusku.
<P>
13. októbra sa Rada pre všeobecné záležitosti a vonkajšie vzťahy (GAERC) vyjadrila veľmi jasne. Pozastavenie sa predĺži, ak bude pokračovať pozitívny pokrok, ktorý začal prepustením zvyšných politických väzňov. Oblasti, v ktorých musíme vidieť väčší a trvalý pokrok sú: žiadne ďalšie politické zatýkanie alebo väznenie; spolupráca s OBSE/ODIHR na reformách volebnej legislatívy; pokrok v slobode médií; lepšie pracovné podmienky pre mimovládne organizácie a žiadne obťažovanie občianskej spoločnosti a skutočný pokrok v slobode zhromažďovania.
<P>
V posledných troch mesiacoch sme zaznamenali určitý pokrok. Napríklad bol zrušený zákaz dvoch hlavných nezávislých denníkov a tieto denníky v súčasnosti pokračujú v tlači a distribúcií. Po druhé, Hnutiu za slobodu, organizácii pána Milinkieviča, bola povolená registrácia a po tretie 22 januára sa uskutočnia konzultácie medzi Bieloruskom a ODIHR o volebnej reforme. Tento pokrok bol priamou reakciou na požiadavky predložené Komisiou začiatkom novembra a zdá sa nám to povzbudivé.
<P>
Avšak, ak chceme začať nové obdobie v našom vzťahu a ak máme toto pozastavenie schváliť potrebujeme väčší pokrok. Musíme vidieť pokrok v slobode médií vrátane slobody internetu a akreditácie zahraničných novinárov. Chceme tiež vidieť zjednodušené registračné procesy a pracovné podmienky pre mimovládne organizácie a zrušenie obmedzení slobody aktivistov mimovládnych organizácií - ako napríklad pána Barazenka - a musíme vidieť ďalší dôkaz toho, že pokojné demonštrácie sa môžu uskutočňovať slobodne a bez toho, aby sa účastníci báli uväznenia.
<P>
Pokrok však predstavuje obojsmernú cestu. Ak Bielorusko dokáže uskutočniť skutočný pokrok, potom je tiež nevyhnutné, aby sme odpovedali významným balíkom opatrení. Komisia pracovala na návrhoch na takýto balík, ktorý by mohol obsahovať: rozšírenie technických dialógov, ktoré začali pred rokom a týkali sa energie, dopravy a životného prostredia o ďalšie oblasti; symbolické zvýšenie prideľovania finančných prostriedkov Bielorusku prostredníctvom Nástroja európskeho susedstva a partnerstva (ENPI) na podporu týchto rozhovorov; pomoc Bielorusku pri prispôsobovaní sa na nové hospodárske úlohy, ktoré pred ním v súčasnosti stoja a rozšírenie oprávnenosti pre pôžičky Európskej investičnej banky (EIB) a Európskej banky pre obnovu a rozvoj (EBRD) Bielorusku; zintenzívnenie kontaktov: 26 januára sa trojka ministrov zahraničných vecí stretne s ministrom zahraničných vecí pánom Martynovom na zasadnutí GAERC, kde mám v úmysle jasne povedať pánovi Martynovovi, čo presne EÚ od Bieloruska očakáva a čo mu my môžeme ponúknuť; a, samozrejme, zintenzívnenie dialógu občianskej spoločnosti.
<P>
Myslím si, že v tomto dôležitom okamihu by mali byť všetky naše snahy spojené a napríklad stretnutia členov Európskeho parlamentu a bieloruských poslancov v Minsku by boli tiež veľmi užitočné.
<P>
Ďalším bodom na premýšľanie je možnosť otvorenia rokovaní o uľahčení vízového režimu a readmisnej dohode. V tomto bode je lopta na strane Rady a je jasné, že Bielorusko musí ešte urobiť ďalší pokrok. Ale my, Komisia, sme pripravení naštartovať prácu a prispieť k rokovaniam hneď ako ministri uznajú, že sa urobil dostatočný pokrok.
<P>
Napokon sme pripravení ponúknuť Bielorusku všetky výhody našej Európskej susedskej politiky a Východného partnerstva. Toto by zahŕňalo uvoľnenie dohody o partnerstve a spolupráci a významný nárast našej pomoci.
<P>
Ministri by mali po 13 apríli posúdiť, či bol vykonaný dostatočný pokrok a rozhodne sa o predĺžení pozastavenia sankcií. Ak bude pokrok Bieloruska dostatočne veľký, aby to zaručil, sme skutočne pripravení odvďačiť sa a dúfam, že by sme potom mohli otvoriť novú kapitolu vo vzťahoch s Bieloruskom.
<SPEAKER ID="458" NAME="Jacek Protasiewicz, v">
mene skupiny PPE-DE. - (PL) Vážený pán predsedajúci, pani komisárka, pán úradujúci predseda Rady, hlavnou udalosťou dnešnej rozpravy je prvá polovica šesťmesačného pozastavenia sankcií voči Bielorusku, ktoré uplynie tento týždeň. Preskúmanie vzťahov medzi touto krajinou a Európskou úniou, ktoré sme urobili po uplynutí polovice obdobia pozastavenia sankcií prijal Parlament opatrne, avšak pozitívne a s uznaním zmien, ktoré sa v Bielorusku odohrali.
<P>
Predovšetkým chceme vyjadriť uspokojenie, že Hnutie za slobodu, pod vedením Alexandra Milinkieviča a tiež nezávislé noviny Narodnaya Volya a Nasha Niva sa zlegalizovali. Noviny dostali povolenie na distribúciu v štátnom systéme. Súčasne však odsudzujeme skutočnosť, že politickým väzňom oslobodeným v minulých rokoch stále neboli obnovené ich plné práva a jeden protestujúci študent bol počas prípravného konania nezákonne zatknutý.
<P>
Radi by sme zdôraznili, že nevyhnutné podmienky na trvalé zvyšovanie úrovne a normalizáciu vzťahov medzi Európskou úniou a Bieloruskom predstavujú zmeny vo volebnom práve, zrušenie reštriktívnych mediálnych zákonov a zmeny trestného zákonníka, aby sa zabránilo v jeho zneužívaní voči demokratickej opozícií a nezávislým novinárom. V tejto súvslosti by sme povzbudili bieloruské úrady na úzku spoluprácu s Organizáciou pre bezpečnosť a spoluprácu v Európe a Združením bieloruských novinárov. Sme vďační za predbežné stretnutia, ktoré sa týkali oboch týchto otázok, ale vyzývame na trvalú spoluprácu so zahraničnými odborníkmi a predstaviteľmi občianskej spoločnosti v Bielorusku.
<P>
Na uznesení, ktoré je predmetom dnešnej rozpravy, máme tiež v úmysle vyzvať bieloruské úrady na zrušenie obmedzení týkajúcich sa aktivít politických strán, mimovládnych organizácií a na legalizáciu viacerých nezávislých médií. Toto však nepredstavuje jednosmernú cestu. Tiež vyzývame Európsku komisiu a Radu, aby urýchlili znižovanie ceny vstupných víz do EÚ a zvýšili investície Európskej investičnej banky v Bielorusku do energetickej infraštruktúry a najmä do dopravnej infraštruktúry. Rád by som zdôraznil, že Európsky parlament opäť vyzve Komisiu, aby zabezpečila finančnú podporu televíznej stanice Biełsat TV a bieloruské úrady, aby uznali Zväz Poliakov v Bielorusku pod vedením Angeliky Borysovej ako jediného legitímneho predstaviteľa najväčšej etnickej menšiny v krajine.
<SPEAKER ID="459" NAME="Predsedajúci">
Vyzeráte ako zaneprázdnený muž, ale v poslednej minúte ste sa dokázali dostať k slovu.
<SPEAKER ID="460" NAME="Justas Vincas Paleckis, v">
mene skupiny PSE. - (LT) Dobré ploty robia dobrých susedov. Toto je staré anglické príslovie. Dnes, ak myslíme na susediace krajiny, by bolo primeranejšie povedať, že nízke alebo žiadne ploty sú lepšie.
<P>
Rastúce tendencie proti autoritatívnym režimom na prelome 20. a 21. storočia viedli k tomu, že sa Bielorusko stalo zvláštnym, chorým mužom Európy. Táto krajina sa dostala do izolácie, pretože ploty, ktoré ju obklopujú, sú stále vyššie. Pre porušovanie ľudských práv nebolo v Európskej rade miesto pre štát v strede Európy.
<P>
Minulý rok nám dal nádej, že vzťahy medzi Európskou úniou a Bieloruskom sa môžu zmeniť a že ploty, ktoré som spomínal sa môžu znížiť. Spomínali sa tu malé kroky správnym smerom, ktoré urobil Minsk v súvislosti s politickými väzňami, registráciou strán a registráciou denníkov. Mohli by sme tiež spomenúť pripravované otvorenie zastúpenia Európskej únie. Stotožňujem sa s opatrným optimizmom člena Komisie aj ministra a cítim, že obloha sa vyjasňuje, ale je na nej stále veľa oblakov. Náš kolega, pán Protasiewicz, sa už zmienil o slobode médií i reálnych podmienkach umožňujúcich utváranie politických strán a o tom, že krajina je vo všeobecnosti tiež na okraji veľkých hospodárskych a spoločenských zmien. Reformy by mali smerovať do budúcnosti a uľahčiť život obyčajným ľuďom.
<P>
Myslím, že Európska únia by mala tiež ísť cestou vzájomného porozumenia. V prvom rade zrušením, alebo aspoň znížením finančných prekážok vízového režimu, ktoré bránia ľuďom v komunikácii.
<P>
Bielorusko sa rozhodlo, že vybuduje novú jadrovú elektráreň, ktorá by pravdepodobne mala byť dosť blízko hlavného mesta Litvy, Vilniusu. Niekoľko takýchto jadrových elektrární je naplánovaných v regióne Litvy, Estónska a Poľska. Je potrebná komunikácia medzi všetkými týmito a ostatnými krajinami a sú potrebné pravidelné konzultácie, aby sme sa vyhli nedorozumeniam, poškodeniu životného prostredia a nevšímavosti voči záujmom iných krajín. Brusel by mal pozorne sledovať ako Minsk vykonáva odporúčania Medzinárodnej agentúry pre atómovú energiu (IAEA), dohovory o jadrovej bezpečnosti a mal by hájiť záujmy krajín Európskej únie.
<P>
Myslím, že Bielorusko neurobí žiadny skutočný pokrok, kým sa nezrúca stena medzi oficiálnymi inštitúciami a občanmi. Vláda by sa mala zaujímať o rozhovory a rokovania s opozíciou, mimovládnymi organizáciami, odborovými a mládežníckymi organizáciami. V priebehu pár mesiacov predloží Európsky parlament odporúčania, pokiaľ ide o to, či by sme mali pokračovať v rúcaní plota, alebo či ho máme postaviť ešte vyšší. Ak nevyužijeme túto príležitosť, ľudia na oboch stranách budú sklamaní. Ako sa hovorí, lopta je teraz na strane Minska.
<SPEAKER ID="461" NAME="Janusz Onyszkiewicz, v">
mene skupiny ALDE. - (PL) Signály prichádzajúce z Bieloruska nie sú vždy jednoznačné. Politickí väzni boli oslobodení, dvoje nezávislé noviny dostali povolenie na distribúciu v oficiálnej sieti a bolo zaregistrované Hnutie za slobodu pod vedením opozičného prezidentského kandidáta Alexandra Milinkieviča. Pani komisárka sa o tom zmienila. Na druhej strane však dochádza k opätovnému zatýkaniu členov opozície a mnoho prepustených väzňov má obmedzené práva. Sú tam desiatky novín, ktoré čakajú na schválenie, aké už bolo udelené vyššie uvedeným novinám. Mnoho mimovládnych organizácií a politických strán sa neustále snaží o registráciu alebo žije pod neustálou hrozbou zrušenia svojej registrácie. Mnísi a mníšky sú vyháňaní a stále existuje trest smrti.
<P>
Nemôžeme sa obrátiť Bielorusku chrbtom. Avšak neverím, že nastal čas začať dialóg medzi týmto Parlamentom a bieloruským parlamentom. Musíme výraznejšie zredukovať a zjednodušiť postupy na vydávanie víz občanom Bieloruska. Aj keď by sa to zrejme nemalo týkať tých, v prípade ktorých existuje dobrý dôvod na to, aby vstup do Európskej únie nezískali.
<P>
Tiež musíme poskytnúť účinnú podporu, vrátane finančnej podpory, pre inštitúcie, ktoré sú dôležité na vytvorenie a rozvoj občianskej spoločnosti, ako sú nezávislé mimovládne organizácie, politické strany a nezávislá tlač. Tiež musíme nastoliť problematiku práv zamestnancov v Bielorusku. V súčasnosti mimo vládnych štruktúr neexistuje trvalé zamestnanie - všetci pracujú len na jednoročné pracovné zmluvy. To dáva zamestnávateľovi a teda aj štátu obrovský vplyv prakticky nad celou spoločnosťou.
<P>
Iniciatíva Východného partnerstva tiež otvára nové možnosti pre súčasné bieloruské úrady. Avšak modernizácia krajiny a jej približovanie sa k európskym politickým normám musí pokračovať v rámci dialógu medzi úradmi a demokratickou opozíciou v Bielorusku.
<SPEAKER ID="462" NAME="Ryszard Czarnecki, v">
mene skupiny UEN. - (PL) Vážená pani komisárka, pán predseda, prednedávnom sme predkladali uznesenia o Bielorusku každé tri mesiace. To nie je inflácia, ale dôkaz o dôkladnom monitorovaní situácie v krajine, ktorá susedí s Poľskom a teda aj s Európskou úniou.
<P>
Je pokrok demokratizácie v Bielorusku uspokojivý? Nie. Je to dôvod na to aby sme sa opäť otočili chrbtom k Minsku? Nie. Musíme udržiavať tlak kvôli demokratickým slobodám a štandardom, slobode slova, demokratickým hodnotám a súčasne musíme trpezlivo dávať Bielorusku zelenú, ako krajine a spoločnosti, ktorú by sme radi videli ako sa približuje k Európskej únii. Bielorusi sú Európania a Bielorusko je súčasťou starého kontinentu. Bieloruská kultúra je súčasťou európskej kultúry.
<P>
Najšľachetnejší Bielorusi v súčasnosti bojujú za ľudské práva, za demokraciu, za slobodu vierovyznania. Ale nesnažme sa posunúť menej šľachetných do rúk Moskvy. To by bolo prízemné a hlúpe, bolo by to bezohľadné. Bolo by to horšie ako zločin - bol by to sebaklam. V rovnakom čase musíme urobiť dve veci - sledovať Lukašenka, aby napríklad neprenasledoval katolíckych kňazov z Poľska, nerušil denníky alebo neprenasledoval členov opozície a súčasne podporovať Bielorusko ako štát, aby sme ho uchránili pred rastúcim politickým, hospodárskym a vojenským vplyvom Ruska.
<SPEAKER ID="463" NAME="Milan Horáček, v">
mene skupiny Verts/ALE. - (DE) Vítam české predsedníctvo pod vedením podpredsedu Alexandra Vondru. Registráciou demokratickej opozície Hnutie za slobodu pod vedením Alexandra Milinkieviča a oslobodením politických väzňov vyslalo Bielorusko signál, že sa stáva otvorenejším. Teraz je potrebné vyskúšať, či sa za pripravenosťou na začatie dialógu skrýva skutočná ochota na zmenu a obnovenie vzťahov s EÚ.
<P>
Chceme vidieť Bielorusko, ako si nájde svoje miesto v Európe; dlho sme na to čakali a sme pripravení na pokračovanie vo vzťahoch, ale iba na základe jasných podmienok, z ktorých najdôležitejšou je dodržiavanie ľudských práv. Toto sa netýka iba slobody tlače a slova, ale tiež úplného politického, sociálneho a osobného života každého jednotlivca. Nezabudli sme na volebný podvod a útoky na opozíciu a vývoj sledujeme veľmi pozorne.
<P>
V októbri sme sa rozhodli pre pozastavenie zákazu vstupu prezidentovi Lukašenkovi. Bielorusko musí povoliť vstup európskych delegácií a tiež umožniť rozhovory s členmi opozície.
<P>
Skúsenosť nás naučila, že všetky diktatúry raz skončia!
<SPEAKER ID="464" NAME="Věra Flasarová">
v mene skupiny GUE/NGL. - (CS) Dámy a páni, Bielorusko je poslednou európskou krajinou, s ktorou Európska únia nemá dohodu o vzájomných vzťahoch. Táto anomália, ako to naznačila navrhovaná stratégia Rady a Komisie voči Bielorusku, môže čoskoro skončiť. Okrem toho niekoľkomesačná skúšobná doba sa chýli ku koncu. Bieloruské vedenie môže umožniť zmeny vedúce k prehĺbeniu demokracie a slobode a Európska únia mu poskytne spoluprácu a normalizáciu vzťahov. Toto by malo byť cieľom. Umením diplomacie je ale vidieť veci v širších súvislostiach a podľa nich prispôsobovať požiadavky. V posledných rokoch sa takmer každá zmena uskutočnila v globálnom kontexte. V súčasnosti zažívame základnú zmenu v tejto situácii. Dve desaťročia trvajúci pokus o nadvládu Spojených štátov sa blížia ku koncu a nahrádza ho multipolárna koncepcia, ktorá tiež môže viesť ku konfliktu. To, čo sa deje okolo nás, sú sprievodné javy zmeny v pomere síl. Nové a staronové centrá sa vymedzujú vo vzťahu k svojim konkurentom a vytvárajú sféry svojho vplyvu. Bielorusko spolu s Ukrajinou, Moldavskom a Kaukazom vytvárajú zónu, ktorá je predmetom tvrdého boja medzi Ruskom na jednej strane a Spojenými štátmi americkými a Európskou úniou na strane druhej. Bolo by absurdné popierať to, aj keď sa vojna odohráva pod vlajkami príjemných sloganov, ako sloboda, demokracia a ľudské práva. Skutočné hodnoty, o ktoré ide, sú energia, peniaze a vojenská stratégia. Ak budú hlavní aktéri vrátane Európskej únie ochotní rešpektovať objavujúcu sa geopolitickú...
<P>
(Predsedajúci prerušil rečníčku.)
<SPEAKER ID="465" NAME="Bastiaan Belder, v">
mene skupiny IND/DEM. - (NL) Vážený pán predsedajúci, Bielorusko bude imúnne voči finančnej kríze. Táto suverénna predpoveď stojí pána Lukašenka na začiatku roka 2009 veľa. Jeho vláda má vážne finančné problémy. Minsk chcel získať úver niekoľko miliárd od Medzinárodného menového fondu (IMF), Moskvy a dokonca od Washingtonu. Podmienkou IMF bola devalvácia bieloruského rubľa k 2. januáru najmenej o 20,5 %. V súčasnosti sú bieloruskí občania viditeľne naplnení strachom a oprávnene, keď si predstavíme, že priemerný mesačný plat zrazu poklesol zo 400 na 333 USD, pričom dolár bol v Minsku spolu s eurom veľmi žiadanou menou a dnes je ešte oveľa viac.
<P>
Mohol by pokles v hospodárskom postavení Bieloruska viesť k šanci pre novú domácu a zahraničnú orientáciu Lukašenkovej vlády? Toto rozhodne nie je zdanlivé riziko, pretože bez ohľadu na súčasné finančné problémy je možná kozmetická zmena kurzu pána Lukašenka smerom na západ. V tomto prípade by silný prezident jednoducho nahradil svoju stratégiu predstieranej integrácie s Ruskom za predstierané zblíženie s Európskou úniou. Nastávajúce rokovania s Ruskom o plyne by poskytli takémuto predstieraniu ďalšiu podporu.
<P>
Európska únia by mala použiť vyrovnanú stratégiu na ochranu pred nežiaducim politickým scenárom tohto druhu v Minsku. Preto je potrebné, aby sa všetky európske inštitúcie skontaktovali so všetkými bieloruskými inštitúciami vrátane štátnych orgánov, opozičných síl, občianskej spoločnosti a dokonca s nezamestnanou časťou populácie. Toto je podnetný európsky zámer, ktorý sa, dúfajme rozvinie a vytvorí mosty, kontakty so všetkými časťami bieloruskej spoločnosti.
<SPEAKER ID="466" NAME="Roberto Fiore" AFFILIATION="NI">
(IT) Vážený pán predsedajúci, dámy a páni, myslím, že už nie sú žiadne dôvody na udržiavanie akýchkoľvek sankcií voči Bielorusku. Sledujeme krajinu, ktorá nepochybne prechádza krízou, ako všetky krajiny Európy. V každom prípade je to krajina, ktorá pripúšťa vlastnícke právo, krajina, v ktorej bola pred pár mesiacmi mieru rastu 8 % a ktorá nebránila cudzincom vrátane Európanov kupovať pozemky alebo domy, aj keď prostredníctvom bieloruských spoločností.
<P>
Ďalej, čo sa týka náboženskej slobody, pred nedávnom navštívil Bielorusko kardinál Bertone a došlo k upevneniu vzájomných vzťahov medzi Bieloruskom a Vatikánom. Najdôležitejšie sú politické slobody a hovorilo sa o niektorých väzňoch, v skutočnosti sa to však týkalo troch politických väzňov, ktorí boli prepustení.
<P>
Taktiež hovoríme o politických voľbách. Rozhodne tam nie je všeobecná sloboda, ktorú poznáme z volieb na Západe, ale je tiež pravdou, že všetkým kandidátom bol pridelený čas v televízií a v niektorých prípadoch dostali dokonca príspevky od štátu. Tiež vieme, že v priebehu niekoľkých nasledujúcich týždňov niektoré noviny - nezávislé noviny - dostanú možnosť na vydávanie a distribúciu.
<P>
Myslím, že je v strategickom záujme Európy, aby sa otvorila Bielorusku práve preto, že Bielorusko je veľmi dôležitým prvkom medzi Európou a Ruskom. Nezabúdajme, že je tam silná katolícka menšina, ktorá ho približuje k susednému Poľsku a zvyšku Európy a robí z krajiny strategického spojenca vzhľadom na zvyšok východnej Európy. Je zvláštne, že v súčasnosti dochádza k rozhovorom o vstupe Turecka do Európy, keď Bielorusko má oveľa pevnejšiu a významnejšiu úlohu partnerstva s Európou.
<SPEAKER ID="467" NAME="Árpád Duka-Zólyomi" AFFILIATION="PPE-DE">
(HU) Vážený pán predsedajúci, je ťažké posunúť sa z mŕtveho bodu vo vzťahoch medzi Európskou úniou a Bieloruskom. V súčasnej dobe k tejto situácii čiastočne prispieva narastajúci vonkajší tlak, oslabovanie priateľstva medzi Ruskom a Bieloruskom, strach vyvolaný konfliktom medzi Ruskom a Gruzínskom, ako aj svetová hospodárska kríza.
<P>
Krajina pod vedením Lukašenka po prvýkrát Európu o niečo žiada. Oslobodenie politických väzňov, registrácia hnutia a začiatok rozhovorov s nezávislými novinármi naznačuje, že Lukašenko sa sám snaží otvoriť dvere Európe. Ak sa chce Minsk skutočne zblížiť, musí ponúknuť okrem týchto povrchných krokov ešte viac.
<P>
Je vhodné, aby EÚ využívala súčasné, hoci skromné možnosti. Európska únia by mohla byť schopná po prvýkrát ovplyvniť politickú situáciu v Bielorusku a preto je politika Bruselu veľmi dôležitá. Teraz musíme zachovať kritický postoj a systém zavedených podmienok. Musíme dávať dobrý pozor, pretože je ťažké predstaviť si, že by sa Lukašenko a jeho administratíva radikálne zmenili.
<P>
Dôležité sú konkrétne kroky, ktoré prijala a plánovala EÚ. Našou úlohou je podpora a pomoc pri spájaní mimovládnych organizácií a opozície bojujúcej za zmenu. Musíme požadovať aj reformy v oblasti právnych predpisov a tu mám na mysli trestný zákonník, tlač a právne predpisy týkajúce sa volieb. V záujme kvality bieloruskej politiky a ochrany procesu demokratizácie musí Európsky parlament pokračovať v monitorovaní prostredníctvom Rady a Komisie.
<P>
Krajiny tohto regiónu vrátane Ukrajiny, tiež preukázali že bez jasných kritérií a ich plnenia nie je možný žiadny demokratický vývoj. Bola by to iba ilúzia demokracie. Navrhovaná stratégia EÚ je kritická a konštruktívna a preto jej dávam svoju bezvýhradnú podporu.
<SPEAKER ID="468" NAME="Józef Pinior" AFFILIATION="PSE">
(PL) Vážený pán predsedajúci, pani komisárka, rád by som v prvom rade pozitívne vyzdvihol fakt, že pán minister Alexandr Vondra sa dnes večer zúčastňuje na rozprave v Parlamente. Som presvedčený, že to dokazuje, aký význam prikladá české predsedníctvo zahraničnej politike Európskej únie.
<P>
Dnes analyzujeme stratégiu Európskej únie voči Bielorusku a stratégiu otvorenosti uskutočňovanú v priebehu posledných mesiacov. Mylím si, že výsledky tejto stratégie sú pozitívne, ako to ukazuje návrh správy Európskeho parlamentu.
<P>
Výsledkom je zriadenie Stáleho zastúpenia Európskej Komisie v Minsku. Dostávame pozitívne signály týkajúce sa zvyšovania slobody v Bielorusku. Príkladom toho je registrácia Hnutia za slobodu pod vedením Alexandra Milinkieviča a vydávanie a registrácia dvoch nezávislých novín Narodnaya Volya a Nasha Niva. A tiež je tu vyhlásenie bieloruského ministra zahraničných vecí Syarheia Martynaua o pozitívnom názore na iniciatívu Východného partnerstva EÚ. Rád by som tiež zdôraznil, že bieloruská vláda neprijala samozvané vyhlásenia štátnej suverenity vlád Južného Osetska a Abcházska. Toto sú pozitívne signály, ktoré sú bezpochyby výsledkom postoja Európskej únie k Bielorusku.
<P>
Náš návrh uznesenia o tom jasne hovorí: v Bielorusku sa stále zaoberáme obmedzovaním ľudských práv a osobných slobôd. Nepredstavuje liberálnu demokraciu v európskom zmysle slova. Plne súhlasím so scenárom predstaveným pani komisárkou Ferrerovou-Waldnerovou, v ktorom hovorí o možnom trvalom zrušení sankcií voči Bielorusku za podmienky rozšírenia rozsahu slobôd, práv občanov a liberalizácie hospodárstva. Zvýšenie prítomnosti Európskej únie v Bielorusku z môjho pohľadu zaručuje väčšiu liberalizáciu a demokratizáciu.
<SPEAKER ID="469" NAME="Predsedajúci">
Rád by som zdôraznil váženému pánovi poslancovi, že zástupca Rady je vždy prítomný na rozpravách, takže toto nie je žiadna mimoriadna udalosť, aj keď si úprimne vážime prítomnosť podpredsedu vlády pána Vondru.
<SPEAKER ID="470" NAME="Zdzisław Zbigniew Podkański" AFFILIATION="UEN">
(PL) Vážený pán predsedajúci, vzťahy medzi EÚ a Bieloruskom závisia od oboch strán. Dobro na oboch stranách prinesie dialóg, skutočnú susedskú politiku a Východné partnerstvo. Partnerstvo sa nemôže budovať na zákazoch a sankciách, ktoré sú, ako by som rád poznamenal, posledným podnetom Európskej komisie zameraným na zlepšenie vzťahov s Bieloruskom. Musí sa objektívne povedať, že aj Bielorusko vykonalo na zblížení obrovský kus práce. Dôkazom toho je registrácia Hnutia za slobodu, povolenie tlače a distribúcie opozičných novín a otvorenie sa krajiny iniciatíve Východného partnerstva.
<P>
Očakávania Európskej únie idú ďalej a sú na to jasné dôvody tak, ako sú dôvody aj na mnohé očakávania Bieloruska. Ak sa napríklad žiada od bieloruských orgánov, aby prestali vyžadovať od svojich občanov, najmä od detí a študentov, výjazdné víza, prečo Európska únia nezjednoduší a neliberalizuje postup udeľovania víz občanom Bieloruska? Tieto otázky sú obzvlášť dôležité pre obyvateľov pohraničných oblastí, ktorí majú kultúrne a rodinné putá (...)
<P>
(Predsedajúci prerušil rečníka.)
<SPEAKER ID="472" NAME="Esther de Lange" AFFILIATION="PPE-DE">
(NL) Vážený pán predsedajúci, dnes večer rokujeme o politike EÚ vo vzťahu k Bielorusku. Politiku, v ktorej demokracia a rešpekt pre ľudské práva je stredobodom pozornosti.
<P>
Rád by som poukázal na jednu špecifickú oblasť, menovite zákaz cestovania pre deti, samozrejme bez toho, aby tým boli dotknuté ďalšie dôležité aspekty, ktoré boli už dnes večer spomenuté. Pravdepodobne viete, že deťom, obetiam katastrofy v Černobyle, sa roky uhrádzali pravidelné návštevy v Holandsku a iných krajinách EÚ, aby sa zotavili z následkov tohto nešťastia. Boli to samozrejme deti, ktoré sa narodili dlho po havárii - v súčasnosti majú približne toľko rokov, koľko som mal ja, keď k havárii pred 22 rokmi došlo, ale stále znášajú následky nešťastia, ako vidieť zo štatistiky problémov so štítnou žľazou, rakovinou a podobne. Hostiteľské rodiny, dobrovoľné organizácie a cirkvi v 21 krajinách každoročne privítajú približne 30 000 bieloruských detí.
<P>
V októbri 2008 Bielorusko oznámilo, že na základe dekrétu ukončí tieto výlety a zakáže týmto deťom už počas vianočných sviatkov cestovanie do zahraničia. Čiastočne pod tlakom Európskej únie, Rady Európy a viacerých ministrov zahraničných vecí vrátane nášho holandského ministra Verhagena toto nariadenie dočasne pozastavili od 20. decembra do 20. januára. Týmto spôsobom umožnili mnohým deťom predsa len prísť na prázdniny, ale nedošlo k žiadnym opatreniam pre obdobie po 20. januári. Preto je najvyšší čas na zmenu tohto dočasného pozastavenia na štrukturálne riešenie v rámci EÚ, aby bieloruské deti a európske hostiteľské rodiny neboli už dlhšie držané v nevedomosti, či môžu ich výlety pokračovať, alebo nie. Ideálne by bolo, keby sme prijali právne predpisy naraz, v mene všetkých členských štátov, a nie, ako je tomu teraz, prostredníctvom 27 bilaterálych rokovaní.
<P>
V našom uznesení preto vyzývame české predsedníctvo na rokovania s bieloruskými orgánmi o riešení, ktoré by sa uplatňovalo v celej EÚ.
<SPEAKER ID="473" NAME="Marianne Mikko" AFFILIATION="PSE">
(ET) Vážené dámy a páni, cesta Bieloruska do Európy musí byť cestou dialógu a kompromisov.
<P>
Uznesenie o Bielorusku, ktoré bolo schválené minulý rok, zdôraznilo potrebu pre silnú a podmienenú, avšak pozitívnu politiku. Pokroky, ktoré boli vykonané v oblasti energie, životného prostredia a dopravy, sú výsledkom tejto práce.
<P>
Sú tu však problémy, pred ktorými nemôžeme zatvárať oči. Demokracia je nevyhnutná. Ako členovia Európskeho parlamentu nemôžeme tolerovať prenasledovanie vodcov bieloruskej opozície, obmedzovanie slobody tlače a slobody prejavu a porušovanie základných práv občanov. Žiadna demokratická krajina nemôže fungovať bez silnej občianskej spoločnosti.
<P>
Preto musíme ponúknuť úplnú podporu organizáciám, ktorých cieľom je ochrana ľudských práv, podpora demokracie a mobilizácia občanov krajiny.
<P>
Teší ma rozhodnutie bieloruských úradov zaregistrovať občianske združenie pána Milinkieviča Hnutie za slobodu. Toto je však iba začiatok. Tak ako Naša Vjasna, ktorá má program ľudských práv, aj niekoľko ďalších organizácií, ktoré sa venujú rozvoju demokracie tiež čaká na registráciu.
<P>
Na záver, by som chcela spomenúť vízové opatrenia. Medzi Európskou úniou a Bieloruskom sa musí uzavrieť dohoda o uľahčení vízového režimu. Cesta vedúca do Európy musí byť otvorená. Drahé víza a striktné predpisy netrestajú režim, ale občanov. Povedala som to viackrát a poviem to dnes opäť. Natiahnime ruku Európy, aby sme privítali bieloruský ľud.
<SPEAKER ID="474" NAME="Ewa Tomaszewska" AFFILIATION="UEN">
(PL) Vážený pán predsedajúci, Európsky parlament sa opakovane zaoberá otázkou Bieloruska, posledného diktátorského režimu na Európskom kontinente. Stále sa robia prekážky katolíckym kňazom, ktorí chcú vykonávať bohoslužby a nie sú rešpektované práva etnických menšín. Predovšetkým nie je uznané demokraticky zvolené vedenie Zväzu Poliakov v Bielorusku pod vedením Angeliky Borysovej. Pokračujú zatýkania a prehľadávania kancelárií opozičných aktivistov a aktivistov za ľudské práva. Nezávislí novinári sú stále prenasledovaní.
<P>
Zmena je však na ceste, aj keď veľmi pomaly. Hnutie za slobodu bolo zaregistrované a dvoje opozičné noviny dostali povolenie na tlač a distribúciu. Minister zahraničných vecí Bieloruska reagoval pozitívne na iniciatívu Východné partnerstvo a vyjadril záujem o účasť Bieloruska na tomto partnerstve. Toto nám dáva malú nádej, že dôjde k zlepšeniu klímy vo vzájomných vzťahoch a naplneniu návrhu pána komisára.
<SPEAKER ID="475" NAME="Colm Burke" AFFILIATION="PPE-DE">
Vážený pán predsedajúci, vzhľadom na to, že vonkajšie vzťahy predstavujú jednu z kľúčových priorít českého predsedníctva, rád by som sa spýtal predsedníctva Rady či by mohlo uviesť prehľad krokov, ktoré by podnietilo bieloruskú vládu zrušiť medzinárodný zákaz vycestovania detí cestujúcich do členských štátov EÚ za účelom oddychu a zotavovacích programov. Vyzývam nové české predsedníctvo na rokovanie o celoeurópskej dohode, umožňujúcej bieloruským deťom postihnutým katastrofou v Černobyle cestovanie do všetkých členských štátov EÚ.
<P>
Spolu s mojimi kolegami sme na tento účel doplnili paragraf 10 do súčasného uznesenia Európskeho parlamentu. V auguste minulého roka oznámila bieloruská vláda, že k tomuto zákazu došlo na základe odmietnutia návratu jedného dieťaťa domov po návšteve v zahraničí.
<P>
Írskej vláde sa podarilo dosiahnuť výnimku, ktorá umožnila deťom tieto Vianoce cestovať do Írska, ale mnoho ďalších detí si stále musí zabezpečiť výjazdné víza, aby mohli opustiť Bielorusko a zúčastniť sa na programoch oddychu a zotavenia. Niekoľko 1 000 írskych rodín každé leto a Vianoce hostí bieloruské deti vo svojich domovoch. Tento pobyt často zahŕňa lekársku prehliadku a v niektorých prípadoch liečenie.
<P>
Hoci som privítal rozhodnutie bieloruských úradov na dočasné prerušenie zákazu cestovania pre množstvo obetí černobyľskej katastrofy, rád by som vyzval predsedníctvo, aby pokračovalo v tlaku tak, aby sa v blízkej budúcnosti mohla zabezpečiť celoeurópska dohoda, ktorá by poskytla bieloruským deťom slobodu na cestovanie kamkoľvek v rámci EÚ.
<P>
Vás, pani komisárka, som tiež upozornil na medzinárodný zákaz vycestovania a vo vašej odpovedi na môj list ste povedali, že námietky boli vznesené prostredníctvom delegácie Európskej komisie v Minsku a naposledy na začiatku novembra zástupcom generálneho riaditeľa RELEXu počas návštevy v Minsku. Rád by som sa vás opýtal, či máte aktuálne informácie o úsilí EÚ presadiť zrušenie tohto represívneho zákazu.
<SPEAKER ID="476" NAME="Sylwester Chruszcz" AFFILIATION="UEN">
(PL) Vážený pán predsedajúci, vážená pani komisárka, postupné oživenie vzťahov s Bieloruskom a naša ochota na dialóg s jeho vládou predstavujú krok správnym smerom. Tiež som potešený dnešným vyhlásením českého predsedníctva o stretnutí Rady s predstaviteľmi Bieloruska na diplomatickom samite tento mesiac.
<P>
Som tiež rád, že vidím snahy o zaradenie Bieloruska do iniciatívy Východné partnerstvo. Rozhodnutia prijaté na úrovni EÚ, by mali v prvom rade pocítiť občania Bieloruska, hoci aj na úrovni vízovej politiky. Vzhľadom na súčasnú plynovú krízu v Európe musíme podčiarknuť, že pokiaľ ide o tranzit dodávok plynu do Európskej únie, Bielorusko sa ukázalo ako mimoriadne stabilný partner. Konštruktívny dialóg a lepšie bilaterálne vzťahy, ktoré by mali byť jasne postavené na zásadách demokracie a rešpektovania ľudských práv sú v záujme oboch strán.
<SPEAKER ID="477" NAME="Zita Pleštinská" AFFILIATION="PPE-DE">
- (SK) Aj keď Bielorusko urobilo pozitívny pokrok, musíme veľmi intenzívne komunikovať s predstaviteľmi bieloruskej opozície, s naším priateľom Alexandrom Milinkievičom.
<P>
Európa by mala podporovať hospodárske reformy v Bielorusku. Podporu však musia podmieňovať konkrétne podmienky a požiadavky. Medzi nimi nesmie chýbať požiadavka na väčšiu slobodu médií. Médiá musia mať možnosť v krajine legálne pôsobiť a vydávať tu svoje materiály. Väčšia sloboda fungovania politických strán a nevládnych organizácií je kľúčová pre demokraciu.
<P>
Aj z dnešnej rozpravy vyplýva, že všetci chceme, aby sa demokratické Bielorusko, avšak bez Lukašenka, vrátilo do Európy. EÚ má veľkú šancu, keď sa bude angažovať pri presadzovaní demokratických hodnôt, získať si Bielorusko a vymaniť ho rovnako aj z náručia Ruska.
<SPEAKER ID="478" NAME="Alessandro Battilocchio" AFFILIATION="PSE">
. - (IT) Vážený pán predsedajúci, vážené dámy a páni, po rokoch komplikovaných vzťahov vidíme nesmelé kroky správnym smerom, uznanie hnutia vedeného pánom Milinkievičom, povolenie rôznych opozičných novín a prvé náznaky ochoty rokovať o odporúčaniach OBSE/ODIHR. Avšak cesta, ktorú ešte treba prejsť nie je iba dlhá, ale je extrémne dlhá.
<P>
Je tu nádej, že môžeme začať novú kapitolu vo vzťahoch medzi EÚ a Bieloruskom. Príbeh poslancov Európskeho parlamentu z našej delegácie, ktorým boli odmietnuté víza, je dosť trápny a dúfame, že to je teraz iba zlou spomienkou. Podobne ako pán Burke vyzývam Komisiu a Radu, aby sa na nasledujúcich spoločných rokovaniach dohodli na jednom bode: jasnej spoločnej definícii pravidiel súvisiacich so zdravotným pobytom bieloruských detí v európskych rodinách. V minulých rokoch sa Bielorusko často, príliš často zaoberalo týmto problémom povrchným alebo nepružným spôsobom a doslova dalo facku hostiteľským rodinám a žiaľ, tiež deťom a mladým ľuďom, ktorí sú súčasťou projektov pomoci a solidarity.
<SPEAKER ID="479" NAME="Călin Cătălin Chiriţă" AFFILIATION="PPE-DE">
(RO) Vítam vyhlásenie Rady a Komisie a súhlasím, že Lukašenkov autoritatívny režim musí byť podrobne monitorovaný. Súčasne cítim, že potrebujeme dlhodobú víziu, ktorá počíta s budúcim, po-Lukašenkovým Bieloruskom, ktoré je demokratické a prosperujúce.
<P>
Európska únia musí uplatňovať inteligentnú stratégiu vzhľadom na bieloruský ľud a spoločnosť a nie iba vzhľadom na dočasnú vládu v Minsku. História potvrdila, že izolácia a vonkajšie sankcie napomáhajú udržaniu diktatúr. Mali by sme reagovať opačne: čo najširšie možnosti cestovania, krátkodobej práce a štúdia v Európskej únii, aby prišli do kontaktu s európskymi hodnotami a našimi hospodárskymi a kultúrnymi úspechmi. Toto je jediný spôsob, akým vzbudíme záujem týchto ľudí o naše hodnoty a uľahčíme prechodný proces, ktorým bude krajina prechádzať.
<P>
Dovoľte mi na záver povedať pánovi Fioremu, že vzhľad kandidátov v televízii počas volebnej kampane nie je dôležitý, pretože ako povedal Stalin, jediná vec, na ktorej záleží, je človek, ktorý počíta hlasy.
<SPEAKER ID="480" NAME="Czesław Adam Siekierski" AFFILIATION="PPE-DE">
(PL) Vážený pán predsedajúci, vážená pani komisárka, pán minister, všetci na tomto plenárnom zasadnutí by boli radi, keby Bielorusko dodržiavalo zásady demokracie, ľudských práv a slobody združovania, ako aj slobody prejavu, a aby bolo zastavené násilné prenasledovanie vlastných občanov a etnických menšín. Nanešťastie zoznam našich požiadaviek je dosť dlhý a zdá sa, že nebudú v blízkej budúcnosti naplnené. Nemôžeme však prestať bojovať za hodnoty, na ktorých je založená Európska únia.
<P>
Politika sankcií proti Bielorusku začala fiaskom. Dúfajme, že zmena v politickej stratégii EÚ voči Minsku prinesie úspech. Avšak nebude to ľahké, keď uvážime skutočnosť, že parlamentné voľby boli na jeseň 2008 Lukašenkom sfalšované.
<P>
Hlavná cesta k zdemokratizovaniu bieloruskej spoločnosti vedie cez vzdelanie, slobodné médiá a kontakty medzi občanmi EÚ a Bieloruska. Mali by sme vytvoriť špeciálny program grantov pre mladých ľudí z Bieloruska na štúdium v Európskej únii, čo by prinieslo v budúcnosti veľký prospech.
<SPEAKER ID="481" NAME="Flaviu Călin Rus" AFFILIATION="PPE-DE">
(RO) Máme pred sebou tri návrhy uznesení predložené 21. mája, 9. októbra a 7. januára. V rámci vyhlásení členov Európskej únie je možné pozorovať pokrok.
<P>
Ja však samozrejme zvažujem a podporujem akékoľvek vyhlásenie, ktoré dokáže priniesť viac demokracie do akejkoľvek krajiny a o to viac, pokiaľ sa rozprávame o susediacom štáte, akým je Bielorusko. Myslím si, že dve veľmi dôležité veci sú potrebné, ako moji kolegovia poslanci takisto spomenuli predo mnou, alebo by sme mohli prijať uznesenie jednoducho na podporu vzájomnej dôvery a transparentnosti. Po prvé musíme preukázať vyspelosť a uľahčiť občanom Bieloruska prístup do Európskej únie, aby mohli byť v kontakte s hodnotami Európskej únie, s tým, čo symbolizuje, s jej politikou, so všetkým čo predstavujeme. Po druhé Bielorusko sa musí čo najskôr stať štátom, v ktorom nie sú politickí väzni. Toto je skutočne veľmi jednoduché gesto, ktoré by prezident Lukašenko mohol urobiť.
<SPEAKER ID="482" NAME="Predsedajúci">
Nastal čas zhrnúť diskusiu. Vyzývam podpredsedu vlády Českej republiky, pána Vondru, aby to zhrnul.
<SPEAKER ID="483" NAME="Alexandr Vondra">
úradujúci predseda Rady. - Vážený pán predsedajúci, pokúsim sa zhrnúť túto tému v mene Rady.
<P>
V prvom rade si myslím, že sme mali naozaj zaujímavú rozpravu o podstate veci, ktorá je určite veľkým prínosom pre našu spoločnú prácu. Rád by som zdôraznil, že my v Rade oceňujeme záujem a aktívnu účasť Európskeho parlamentu v otázke Bieloruska. Myslím si, že Parlament je mimoriadne užitočný pre udržiavanie tlaku v otázkach ľudských práv na jednej strane a pre zachovanie tohto typu strategického prístupu na strane druhej. Rád by som obzvlášť poďakoval poľským členom Európskeho parlamentu, či už pánovi Jacekovi Protasiewiczovi, pánovi Januszovi Onyszkiewiczovi alebo pánovi Józefovi Piniorovi, za ich príspevky. Myslím si, že sme pozorne počúvali.
<P>
Na záver sa zmienim možno o troch bodoch. Najskôr k otázke vízových poplatkov, ktorú mnohí z vás spomenuli. Ide o problém, ktorý si obzvlášť uvedomujeme. Dokonca aj keď sme hovorili v našom národnom mene počas minulého roka, vždy sme mali veľa čo povedať k tejto otázke. Vyjadrím sa jasne. Vnímame Bielorusko ako súčasť Európy a uvedomujeme si problémy spôsobené bieloruským občanom zvýšením vízových poplatkov. V záujme zabránenia negatívnych účinkov na medziľudské vzťahy, české predsedníctvo bude naďalej podnecovať členské štáty, aby využívali flexibilitu v rámci príslušných ustanovení acquis. Predsedníctvo bude takisto podporovať koherentnejšie uplatňovanie existujúcich pravidiel členskými štátmi. Pokiaľ súčasná pozitívna dynamika bude zachovaná a posilnená ďalšími významnými krokmi zo strany Bieloruska v oblasti rešpektovania ľudských práv a základných slobôd, umožňujúc účasť krajiny v ESP (Európskej susedskej politike) a v budúcom Východnom partnerstve, dialóg o vízach by nakoniec mal byť zvážený.
<P>
Vo veci detí z Černobyľu, o ktorej ste sa niektorí zmienili, vás ubezpečujem, že budeme naďalej vyvíjať nátlak. Podporili sme kroky uskutočnené v tejto veci francúzskym predsedníctvom vrátane démarche uskutočnenej 3. decembra minulého roka. Úsilie EÚ nakoniec prinieslo dočasné pozastavenie prezidentského dekrétu č. 555 zakazujúceho tieto cesty. Toto pozastavenie, ako aj bilaterálne dohody uzavreté medzi Bieloruskom a Írskom začiatkom decembra týkajúce sa budúceho odpočinku a zotavenia detí postihnutých jadrovou katastrofou v Černobyle, boli vítaným pokrokom. Uvedomujeme si, že základný problém zďaleka nie je vyriešený. České predsedníctvo bude túto problematiku sledovať, a pokiaľ to bude vhodné, prijme v mene EÚ akékoľvek ďalšie kroky. Predsedníctvo bude naďalej túto problematiku predkladať pri svojich kontaktoch s úradmi v Minsku.
<P>
Nakoniec v rámci revízie sankcií v nasledujúcich mesiacoch a v kontexte budúceho Východného partnerstva, Bielorusko zostane prioritou v našom programe. Tak ako uznesenie o Bielorusku, ktoré ste prijali po voľbách 28. septembra, nám napomohlo pohnúť sa vpred, dúfame, že počas nášho predsedníctva budeme naďalej dostávať vašu podporu.
<SPEAKER ID="484" NAME="Benita Ferrero-Waldner">
členka Komisie. - Vážený pán predsedajúci, všimla som si, že veľká väčšina poslancov sa stotožňuje s naším názorom. To znamená, že sme Bielorusku poskytli možnosť priblížiť sa Európskej únii prostredníctvom Európskej susedskej politiky. Ponúkli sme v podstate tieňový akčný plán a takisto možnosť vstúpiť do Východného partnerstva vo vhodnom čase, samozrejme, keď na to budú správne podmienky.
<P>
Teraz by som sa ešte rada vyjadrila k niekoľkým konkrétnym bodom. K finančnej kríze: Bielorusko doteraz relatívne dobre znášalo následky finančnej krízy a rastúce ceny plynu v roku 2007 a 2008, v dôsledku jeho veľmi malého zapojenia do svetového hospodárstva a takisto vďaka veľkým pôžičkám od Ruska, Číny a Venezuely. Avšak, ako správne povedal myslím pán Belder, teraz muselo Bielorusko požiadať Medzinárodný menový fond (MMF) o preklenovací úver vo výške 2,5 miliardy EUR, a potom devalvovať svoju menu, aby mohlo čeliť negatívnym dôsledkom globálnej krízy. Keďže bieloruské hospodárstvo a priemysel zostávajú do veľkej miery nereformované a neštruktúrované, očakávame pokračovanie tohto negatívneho trendu s výsledkom v podobe negatívnych sociálnych účinkov. Takže máte pravdu - ide o dôležitý faktor.
<P>
K jadrovej elektrárni a otázkam týkajúcich sa bezpečnosti: Rada by som povedala, že v rámci nášho technického dialógu o energetike s Bieloruskom venujeme osobitnú pozornosť aj zabezpečeniu dodržiavania medzinárodných noriem bezpečnosti a ochrany touto krajinou. Mohli by sme povedať, že Bielorusko veľmi aktívne spolupracuje s Medzinárodnou agentúrou pre atómovú energiu (MAAE) vo Viedni a pri poskytovaní informácií o tomto procese Komisii bolo nečakane otvorené.
<P>
Teraz by som sa ešte rada vrátila k otázke vízových poplatkov. Ako som povedala vo svojom prvom vstupe, viete, že budeme pripravení prispieť k rokovaniu hneď potom, ako sa aj Rada vo svojom stanovisku vyjadrí, že sa to pokúsi vyriešiť a umožniť uzatvorenie všeobecnej vízovej ako aj readmisnej dohody, ktoré by platili pre všetky členské štáty. Po návšteve môjho zástupcu, generálneho riaditeľa pána Mingarelliho, v Minsku vám môžem povedať, že v tejto konkrétnej veci nie je zatiaľ nič nové. Môžem iba povedať, že vízové poplatky a víza pre deti sú špecifické pre každú jednu krajinu. Ešte nie sme v situácii, kedy by sme mali jednu všeobecnú dohodu. Takáto dohoda by takisto mala byť vyjednaná Komisiou.
<SPEAKER ID="485" NAME="Predsedajúci">
(PL) V súlade s článkom 103 ods. 2 rokovacieho poriadku som dostal päť návrhov uznesení.
<P>
Rozprava sa skončila.
<P>
Hlasovanie sa uskutoční vo štvrtok 15. januára 2009.
<P>
Písomné vyhlásenia (článok 142)
<SPEAKER ID="971" NAME="Adam Bielan  " AFFILIATION="UEN">
písomne. - (PL) Vážený pán predsedajúci, nedávno sme hovorili o politickom roztápaní ľadov v Bielorusku. Opozičné Hnutie za slobodu pod vedením Alexandra Milinkieviča bolo nakoniec zaregistrované. Bielorusko vyjadrilo vôľu zúčastniť sa na iniciatíve Východné partnerstvo. Dokonca aj Washington vyhlásil, že vzťahy medzi oboma krajinami sa zlepšili. Nadišiel čas prelomiť ľady a utužiť vzťahy s Bieloruskom? Želám si, aby sme to mohli urobiť, ale nesmieme zabúdať, že prezident Lukašenko je bystrým a nepoddajným politickým hráčom.
<P>
Nedávno sme v Európe už mali dočinenia s politickým lámaním ľadov a jedniné, čo by som rád zdôraznil je, že tieto zmeny vždy priniesli sklamanie.
<P>
V nadchádzajúcich mesiacoch bude mať kľúčový význam, ako budeme uplatňovať politiku EÚ smerom na východ. Prezident Lukašenko jasne uviedol, že sa nepoddá nátlaku zo Západu, a počas rokovaní s premiérom Medvedevom o znížení cien plynu vyhlásil, že Bielorusko nebude zadlžené Rusku.
<P>
Je očividné, že Bielorusko hrá na dve strany. Mali by sme pokračovať v obozretných a uvážených rokovaniach tak, aby sme neboli oklamaní zmenami, ktoré sa môžu ukázať ako dočasné. V záležitostiach strategického významu pre EÚ je potrebné byť rázny prostredníctvom cielenej politiky podpory občianskej spoločnosti a opozície v Bielorusku, kde sú opoziční aktivisti stále prenasledovaní a vysídlení zahraniční úradníci. EÚ nemôže ignorovať fakt, že bieloruské úrady naďalej

<CHAPTER ID="011-03">
3. Financovanie Špeciálneho súdu pre Sierra Leone  (hlasovanie)
<SPEAKER ID="167" NAME="Uznesenie o">
financovaní Špeciálneho súdu pre Sierra Leone
<P>
- Pred hlasovaním:
<SPEAKER ID="168" NAME="Bernd Posselt" AFFILIATION="PPE-DE">
(DE) Pán predsedajúci, moja skupina sa dohodla, že požiadame o hlasovanie podľa mien. Pre technickú chybu nového člena štábu sa to k vám zrejme nedostalo. Poprosil by som vás, aby ste vyhoveli tejto žiadosti o hlasovanie podľa mien, pretože sa zdá, že po technickej stránke niečo nefunguje.
<SPEAKER ID="169" NAME="Predsedajúci">
Nebudeme zriaďovať špeciálny súd pre člena vášho štábu. Takže, ak Parlament nemá žiadne námietky, použijeme pri záverečnom hlasovaní hlasovanie podľa mena.
<P>
- Pred hlasovaním o odseku 6:
<SPEAKER ID="170" NAME="Glyn Ford" AFFILIATION="PSE">
Ďakujem. Môžem pri neprítomnosti pána Agnoletta podať v jeho mene ústny doplnok k paragrafu 6? Myslím, že kolegovia to budú mať vo svojich hlasovacích zoznamoch, ale pre prípad, že by nemali, stojí tam: "vyzýva Komisiu na priebežné financovanie ústredných aj doplnkových aktivít špeciálneho súdneho dvora v nadchádzajúcich národných programoch pre Sierra Leone; vyzýva orgány Sierra Leone, aby považovali spravodlivosť v prechodnom období a nezávislosť súdnictva za prioritu”.
<P>
(Parlament súhlasil s prijatím ústneho pozmeňujúceho a doplňujúceho návrhu)
<SPEAKER ID="172" NAME="Francesco Enrico Speroni" AFFILIATION="UEN">
(IT) Pán predsedajúci, dámy a páni, všimol som si, že sa zmenili obrázky pre hlasovanie. U hlasovania podľa mien sa mi zdá, že postavičky sú iba mužské, a keďže hlasujú aj dámy, požiadal by som, aby sa obrázky zmenili tak, že budú odrážať realitu.
<SPEAKER ID="173" NAME="Predsedajúci">
To je oprávnená pripomienka, ale keďže sú tam iba tri postavičky, bolo by ťažké byť spravodlivý ku všetkým. Preto budeme musieť sledovať počet postavičiek.

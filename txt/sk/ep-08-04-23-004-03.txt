<CHAPTER ID="004-03">
3. Mediácia v občianskych a obchodných veciach (
<P>
- Pred začiatkom hlasovania:
<SPEAKER ID="083" NAME="Arlene McCarthy">
spravodajkyňa. - Vážený pán predsedajúci, k spoločnej pozícii neexistujú žiadne pozmeňujúce a doplňujúce návrhy. Túto situáciu umožnila vynikajúca spolupráca medzi Parlamentom, Radou a Komisiou, a predovšetkým práca mojich dvoch tieňových spravodajcov pani Wallisovej a pána Gauzčsa zo skupiny PPE-DE, ktorí zaujali veľmi jasné stanovisko vo svojich diskusiách s Radou a Komisiou.
<P>
Myslím, že ubehlo už niečo vyše roka odkedy sme sa dohodli na tomto návrhu, ale až odpoveď mediačných expertov a odborníkov z tohto odvetvia na vôbec prvú on-line konzultáciu tohto Parlamentu nás presvedčila o výhodách tohto zákona. Som presvedčená, že privítajú dnešné hlasovanie, ktorým sa tieto návrhy zakomponujú do právnych predpisov.
<P>
Až príliš často môžeme byť svedkami prípadov rozpadu manželského zväzku alebo partnerského vzťahu, ktorý spoločne vychováva deti, pričom na týchto voličov čakajú v takom prípade roky súdnych pojednávaní a obrovské súdne trovy. Jedna z voličiek v mojom volebnom obvode musela spolu so svojim gréckym partnerom platiť súdne trovy a bojovať so súdnym systémom celé tri roky, kým sa jej podarilo získať spať svoje dieťa. Z toho dôvodu môže byť mediácia veľmi cenným nástrojom, ktorý našim občanom zabezpečí prístup k spravodlivosti a pomôže znížiť náklady na vyriešenie sporu bez potreby často veľmi nepríjemného súdneho konania, t. j. mimosúdnou cestou.
<P>
Ďalšou výhodou mediácie je, že poskytne súdu viac voľného času na riešenie sporov, ktoré si vyžadujú rozsudok súdu. Tento nový zákon by mal európskym občanom pomôcť získať rýchly a cenovo dostupný prístup k spravodlivosti. Z toho dôvodu vyzývam poslancov tohto Parlamentu, aby podporili tento návrh v druhom čítaní a otvorili tým nové možnosti na nápravné a opravné prostriedky pre všetkých občanov Európskej únie.
<P>
(potlesk)
<SPEAKER ID="084" NAME="Predsedajúci">
. - Chcel by som váženým kolegom pripomenúť, že spravodajca je na plenárnej schôdzi oprávnený požiadať na dve minúty o slovo, prosím vás preto, aby ste si tento čas ustrážili. Domnievam sa, že pán Rack požiadal o slovo na základe procedurálnej námietky.
<SPEAKER ID="085" NAME="Reinhard Rack" AFFILIATION="PPE-DE">
(DE) Vážený pán predsedajúci, za normálnych okolností by sme povedali, že náš mechanizmus nefunguje, v tomto konkrétnom prípade však nefungujú výťahy. Veľmi veľa našich kolegov čaká na výťah, aby sa mohli vrátiť späť do rokovacej sály. Vzhľadom na to by bolo rozumné, keby sme zvážili predkladanie aj takýchto vyhlásení.
<SPEAKER ID="086" NAME="Predsedajúci">
. - Ubezpečujem vás, že urobíme všetko, čo je v našich silách, aby sme čo najskôr sprevádzkovali výťahy, alebo umožnili našim kolegom hlasovať vo výťahoch.

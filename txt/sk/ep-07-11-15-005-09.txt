<CHAPTER ID="005-09">
9. Konferencia na Bali o klimatických zmenách (hlasovanie) 
<P>
Návrh uznesenia:
<P>
- Pred začiatkom hlasovania:
<SPEAKER ID="100" NAME="Satu Hassi" AFFILIATION="Verts/ALE">
(FI) Vážený pán predseda, chcela by som len povedať, že jeden dôležitý bod bol vo fínskom znení tohto uznesenia nesprávne preložený. V odseku 1, ktorý sa týka mandátu na rokovanie na konferencii na Bali vo fínskom znení nesprávne naznačuje, že v tomto uznesení pôjde o vnútorný mandát EÚ na rokovanie pred konferenciou na Bali. V skutočnosti mandát na rokovanie na konferencii na Bali znamená, že na konferencii na Bali sa krajiny, ktoré ratifikovali dohodu týkajúcu sa klímy, budú snažiť získať mandát na rokovanie, aby umožnili prijatie novej zmluvy týkajúcej sa klímy. Inými slovami, fínske znenie odseku 1, v ktorom sa stanovuje "aby sa dohodol potrebný mandát na rokovanie na konferencii" by malo znieť "aby sa dohodol potrebný mandát na rokovanie o dohode na tejto konferencii."
<P>
- Po ukončení hlasovania:
<SPEAKER ID="102" NAME="Gay Mitchell" AFFILIATION="PPE-DE">
Vážený pán predseda, malo by byť zaznamenané, že som hlasoval v neprospech pozmeňujúceho a doplňujúceho návrhu 7. Obávam sa však, že keď som stlačil tlačidlo, rozsvietilo sa nesprávne svetlo. Mal to byť hlas v neprospech. Nemení to výsledok hlasovania, avšak pre mňa ide o citlivú záležitosť. Preto by som chcel požiadať, aby bolo moje hlasovanie zaznamenané ako hlasovanie v neprospech návrhu.
<SPEAKER ID="103" NAME="Predseda">
Bude to zaznamenané, ako ste povedali.

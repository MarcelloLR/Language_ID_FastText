<CHAPTER ID="005">
Oficiálne privítanie
<SPEAKER ID="108" NAME="Predsedajúci">
S potešením vám oznamujem, že delegácia národného zhromaždenia Kuvajtu je dnes prítomná v Parlamente v galérii pre verejnosť. Chceli by sme túto kuvajtskú delegáciu srdečne privítať.
<P>
(potlesk)
<P>
Pán Ali Al-Debaqbasi je na čele tejto delegácie, ktorá prišla do Štrasburgu, aby sa stretla s poslancami tohto Parlamentu.
<P>
Vzťahy medzi Európskou úniou a členskými štátmi Rady pre spoluprácu v Perzskom zálive, ktorej tento rok predsedá Kuvajt, sú pre Parlament veľmi dôležité.
<P>
Sme presvedčení, že plodný dialóg medzi Európskym parlamentom a parlamentmi členských štátov Rady pre spoluprácu v Perzskom zálive poslúži na posilnenie spolupráce medzi Európskou úniou a Radou pre spoluprácu v Perzskom zálive, a tak podporí rýchle a úspešné ukončenie rokovaní o dohodách o voľnom obchode.
<P>
Preto želáme pánovi Al-Debaqbasimu a jeho kolegom príjemný pobyt u nás.

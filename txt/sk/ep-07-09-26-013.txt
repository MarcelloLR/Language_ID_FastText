<CHAPTER ID="013">
Hodina otázok (otázky pre Radu)
<SPEAKER ID="264" NAME="Predsedajúci">
Nasleduje hodina otázok (B6-0316/2007).
<P>
Nasledujúce otázky sú určené pre Radu.
<P>
Otázka č. 1 je neprípustná (Príloha II, časť A, ods. 2 rokovacieho poriadku).
<P>
Vec: Vyhliadky projektu Galileo
<P>
Projekt Galileo je veľmi dôležitý projekt Európskej únie, pretože jeho výsledky sú výsledkami vesmírneho výskumu a spolupráce členských štátov a zároveň môžu byť využité v mnohých oblastiach, vrátane dopravy.
<P>
Mŕtvym bodom je však financovanie tohto projektu, rada by som sa preto opýtala Rady Európskej únie aké sú opatrenia, ktoré má v úmysle uplatniť, aby vyriešila túto situáciu a akú formu spolupráce s tretími krajinami, akou je napríklad aj India, chce v rámci tohto projektu začať?
<SPEAKER ID="265" NAME="Manuel Lobo Antunes" LANGUAGE="PT">
Ako vážený poslanec vie, počas zasadnutia, ktoré sa konalo 6 až 8. júna 2007, Rada do hĺbky preskúmala situáciu, pokiaľ ide o projekt Galileo a prijala uznesenie. V tomto uznesení Rada vyzýva Komisiu, aby predložila návrhy týkajúce sa rôznych aspektov projektu Galileo. Komisia odvtedy prijala tieto návrhy (19. novembra) a my teraz dúfame, že zodpovedné orgány Rady ich preskúmajú a ešte do konca tohto roka rozhodnú o začatí projektu Galileo, vrátane verejného financovania a spoluúčasti verejnosti na tomto projekte.
<P>
Pokiaľ ide o spoluprácu s tretími krajinami, je v záujme Rady spolupracovať s krajinami, ktoré nepatria do Európskej únie. Od roku 2001, ako viete, v súvislosti s projektom Galileo bolo podpísaných niekoľko dohôd o spolupráci s krajinami, ktoré nepatria do EÚ, a to s Čínou, Izraelom a Ukrajinou. Tieto krajiny sa podieľajú na programe Galileo formulovaním systému, výskumom a spoluprácou priemyslu.
<P>
V prípade Indie bola dohoda o vzájomnej spolupráci medzi Komisiou a Indiou podpísaná v Naî Dillî 7. septembra 2005. Komisia sa však rozhodla pokračovať v rokovaniach s indickými orgánmi s cieľom zosúladiť túto dohodu so štandardnými dohodami o spolupráci na úrovni ES s ohľadom na posledné pokroky v tomto projekte. Z hľadiska uplatniteľných pravidiel, Rada musí pred prijatím rozhodnutia počkať na návrh Komisie.
<P>
S cieľom lepšieho vymedzenia pozície tretích krajín, Rada prijala 22. marca tohto roku rozhodnutie, ktorým oprávňuje Komisiu k vyjednávaniu s tretími krajinami, pokiaľ ide o podpísanie dohôd o ich spolupráci s Európskym dozorným orgánom Globálneho navigačného satelitného systému (GSA).
<P>
Hlavným cieľom tohto rozhodnutia je s ohľadom na krajiny, ktoré nepatria do Európskej únie, poskytnutie informácií o spolupráci v rámci GSA.
<SPEAKER ID="266" NAME="Silvia-Adriana Ţicău" AFFILIATION="PSE">
(RO) Vážený pán predsedajúci, rada by som poďakovala pánovi ministrovi za poskytnuté informácie. Rada by som sa však vrátili k prvej časti mojej otázky, a to financovaniu projektu GALILEO. Rada by som požiadala ministra, aby nám povedal viac o spôsobe financovania projektu a o spôsobe, akým bol návrh Komisie preskúmaný a ako bude súčasné rozhodnutie Rady vyzerať v budúcnosti.
<SPEAKER ID="267" NAME="Manuel Lobo Antunes">
(PT) Neviem predvídať, aké bude rozhodnutie Rady o probléme, o ktorom sa rokuje, najmä v otázkach financovania. Ten spolu s ďalšími problémami, ktoré sa objavili v návrhoch, ktoré nedávno predložila Komisia, musí byť, samozrejme, prediskutovaný Radou. Môžem však vážených poslancov ubezpečiť o dvoch veciach: prvá, že predsedníctvo rozumie, že projekt Galileo je strategickým projektom Európskej únie a preto bude k nemu pristupovať s ohľadom na túto skutočnosť, inými slovami ako k projektu so strategickým významom pre Európsku úniu, druhá, že predsedníctvo urobí všetko, čo bude v jeho silách, aby dospelo k záveru v súvislosti so všetkými aspektmi projektu Galileo ešte počas portugalského predsedníctva.
<SPEAKER ID="268" NAME="Josu Ortuondo Larrea" AFFILIATION="ALDE">
- (ES) Vážený pán predsedajúci, vážený pán úradujúci predseda Rady, súhlasím s tým, že projekt Galileo je prioritným projektom pre EÚ, ale poľnohospodári sú znepokojení, keďže Komisia prišla s návrhom využiť prebytok financií zo SPP na financovanie projektu Galileo. Od roku 2007 síce vytvorili prebytok, ale obávajú sa o svoju budúcnosť.
<P>
Moja otázka pre Radu je: súhlasia vlády, všetkých 27 štátov EÚ, s týmto prioritným projektom a s tým, aby naň boli použité finančné prostriedky z mimoriadnych príspevkov alebo ktoré sa zvýšia každý rok z rozpočtu Spoločenstva?
<SPEAKER ID="269" NAME="Manuel Lobo Antunes">
- (SK) Ďakujem Vám, pán predsedajúci. Myslím, že som túto otázku zodpovedal v predchádzajúcej odpovedi. Financovanie projektu sa stále prejednáva. Rada musí prejednať tento problém, keďže ešte nedospela k žiadnemu záveru. Samozrejme sa očakáva, že názory členských štátov sa budú líšiť, pokiaľ ide o tento problém. Domnievam sa však, že pokiaľ ide o dôležitosť projektu, ide o jednohlasný súhlas.
<SPEAKER ID="270" NAME="Predsedajúci">

<P>
Vec: Ústavná reforma v Bosne a Hercegovine
<P>
Aký je názor Rady na súčasnú situáciu, pokiaľ ide o reformy, a to ústavnú reformu a prispôsobenie Daytonskej dohody, v Bosne a Hercegovine a aké sú plánované kroky na zabezpečenie ďalšieho obnovenia a začlenenia tejto krajiny?
<SPEAKER ID="271" NAME="Manuel Lobo Antunes" LANGUAGE="PT">
Dámy a páni, Európska únia zhodnotí súčasný proces reforiem v Bosne a Hercegovine vo výročnej správe, ktorá je naplánovaná, ako zvyčajne, na november.
<P>
Rada pri mnohých príležitostiach zopakovala, aké sú dôležité štyri základné podmienky pre úspešné uplatňovanie Dohody o stabilizácii a pridružení s ohľadom na závery Rady z 12. decembra 2005, najmä pokiaľ ide o uplatnenie reformy polície. Ako viete, politická situácia je v posledných mesiacoch napätá vďaka radikalizácii pozícií, ktoré boli udané hlavnými bosnianskými vedúcimi politickými predstaviteľmi. V súčasnosti sa zdá byť dosiahnutie konsenzu v súvislosti s reformami veľmi ťažké, najmä pokiaľ ide o reštrukturalizáciu polície.
<P>
Vysoký predstaviteľ, pán Solana, sa 10. septembra stretol s Miroslavom Lajčákom, osobitným vyslancom EÚ pre Bosnu a Hercegovinu. Počas tohto stretnutia, ktoré sa konalo v Bruseli, vysoký predstaviteľ, pán Solana vyjadril, plnú podporu práci osobitného splnomocnenca EÚ a jeho snahe dospieť ku kompromisu v rokovaniach s vedúcimi politickými predstaviteľmi Bosny a Hercegoviny o reforme polície.
<P>
Generálny tajomník a vysoký predstaviteľ pán Solana naliehal na vedúcich predstaviteľov Bosny, aby sa zapojili do poslednej iniciatívy mimoriadneho vyslanca, ktorej cieľom je odstrániť poslednú prekážku, ktorá bráni Bosne a Hercegovine uzavrieť Dohodu o stabilizácii a pridružení k Európskej únii. Taktiež žiadal orgány tejto krajiny, aby konali v súlade so záujmami občanov Bosny a Hercegoviny.
<P>
Rada taktiež podporila snahy Bosny a Hercegoviny v súvislosti s ústavnou reformou, ktorej cieľom je vytvoriť funkčné štátne štruktúry, ktoré budú schopné vyhovieť európskym štandardom. Ďalšie úsilie je potrebné na zlepšenie výkonnosti výkonných a legislatívnych orgánov a taktiež musíme posilniť možnosti riadenia a koordinácie medzi štátom a jeho orgánmi.
<P>
Pokiaľ ide o nástroj predvstupovej pomoci, Európska únia vytvorila rezervu 1 milión EUR určenú pre ústavnú reformu Bosny a Hercegoviny. Ako budete informovaní, Rada 7. februára 2007 prijala jednotnú akciu, ktorou sa mení a dopĺňa a predlžuje mandát osobitného vyslanca EÚ v Bosne a Hercegovine. Osobitný vyslanec EÚ bude tento mandát vykonávať s cieľom ponúkať politické usmernenia a poradenstvo v súvislosti s ústavnou reformou.
<SPEAKER ID="272" NAME="Bernd Posselt" AFFILIATION="PPE-DE">
(DE) Bosna a Hercegovina má budúcnosť iba ak bude transformovaná na federáciu všetkých troch národov na princípe rovnocennosti týchto národov a ktorej súčasťou budú nielen občania Hercegoviny ale aj bosnianski Chorváti. Moja otázka je špecifická: čo môžeme urobiť v prípade ak entita akou je Srbská republika bráni reforme polície a utečenci sa vracajú v rámci štátu a EÚ môže vyvíjať len vonkajší nátlak na štát ako celok? Je možné vyvíjať nátlak aj na jednotlivé osoby, alebo len na štát? Ak áno, je to veľmi náročné.
<SPEAKER ID="273" NAME="Manuel Lobo Antunes">
(PT) Vážený pán predsedajúci, vážení poslanci, v mene Európskej únie môžem povedať, že urobíme, čo bude v našich silách s využitím všetkých diplomatických nástrojov a taktiež prostredníctvom osobitného zástupcu, aby sme sa pohli z mŕtveho bodu, na ktorom sa teraz nachádzame a odstránili všetky prekážky, ktoré bránia úspešnosti ústavných reforiem, a najmä reforme polície. Je to náš záväzok.
<P>
Rada, samozrejme, bude venovať pozornosť návrhom osobitného zástupcu, ktorý bude informovať o aktuálnej situácii. Ako si vážený pán poslanec vie predstaviť, Rada sa obáva zložitosti danej situácie a najmä naliehavej potreby posunúť sa z mŕtveho bodu, na ktorom sa momentálne nachádzame.
<SPEAKER ID="274" NAME="Richard Seeber  .  -" AFFILIATION="PPE-DE">
(DE) Ako minister zahraničných vecí vie, potenciál členstva v EÚ je vplyvnou hnacou silou pre politickú a hospodársku reformu vo všetkých krajinách Balkánu. Veľmi intenzívne rokovania sa vedú s Chorvátskom. Môže nám Rada poskytnúť informácie o súčasnej situácii rokovaní s Chorvátskom, a predovšetkým, informovať nás o tom ako sú uplatňované dohody o pridružení s ostatnými krajinami?
<SPEAKER ID="275" NAME="Manuel Lobo Antunes">
(PT) Pán Seeber, ako viete, Rada opakovane a systematicky informuje o svojom názore o prístupovom procese a o vyhliadkach jednotlivých krajín v súvislosti s ich prístupom do EÚ, najmä o krajinách Balkánu. Rada jasne informovala o šanci krajín Balkánu stať sa súčasťou EÚ. V skutočnosti, s jednou konkrétnou krajinou, Chorvátskom, sme v súčasnosti v procese rokovaní o ich prístupe do Európskej únie.
<P>
Ako som už povedal, v novembri, ako zvyčajne, Komisia predloží Rade oznámenie o stave rokovaní, najmä rokovaní s Chorvátskom a navrhne ďalšie postupy.
<P>
Potom budeme môcť poskytnúť podrobné a aktuálne informácie o stave prístupových rokovaní. Samozrejme, môžu sa vyskytnúť rôzne problémy, odklady na jednej alebo na druhej strane, ale podľa mojich osobných skúseností sú v súčasnosti rokovania o prístupe tejto krajiny na dobrej ceste.
<SPEAKER ID="276" NAME="Predsedajúci">

<P>
Vec: Opatrenia pre rast inovácií
<P>
Čo navrhuje portugalské predsedníctvo na dosiahnutie investícií do inovácií vo výške 3 %?
<P>
Akým spôsobom sa budú zapájať MSP, najmä tie v horách, na ostrovoch a vo veľmi vzdialených regiónoch, do činností, ktoré budú financované s cieľom podporovať inovácie a výskum?
<SPEAKER ID="277" NAME="Manuel Lobo Antunes" LANGUAGE="PT">
Ako viete vážení členovia, Európska únia ešte neodsúhlasila žiaden cieľ v súvislosti s investovaním do inovácií. Takýto cieľ by bolo prakticky nemožné stanoviť a zaviesť do praxe, keďže inovácie v sebe zahŕňajú veľké množstvo činností, ktoré je ťažké presne vymedziť a odmerať.
<P>
Preto sa Európska únia v roku 2002 rozhodla prijať smerodajný kvantitatívny cieľ určený pre investície do výskumu a vývoja, známy ako výskumu a vývoja. Ide o známy barcelonský cieľ 3 %. Bolo možné vymedziť tieto ciele ako oblasti činností výskumu a vývoja, ktoré sú medzinárodne stanovené vo Frascati manuáli OECD, a ktoré sú jednoducho merateľné a kvantifikovateľné.
<P>
Tento referenčný ukazovateľ je uprednostňovaný s ohľadom na ťažkosti, ktoré vznikli v ostatných rokoch v súvislosti so zvyšovaním úsilia súkromného sektora v oblasti výskumu a vývoja zúčastňovať sa na výskume a vývoji vo vybraných oblastiach podnikateľského sektora.
<P>
Činnosti zamerané na šírenie inovácií a výskumu sú prioritou politiky Európskej únie. Prostredníctvom niekoľkých nástrojov, akými sú napríklad Rámcový program a PKI, známy pod názvom Rámcový program pre konkurencieschopnosť a inováciu, a taktiež využitím štrukturálnych fondov sme sa snažili uskutočniť tieto činnosti.
<P>
Siedmy rámcový program (RP7) a PKI predstavujú potreby MSP, ktoré sú zároveň hlavnými príjemcami PKI. V siedmom rámcovom programe bola po prvýkrát stanovená kvóta 15 %, ktorú musia dodržať malé a stredné podniky v prípade spoluúčasti na výskumných aktivitách, ktoré sú financované z osobitného programu 'Spolupráca'.
<P>
Podpora siedmeho rámcového programu smerovaná k malým a stredným podnikom zvýši ich konkurencieschopnosť a inovačný potenciál. Regióny v horách, ostrovné a veľmi vzdialené regióny sú podporované zo štrukturálnych fondov. Podporu dostávajú aj prostredníctvom príslušných tematických priorít osobitného programu Spolupráca v rámci siedmeho rámcového programu s ohľadom na zlepšenie ich dopravnej, informačnej, komunikačnej situácie a energetických dodávok.
<P>
Cieľom osobitného programu Kapacita je v rámci zbližovania EÚ umožniť rozvoj výskumného potenciálu aj v okrajových regiónoch. Okrem prebiehajúcich programov a podnetov, inovácie budú šírené aj prostredníctvom série iniciatív, o ktorých sa v súčasnosti rokuje v rámci Európskeho parlamentu a Rady. Tieto rokovania zahŕňajú vytvorenie Európskeho inovačného a technologického inštitútu, spoločného programu EUROSTARS, ktoré umožňujú aktívnu účasť inovatívnych malých a stredných podnikov, a ostatné iniciatívy podľa článku 169 Zmluvy o ES a spoločných technologických iniciatívach poskytnutých v súlade s článkom 171 Zmluvy o ES.
<P>
Okrem toho, Komisia v súčasnosti pripravuje návrh strategického akčného plánu pre strategické energetické technológie, do ktorého prípravy je zapojená i verejnosť. Tento návrh by mal byť predložený do konca roka 2007. Zároveň by som chcel upozorniť na novú snahu priemyselnej politiky, ktorá je, v kontexte trvalo udržateľného rozvoja, zameraná na klimatické zmeny, v ktorých sú inovácie a úloha malých a stredných podnikov v európskom hospodárstve základnými aspektmi.
<P>
Vo všetkých týchto iniciatívach sú malé a stredné podniky nesmierne dôležité. Niektoré z týchto iniciatív budú tiež zamerané na konkrétne záujmy regiónov, ktoré spomenul vážený pán poslanec, ako napríklad mimoriadna iniciatíva, ktorá je už naplánovaná a prostredníctvom ktorej bude koordinovaný námorný výskum v Baltskom mori.
<P>
Portugalské predsedníctvo má na pamäti snahu o naplnenie cieľa 3 % v súvislosti s objemom výdavkov na výskum a vývoj a zároveň musí upozorniť na diskusie, ktoré sa viedli v rámci júlových neformálnych stretnutí Rady pre konkurencieschopnosť, ktoré sa konali v Lisabone, kde bola analyzovaná úloha verejných a súkromných investícií do výskumu a vývoja spolu s opatreniami verejnej politiky, ktoré môžu prispieť k naplneniu tohto cieľa.
<P>
Neformálna Rada, o ktorej hovorím, sa taktiež zaoberala politikou malých a stredných podnikov, ktoré sa podieľajú na inováciách a financovaní, internalizácii a energetickej výkonnosti.
<P>
Zdôraznením potreby konkrétnych opatrení v oblasti ľudských zdrojov vo vede a technike a potreby posilniť opatrenia v oblasti informačnej spoločnosti, portugalské predsedníctvo dúfa v priaznivé podmienky pre vzostup výskumu, vývoja a inovácií v celej Európskej únii.
<SPEAKER ID="278" NAME="Maria Panayotopoulou-Kassiotou" AFFILIATION="PPE-DE">
(EL) Vážený pán predsedajúci, rada by som sa opýtala zástupcu Rady, ktorému zároveň ďakujem za odpoveď, či infraštruktúra členských štátov a stav prípravy na dobré riadenie umožňuje rozvinúť tento ambiciózny program pre inovácie. Je možné kontrolovať členské štáty v prípade uplatnenia ktorejkoľvek podpornej schémy pre inovačný program?
<SPEAKER ID="279" NAME="Manuel Lobo Antunes">
(PT) Dúfam, že som správne porozumel otázke váženej pani poslankyne. Ak nie, budem rád ak ma opravíte alebo poučíte o správnom význame otázky.
<P>
Odpovedal by som nasledovne: ako vážená poslankyňa vie, všetky tieto problémy sú priamo spojené s Lisabonskou stratégiou a najmä jej 'hospodárskym' aspektom.
<P>
V súčasnosti posudzujeme rôzne aspekty v súvislosti s novým cyklom Lisabonskej stratégie. Jedným z týchto problémov je, že musíme prehodnotiť a prediskutovať úlohu členských štátov v dosahovaní cieľov navrhovaných pre túto oblasť. Ide najmä o opatrenia súvisiace s inováciami a rozvojom v malých a stredných podnikoch a tiež, samozrejme, v kapitole o ich riadení, so spôsobom, akým tieto ciele môžu dosiahnuť.
<P>
Sme presvedčení, že s ohľadom na to, čo už bolo povedané zohrávajú vlády a členské štáty hlavnú úlohu a taktiež pre Komisiu je prínosom podrobné sledovanie ako členské štáty rozvíjajú a prijímajú svoje politiky s cieľom splniť stanovené ciele.
<SPEAKER ID="280" NAME="Justas Vincas Paleckis" AFFILIATION="PSE">
Vážený pán úradujúci predseda Rady, vo svojej odpovedi na túto otázku ste spomenuli energetickú výkonnosť, a ja som presvedčený, že ide o správny prístup. Včera pán komisár Potočnik zdôraznil, že prioritou číslo jeden je energetická výkonnosť a boj proti klimatickým zmenám. Rád by som sa Vás opýtal, aké dodatočné opatrenia môže Rada uplatniť s cieľom mobilizácie všetkých jej zdrojov a venovaním pozornosti tomuto podstatnému problému výkonnosti a klimatických zmien?
<SPEAKER ID="281" NAME="Manuel Lobo Antunes">
(PT) Ako vážený pán poslanec vie, v marci Rada prijala program, ktorý je považovaný za svetového lídra v oblasti energie aj klimatických zmien. My v Európskej únii budeme mať takmer historickú zodpovednosť, keď sa nám podarí stanoviť nové ciele týkajúce sa zníženia emisií CO2 pre rozhovory po Kjóte, ktoré sa budú konať v rámci konferencie v Balí. Európska únia bude mať zodpovednosť za podporu a alebo povzbudenie medzinárodného spoločenstva v súvislosti s vytýčením ambicióznych cieľov, ktoré sme si sami navrhli.
<P>
V súčasnosti však už máme, pán Paleckis, vysoko ambiciózny program, ktorý by mal byť uplatnený v rámci celej Európskej únie. Problémy s energiou a úsporou energie sú súčasťou programu na úrovni EÚ ako aj n úrovni jednotlivých členských štátov. Môžem Vám povedať, že v Portugalsku - hovorím o vlastnej skúsenosti - ide o mimoriadne dôležitý problém, ktorému venujeme veľa úsilia. Spomenuté bolo aj financovanie nových energetických technológií a alternatívne zdroje energie.
<P>
Máme ešte veľa práce. Dúfame, že to, čo musíme urobiť urobíme rýchlo a dobre. Samozrejme, teraz sa musíme sústrediť na ambiciózny program v súvislosti s energiou a klimatickými zmenami, ktorý sme prijali.
<SPEAKER ID="282" NAME="Paul Rübig" AFFILIATION="PPE-DE">
(DE) Dnes sme hlasovali v Európskom parlamente o EIT a prijali sme ho de facto za absolútnu prioritu. Kedy bude portugalské predsedníctvo spolu s Parlamentom schopné predložiť návrh o financovaní, ktorý bude neskôr uplatnený, tak rýchlo ako sa len dá? Myslíte si, že EIT bude zohrávať dôležitú úlohu v súvislosti so strednodobým preskúmaním a kontrolou stavu?
<SPEAKER ID="283" NAME="Manuel Lobo Antunes">
(PT) Vážený pán Rübig, musím Vám povedať - s Vaším dovolením vážený pán predsedajúci - musím Vám povedať, že Európsky technologický inštitút, jeho zahájenie a uvedenie do činnosti sú prioritou pre portugalské predsedníctvo. Budeme sa usilovať, aby bol inštitút schopný činnosti ešte pred odchodom portugalského predsedníctva.
<P>
Samozrejme, kým predsedníctvo koná a predkladá návrhy, je len na inštitúciách EÚ, aby v tomto ohľade prijali návrhy predsedníctva. Uisťujem vás, že predsedníctvo sa bude snažiť konať, čo najskôr. Sú tu však i ďalšie záležitosti, ktoré sú v kompetencii Rady ako celku a inštitúcií a my nemôžeme ignorovať túto skutočnosť.
<SPEAKER ID="284" NAME="Predsedajúci">

<P>
Vec: Vývoj v Kosove
<P>
Generálny tajomník Rady, Javier Solana, na stretnutí s generálnym tajomníkom OSN, ktoré sa konalo 10. júla 2007, povedal, pokiaľ ide o Kosovo: " akýkoľvek ďalší odklad riešenia tejto otázky nebude prospešné'. Okrem toho, francúzska informačná agentúra, citovala diplomatické zdroje, že Brusel vážne uvažoval nad možnosťou uznať Kosovo, ale len " v čo najusporiadanejšom stave".
<P>
Aké sú vysvetlenia Rady s ohľadom na tieto udalosti? Môže Rada kategoricky odmietnuť možnosť jednoznačného uznania, aj keď očakáva v tejto veci činnosť zo strany OSN?
<SPEAKER ID="285" NAME="Manuel Lobo Antunes" LANGUAGE="PT">
Vážený pán predsedajúci, dámy a páni, ako viete, 18. júna 2007 Rada zopakovala svoje stanovisko v súvislosti s návrhom, ktorý predložil predsedajúci, pán Martti Ahtissari, zvláštny vyslanec OSN, a ktorý je zároveň podkladom pre rezolúciu Bezpečnostnej rady OSN, ktorá je zameraná na urovnanie situácie v Kosove. Európska rada podporila pokusy smerujúce k včasnému prijatiu tejto rezolúcie Bezpečnostnou radou OSN.
<P>
Ako viete, v súčasnosti sú konzultácie Bezpečnostnej rady OSN súvisiace s novou rezolúciou pozastavené, ale Bezpečnostná rada OSN je pripravená sa kedykoľvek k tomuto problému vrátiť. V augustovom vyhlásení generálneho tajomníka OSN, Ban Ki-moon upozornil na iniciatívu kontaktnej skupiny pre nové rokovania medzi Prištinou a Belehradom, ktoré vedie trojka, ktorá sa skladá zo zástupcov Európskej únie, Ruskej federácie a Spojených štátov. Generálny tajomník OSN žiadal kontaktnú skupinu o doručenie správy do 10. decembra. Záujmom týchto nových rokovaní je, aby trojka uľahčila komunikáciu medzi stranami, ktoré navrhujú nové zmeny.
<P>
Ako viete, 29. júla 2007 generálny tajomník a vysoký predstaviteľ OSN, pán Javier Solana, menoval veľvyslanca Wolfganga Ischingera za zástupcu EÚ v trojke. Doteraz sa trojka stretla s každou zo zúčastnených strán a to 10. a 11. augusta v Belehrade a Prištine, 30. augusta vo Viedni a 18. a 19. septembra v Londýne. Na zasadnutí kontaktnej skupiny na ministerskej úrovni, ktoré sa bude konať 27. septembra v New Yorku spolu s valným zhromaždením OSN, budú ministri diskutovať o stave rokovaní a musia dospieť k vyhláseniu, ktorým urýchlia tento proces. 28. septembra, taktiež v New Yorku, sa uskutočnia ďalšie zasadnutia medzi trojkou a zúčastnenými stranami, za ktorými bude nasledovať priame stretnutie všetkých strán ešte v ten istý deň.
<P>
Ako povedal pán Solana, teraz je podstatné, že zúčastnené strany spolupracujú na tomto procese a vedú rokovania. Na záver procesu, ktorý zastrešuje trojka, generálny tajomník OSN musí prezentovať správu o danej situácii Bezpečnostnej rade OSN. Ako si iste uvedomujete, v tomto štádiu nie je možné predvídať aké budú výsledky týchto procesov.
<SPEAKER ID="286" NAME="Dimitrios Papadimoulis" AFFILIATION="GUE/NGL">
(EL) Vážený pán predsedajúci, len včera pani Condoleezza Riceová povedala, že Kosovo sa stane samostatným. Plán Spojených štátov je jasný: jednoznačné vyhlásenie nezávislosti do decembra a okamžité uznanie Spojenými štátmi.
<P>
Aké stanovisko prijala Rada s ohľadom na spôsob tejto operácie? Vzali ste do úvahy aj možné narušenie regiónu albánskym vlastenectvom? Má Rada nakoniec v úmysle konať jednotným a citlivým spôsobom?
<P>
V NewYork Times som čítal, že európski diplomati sa snažia urýchlene predísť stanovisku Rady, ktoré bude otrocky kopírovať stanovisko Spojených štátov. Prečo nám nepoviete, aký je názor diplomatov v Rade? Radi by sme dostali jasnú odpoveď.
<SPEAKER ID="287" NAME="Manuel Lobo Antunes">
(PT) Nečítal som ani som nepočul o vyhláseniach pani Riis-Jřrgensenovej a preto sa k nim nebudem priamo vyjadrovať. Rád by som však povedal nasledovné: v súčasnosti sme v procese, ktorý je vedený trojkou, ktorá sa skladá zo zástupcov Európskej únie, Ruskej federácie a Spojených štátov.
<P>
Mali by sme umožniť trojke robiť svoju prácu, ktorá by sa mala niesť v znamení mieru a dôvernosti. Európska únia podporuje prácu trojky. Okrem toho, trojka má stanovený mandát s cieľom prezentovať v decembri správu, ktorá bude východiskom pre konečné uzavretie, ktoré bude obsahovať nielen závery, ale aj odporúčania, ktoré budú výsledkom niekoľkomesačnej práce. Preto dúfame, ako som povedal, že táto práca bude ukončená, správa bude vydaná a o akýchkoľvek odporúčaniach zo strany trojky budeme tiež informovaní.
<P>
Najmä pre Európsku úniu je nevyhnutné, aby v prípade akýchkoľvek záverov a odporúčaní, či vyhliadok Kosova do budúcnosti, ktoré budú uvedené v správe vydanej trojkou ale aj v prípade akýchkoľvek rozhodnutí, ktoré budú prijaté, zostala Európska únia jednotná a súdržná. O to nepretržite žiada portugalské predsedníctvo a my sme presvedčení, že táto žiadosť bude vypočutá.
<SPEAKER ID="288" NAME="Bernd Posselt" AFFILIATION="PPE-DE">
(DE) Vážený pán úradujúci predseda Rady, viete, že pán Papadimoulis je v tomto úplne sám? Viete o uznesení, ktoré bola prijaté týmto Parlamentom a v ktorom 75 % poslancov vyjadrilo podporu plánu, ktorý bol predložený Ahtisaarim a Rohanom a že úplne súhlasíme s nezávislosťou, ktorá bude pod medzinárodným dohľadom? Viete, že sme jednoznačne vylúčili možnosť rozdelenia Kosova? Rád by som sa Vás tiež opýtal, aký je Váš názor na tieto klebety a reči s ohľadom na rozdelenie Kosova, ktoré bolo odmietnuté kontaktnou skupinou aj Parlamentom.
<SPEAKER ID="289" NAME="Manuel Lobo Antunes">
Záležitosť rozdelenia Kosova nie je na programe a taktiež nie je súčasťou práce trojky.
<SPEAKER ID="290" NAME="Predsedajúci">

<P>
Vec: Kandidatúra Kazachstanu na predsedníctvo OBSE
<P>
Je známe, že Kazachstan sa uchádza o predsedníctvo OBSE na rok 2009. Minister zahraničných vecí krajiny, ktorá predsedá OBSE je zástupcom organizácie a koordinuje všetky jej aktivity.
<P>
Kazachstan je krajinou, ktorá ešte nikdy nesplnila medzinárodné štandardy v súvislosti s voľbami a oblasť ľudských práv je na veľmi nízkej úrovni.
<P>
Členské štáty EÚ často bránia Kazachstanu vstupu do OBSE. Preto sa očakáva jednomyseľné odmietnutie v súvislosti s touto záležitosťou, keď sa nedemokratická krajina snaží byť úradujúcou krajinou v predsedníctve OBSE. Rozhodnutie má byť urobené v novembri.
<P>
Existuje zhoda názorov v rámci Rady pre všeobecné záležitosti a vonkajšie vzťahy v súvislosti s neprijateľnosťou kandidatúry Kazachstanu? Budú členské štáty zastávať jednotný názor?
<SPEAKER ID="291" NAME="Manuel Lobo Antunes">
úradujúci predseda Rady. - - (PT) Ďakujem Vám, pán predsedajúci, vážený pán poslanec. Európska únia ešte nerozhodla v súvislosti s kandidatúrou Kazachstanu na predsedníctvo OBSE v roku 2009. Z pohľadu EÚ Kazachstan najprv musí uskutočniť reformy a spĺňať všetky podmienky pre kandidatúru na predsedníctvo OBSE. Rada opakovane potvrdila, že ktorákoľvek krajina uchádzajúca sa o predsedníctvo OBSE musí byť príkladom v uplatňovaní všetkých pravidiel tejto organizácie.
<P>
Na zasadnutiach s orgánmi Kazachstanu, Európskej únie, Rady a Komisie bolo zdôrazňované, že Kazachstan musí preukázať svoju pripravenosť a schopnosť dodržiavať pravidlá a záväzky OBSE na všetkých troch úrovniach, a to so zreteľom na ľudskú stránku, politickú a vojenskú stránku, a hospodársku stránku a taktiež s ohľadom na životné prostredie.
<SPEAKER ID="292" NAME="Koenraad Dillen  " AFFILIATION="ITS">
zastupujúci autora. - (NL) Ďakujem za Vašu odpoveď, pán minister. Môžem teda predpokladať, že v súčasnosti Kazachstan nespĺňa tieto kritéria?
<SPEAKER ID="293" NAME="Manuel Lobo Antunes">
(PT) Rád by som sa k tomuto vyjadril, keďže vážený pán poslanec predpokladá niečo, čo som presne nepovedal. Povedal som, že ešte nebolo urobené žiadne rozhodnutie s ohľadom na kandidatúru Kazachstanu a že v danom čase, keď sa bude rozhodovať o kandidatúre Kazachstanu, sa bude prihliadať na skutočnosť, či Kazachstan spĺňa všetky kritéria, o ktorých som hovoril. Táto analýza a diskusia bude uskutočnená vo vhodnom čase a na vhodnom mieste.
<SPEAKER ID="294" NAME="Predsedajúci">
S ohľadom na neprítomnosť autora sa otázka č. 7 vypúšťa.
<P>
Vec: Výlov tuniaka modroplutvého v Stredozemnom mori
<P>
Rada prijala nariadenie Rady (ES) č. 643/2007 3 z 11. júna 2007, ktorým sa mení a dopĺňa nariadenie (ES) č. 41/2006 v súvislosti s plánom obnovy populácie tuniaka modroplutvého, ktorý odporúča Medzinárodná komisia pre zachovanie atlantických tuniakov. Text však nedodržiava princíp rovnakého zaobchádzania pre rybárov tuniaka modroplutvého v celej Európskej únii. Pravidlá určujúce najnižšiu hmotnosť chytenej ryby a obdobia rybolovu sú rôzne v závislosti od geografickej polohy úlovkov.
<P>
Aké sú dôvody týchto rozdielností v spôsobe zaobchádzania s rybármi v Stredozemnom mori a vo východnej časti Atlantiku?
<P>
Stanovené obmedzenia, pokiaľ ide o francúzskych rybárov tuniaka modroplutvého v Stredozemnom mori, by mohli vážne narušiť sociálno-hospodársku rovnováhu v tomto sektore. Tuniaka vážiaceho nad 30 kg, ako je to stanovené v novom nariadení, je ťažké predať. Skrátenie rybárskej sezóny o dva týždne znamená pokles v obratoch rybárov. Tieto opatrenia zasahujú asi tisícku rybárov a ich rodiny.
<P>
O čo škodlivejší je výlov tuniaka modroplutvého v Stredozemnom mori ako vo východnej časti Atlantiku?
<SPEAKER ID="295" NAME="Manuel Lobo Antunes">
úradujúci predseda Rady. - - (PT) Ďakujem Vám, pán predsedajúci, pán Navarro. V mene Rady by som sa rád poďakoval váženému pánovi poslancovi za položenie tejto otázky týkajúcej sa plánu obnovy populácie tuniaka modroplutvého. Tento plán bol vypracovaný v súlade s názorom vedcov z ICCAT (Medzinárodnej komisie pre zachovanie atlantického tuniaka), ktorí odporučili zahájenie okamžitej a rozsiahlej akcie s cieľom zabrániť súčasnému vyhubeniu populácie tuniaka modroplutvého v Stredozemnom mori a východnej časti Atlantiku. ICCAT na svojom novembrovom zasadnutí v Dubrovníku roku 2006 prijala odporúčania zamerané na uplatnenie 15-ročného plánu na obnovu populácie tuniaka modroplutvého. Európske spoločenstvo, ako člen ICCAT, ako výsledok prijal medzinárodný záväzok uplatniť plán na obnovu v rámci práva Spoločenstva.
<P>
Pokiaľ ide o obchod, nedodržanie tohto záväzku by vážne poškodilo pozíciu Európskeho spoločenstva na ázijskom trhu. Tento záväzok bol stanovený na rok 2007 prijatím nariadenia Rady (ES) č. 643/2007, ktorým sa mení a dopĺňa nariadenie o celkovom povolenom výlove a o kvótach. Na základe návrhu Komisie, Rada prehodnocuje nariadenia s cieľom ich uplatnenia na najbližších 14 rokov s dátumom začatia 1. január 2008. Pričom rôzne pravidlá budú uplatňované pre jednotlivé oblasti s cieľom odrážať rozdiely v spôsobe lovu, úrovni činnosti a situácii populácie tuniakov. Je dôležité pripomenúť, že tieto oblasti rybolovu sú rôzne, od vysoko technologického priemyselného rybolovu až po tradičný nepriemyselný rybolov.
<P>
Skupiny ICCAT rozhodli o uplatnení plánu založeného na názoroch vedcov, ktorí urobili isté rozdiely medzi Stredozemným morom a východnou časťou Atlantiku. Rada teda zastáva názor, že ICCAT nasleduje túto radu vedcov, a preto robí rozdiely v pláne pre obnovu s cieľom zmierniť spoločensko-hospodárske následky.
<P>
Rada si uvedomuje, že spoločensko-hospodárske následky na rybárske spoločenstvá tohto dôležitého plánu pre obnovu sú otázne. Tieto následky by boli viditeľné aj v prípade, že tuniak modroplutvý by bol opätovne v ohrození. Počas rokovaní o prijatí nariadenia Rady (ES) č. 643/2007, Rada a Komisia súhlasili s klauzulou, ktorá hovorila o tom, že plán pre obnovu by bol uznaný aj Európskym fondom pre rybné hospodárstvo. To umožní členským štátom využiť časť ich zdrojov z fondu na zmiernenie hospodárskych dopadov na dotknuté rybárske spoločenstvá. Predpokladá sa, že táto klauzula bude v platnosti do 31. decembra 2014.
<SPEAKER ID="296" NAME="Josu Ortuondo Larrea  " LANGUAGE="ES">
Vážený pán predsedajúci, rád by som najskôr hovoril v mene pána Navarra a následne sa opýtal za seba samého, alebo skôr zopakoval otázku.
<P>
Otázka v mene pána Navarra je nasledovná: článok 23 (4) nariadenia Rady (ES) č. 2371/2002 o ochrane a trvalo udržateľnom využívaní zdrojov rybného hospodárstva v rámci spoločnej politiky v oblasti rybolovu, a ktorým sa stanovil plán na obnovu populácie tuniaka modroplutvého, umožňuje akékoľvek prebytky vyprodukované členskými štátmi s ohľadom na ročnú kvótu, aby boli odrátané z budúcich možností rybolovu. Rád by som sa Rady opýtal: čo sa stane tým, ktorí ulovili menej ako je stanovená kvóta na tento rok, keďže Komisia minulý týždeň uzavrela záležitosť týkajúcu sa rybolovu?
<SPEAKER ID="297" NAME="Predsedajúci">
Vážený pán Ortuondo, nemôžem Vám dať priestor, keďže už mám na zozname ďalších dvoch rečníkov. Ale poskytnem Vám ďalších 15 sekúnd, ak Vašu otázku položíte hneď, keďže podľa Rokovacieho poriadku Vám nemôžem dovoliť tri doplnkové otázky. Ako výnimku a so všetkou trpezlivosťou všetkých prítomných Vám dávam k dispozícii ďalších 15 sekúnd.
<SPEAKER ID="298" NAME="Josu Ortuondo Larrea" AFFILIATION="ALDE">
(ES) Vážený pán predsedajúci, ďakujem za zhovievavosť a žiadam predsedníctvo Rady o odpoveď na otázku ako môže byť nariadenie Rady (ES) č. 2371/2002 použité, keď členské štáty nespolupracujú s Komisiou a nezasielajú jej povinnú dokumentáciu o výlove počas roka.
<SPEAKER ID="299" NAME="Manuel Lobo Antunes">
(PT) Vážený pán poslanec mi položil konkrétne otázky, ale jedna z nich je veľmi špecifická a podrobná. Budem sa snažiť odpovedať najlepšie ako viem, ale úprimne verím, že prvá otázka priamo súvisí s Komisiou a preto by mala byť položená Komisii. Myslím, že Komisia Vám poskytne rozhodne lepšie vysvetlenie ako Rada.
<P>
Pokiaľ ide o druhú otázku súvisiacu s nedostatočnou spoluprácou zo strany členských štátov s Komisiou, samozrejme, ak je to pravda, potom je na Komisii, ako bude analyzovať situáciu a nájde najlepší spôsob, akým prinúti členské štáty k spolupráci. Preto si myslím, že je lepšie položiť túto otázku Komisii.
<SPEAKER ID="300" NAME="Richard Seeber  .  -" AFFILIATION="PPE-DE">
(DE) Rád by som sa opýtal predsedníctva, akým spôsobom sa vyrovnáva s fenoménom klimatických zmien v súvislosti s povoleným rybolovom a kvótami. Všetci vieme, že klimatické zmeny sú tlmené tým, že oceány pohlcujú množstvo tepla, 80 % energie je pohltenej v oceánoch. Samozrejme, však musím predpokladať, že v budúcnosti budeme svedkami otepľovania morského prostredia. Ako predsedníctvo zaistí, aby boli zohľadnené i tieto vedecké objavy a vodné životné prostredie v súvislosti so stanovením kvót pre rybolov?
<SPEAKER ID="301" NAME="Manuel Lobo Antunes">
(PT) Myslím, že ide o ďalšiu otázku, ktorá by mala byť položená Komisii, keďže Komisia zohráva vedúcu a podstatnú úlohu v tomto ohľade. Váženému poslancovi môžem odpovedať len toľko: ako som už povedal, problémy súvisiace so životným prostredím, najmä s klimatickými zmenami sú súčasťou programu predsedníctva a prioritou v programe Rady. Po konferencii, ktorá sa uskutoční koncom roka v Balí, budeme schopní rozhodnúť o nových cieľoch v súvislosti so znížením emisií CO2.
<SPEAKER ID="302" NAME="Rosa Miguélez Ramos" AFFILIATION="PSE">
(ES) Vážený pán predsedajúci, vážený pán úradujúci predseda Rady, tiež mám niekoľko pripomienok v súvislosti s lovom tuniaka modroplutvého, najmä uzatvorením rybolovných oblastí, ktoré boli nedávno stanovené Komisiou v nadväznosti na prekročenie kvóty stanovenej pre Európsku úniu.
<P>
Na základe informácií, ktoré nám poskytla Komisia, môžeme usudzovať, že keď sa miesto rybolovu nachádza v blízkosti členských štátov, zahŕňajúc Španielsko aj Portugalsko, ktoré zatiaľ nenaplnili svoje kvóty, ale ostatní, napríklad ako Francúzsko a Taliansko už prekročili svoje kvóty, a v skutočnosti ich zdvojnásobili, tieto krajiny posúvajú Európsku úniu do veľmi nepriaznivej situácie, pokiaľ ide o porušovanie medzinárodných pravidiel.
<P>
Moja otázka, ktorá je smerovaná Rade, je nasledovná: aké opatrenia uplatní Rada v súvislosti s odškodnením štátov, ktoré nenaplnili svoje kvóty? Môže sa s tým Rada nejako vysporiadať?
<P>
Mám ešte jednu otázku: čo s tým plánuje Rada urobiť? Aké opatrenia uplatní, aby sa už neopakovala táto situácia?
<SPEAKER ID="303" NAME="Manuel Lobo Antunes">
(PT) Vážený pán predsedajúci, vážená pani Miguélezová, ešte raz musím povedať, že tieto otázky musíte položiť Komisii. Komisia je kompetentná odpovedať na vaše otázky, ktoré ste práve položili. <BRK>
<SPEAKER ID="304" NAME="Predsedajúci">

<P>
Vec: Sprístupňovanie právnych predpisov EÚ verejnosti
<P>
Obáva sa Rada negatívnych následkov svojho rozhodnutia, ktoré prijala v júni 2006 o zverejňovaní zasadnutí na úrovni ministrov v súvislosti s legislatívou na webových stránkach Rady?
<SPEAKER ID="305" NAME="Manuel Lobo Antunes" LANGUAGE="PT">
V rámci odpovede by som váženému poslancovi v mene predsedníctva odporučil správu o uplatnení súhrnnej politiky transparentnosti, ktorú 11. decembra 2006 predstavilo Rade predošlé fínske predsedníctvo. Správa obsahuje posledný prehľad, ktorý Rada získala o vplyve nových opatrení na zabezpečenie transparentnosti na účinnosť jej práce. Podľa predbežných záverov tejto správy, ktorá je taktiež predbežná, by malo byť, ešte pred koncom roka 2007, urobené dôkladnejšie hodnotenie dopadov nových opatrení zabezpečujúcich transparentnosť, pokiaľ ide o získanie praktických skúseností v súvislosti s uplatnením a vplyvom práce Rady.
<P>
Môžem vás informovať, že na základe záverov Európskej rady a článku 8 rokovacieho poriadku Rady, bolo v prvej polovici roka 2006 verejnosti sprístupnených 98 rokovaní a rozpráv.
<SPEAKER ID="306" NAME="Chris Davies" AFFILIATION="ALDE">
Vítam odpoveď pána úradujúceho predsedu Rady a teší ma, že sa Rada rozhodla vopred sprístupniť tieto zápisy bez akéhokoľvek nariadenia reformnej zmluvy.
<P>
Z odpovede pána úradujúceho predsedu Rady vyplýva, že ešte pred koncom roka 2007 bude vypracovaná a publikovaná správa, ktorá, ako dúfam, odpovie na otázku, ako by mali byť rozšírené zásady otvorenosti a transparentnosti v tejto oblasti. Môže mi to pán úradujúci predseda Rady potvrdiť, že ešte pred ukončením predsedníctva bude takáto správa publikovaná?
<SPEAKER ID="307" NAME="Manuel Lobo Antunes">
(PT) Čo Vám môžem potvrdiť a o čom Vás môžem uistiť je skutočnosť, že sa portugalské predsedníctvo bude touto otázkou zaoberať a urobí všetko, čo je v jeho silách, aby bola táto správa predložená. V tomto momente Vám nemôžem zaručiť konkrétny dátum vypracovania tejto správy, ale môžem Vám zaručiť, že otázka transparentnosti je v záujme portugalského predsedníctva a preto sa bude snažiť splniť tento záväzok.
<SPEAKER ID="308" NAME="Predsedajúci">

<P>
Vec: Situácia v Afganistane
<P>
Akú úlohu zohráva EÚ podľa názoru Rady v súvislosti so stabilizáciou situácie v Afganistane, kde sú nasadené vojská z niekoľkých krajín EÚ?
<SPEAKER ID="309" NAME="Manuel Lobo Antunes" LANGUAGE="PT">
Prístup Európskej únie je postavený na prísnej koordinácii. Vnútorne, bola pozornosť venovaná najmä doplneniu a vzájomnému posilneniu činností Európskeho spoločenstva, Rady a členských štátov. Zvonka, bola Európska únia jedným z hlavných členov Spoločnej rady pre koordináciu a monitorovanie zriadenej v súlade s dohodou s Afganistanom z roku 2006.
<P>
Na rozhodnutie Rady z 12. februára 2007 pokračovať v misii EBOP (Európska bezpečnostná a obranná politika) v Afganistane sa musíme pozrieť v kontexte tejto stratégie. Policajná misia EÚ (EUPOL) je v súčasnosti v štádiu plánovania. Prostredníctvom tejto misie Európska únia dáva najavo svoj zámer zohrávať aktívnu úlohu v oblasti policajného dohľadu spojeného s podporou právneho štátu. Táto misia bude, samozrejme, súčasťou záväzku Rady urobiť reformu v sektore spravodlivosti. Všetky tieto snahy majú spoločný cieľ upevniť nezávislosť afgánskych inštitúcií.
<P>
Od roku 2001 sa Afganistan posunul vpred, pokiaľ ide o založenie reprezentatívnych politických inštitúcií, slobodu tlače, vytvorenie inštitúcií v sektore obrany, zlepšenie zdravotnej starostlivosti, vzdelávania a ľudských práv a pozície žien, ustanovenie najvyššieho súdu a vytvorenie poradného orgánu pre vyšších úradníkov. Európska únia zohráva podstatnú úlohu v tomto procese a od roku 2002 prispela na tieto účely čiastkou 3.7 miliárd EUR. Európska únia zároveň pokračuje v svojej snahe zabezpečiť, aby jej rozvojová pomoc bola poskytnutá Afgancom vo všetkých častiach krajiny.
<P>
Väčší dôraz je v súčasnosti kladený na riadenie a zámerom právneho štátu je posilniť činnosť v ostatných oblastiach. Komisia rozvinula programy v oblastiach vidieckeho rozvoja, zdravia a riadenia, a finančne podporí akékoľvek občianske aktivity členských štátov prostredníctvom provinčných tímov pre obnovu. Európska únia verí, že ako stanovila Európska Rada 14. decembra 2006, že bezpečnosť a rozvoj Afganistanu sú na sebe závislé. Preto sa Európska únia zaviazala k dlhodobej vyváženej stratégii, pokiaľ ide o riešenie situácie v Afganistane.
<SPEAKER ID="310" NAME="Ryszard Czarnecki" AFFILIATION="UEN">
(PL) Ďakujem Vám za vysvetlenie, pán Antunes. Rád by som sa však zmienil o kľúčovej otázke, ktorá je úzko spätá s vyhláseniami zástupcov Európskej komisie aktívnych v Afganistane pred parlamentným Výborom pre zahraničné veci.
<P>
Rád by som sa opýtal, či Rada zamýšľa zvýšiť humanitárnu pomoc v Afganistane a zintenzívniť svoje snahy v súvislosti s obnovou občianskej spoločnosti. Podľa môjho názoru je v Afganistane potrebné urobiť oveľa viac ako len zabezpečiť prítomnosť vojsk. Moja krajina, sa zaviazala pôsobiť v Afganistane, čo je určujúce, pokiaľ ide o túžbu dosiahnuť v tomto regióne stabilitu.
<SPEAKER ID="311" NAME="Manuel Lobo Antunes">
(PT) Súhlasím s váženým poslancom:
<P>
presadzovanie bezpečnosti a stability v Afganistane z pohľadu ozbrojených síl je nevyhnutné, ale je to však iba časť toho, čo je potrebné v tejto krajine urobiť. V Afganistane musíme tiež posilniť demokratické inštitúcie a sústrediť sa na 'občiansku spoločnosť Afganistanu'. Musíme investovať do zdravia, vzdelania a odborného výcviku. Musíme tiež pokračovať v úsilí o získanie sŕdc Afgancov.
<P>
Preto máme stratégiu s dvoma aspektmi, a jedným z nich je vojenský, ktorý zabezpečuje bezpečnosť a stabilitu v tejto krajine. Bez bezpečnosti, bez stability v tejto krajine nebude mier ani hospodársky a spoločenský rozvoj. Preto potrebujeme zaručiť tento aspekt a zároveň pracovať a investovať do občianskej spoločnosti v Afganistane a do demokratických inštitúcií Afganistanu, ku ktorým pristupujeme ako k administratívnym kapacitám Afganistanu, ktoré treba obnoviť.
<SPEAKER ID="312" NAME="Paul Rübig" AFFILIATION="PPE-DE">
(DE) Hospodárska stabilita v Afganistane je nevyhnutným predpokladom pre demokraciu a mier v tejto krajine. V Európskej únii máme agendu z Osla týkajúcu sa podnikateľského vzdelávania pre MSP, ktorá podporuje začínajúcich podnikateľov, rozvíja podnikateľské myslenie a vývoz a dovoz. Môžeme predpokladať, že agenda z Osla bude uplatnená aj v Afganistane?
<SPEAKER ID="313" NAME="Manuel Lobo Antunes">
(PT) Vážený pán Rübig, ako som už povedal, verím, že musíme investovať do všetkých oblastí afgánskej spoločnosti. Jednoznačne, v krajine ako je Afganistan, ktorá má značné problémy s bezpečnosťou, hospodárstvom a sociálnou štruktúrou, zohrávajú malé a stredné podniky dôležitú úlohu.
<P>
Preto sa domnievam, že je potrebné investovať do tohto sektora, pokiaľ ide o utváranie hospodárskeho a spoločenského systému v Afganistane. Samozrejme, môžeme hovoriť o tom ako využiť finančné nástroje, ale nikto v súčasnosti neočakáva príchod veľkých podnikov do Afganistanu, aspoň nie teraz. Teraz na to nie je vhodný čas.
<P>
Som presvedčený, že v záujme znovu oživiť hospodárstvo Afganistanu musíme sústrediť našu snahu na kvalifikáciu, odborný výcvik a zároveň na malé a stredné podniky.
<SPEAKER ID="314" NAME="Predsedajúci">

<P>
Vec: Odpoveď EÚ na zastavenie organizovaného zločinu v Európe
<P>
Môže Európska rada vyhlásiť v súvislosti so súčasným stavom organizovaného zločinu v rámci Európy, aké koordinované iniciatívy sú v súčasnosti uplatňované na úrovni EÚ v boji proti rastúcej hrozbe organizovanej kriminálnej činnosti?
<SPEAKER ID="315" NAME="Manuel Lobo Antunes" LANGUAGE="PT">
Rada odkazuje váženého poslanca na správu o hodnotení hrozieb organizovaného zločinu (OCTA), ktorá je vypracovávaná každoročne Europolom s cieľom informovať Radu a jej verzia je taktiež publikovaná a každoročne predložená Európskemu parlamentu.
<P>
13. júna tohto roku, vo svojich záveroch uverejnených v OCTA-e 2007, Rada opätovne vyhlásila boj proti organizovanému zločinu, ktorý by mal byť zameraný na zníženie hrozby a ublíženia, ktoré sú následkami tohto zločinu, ale taktiež najmä na nasledujúce problémy: odstránenie prekážok, ktoré bránia v rozbití skupín organizovaného zločinu s ohľadom na ich medzinárodný rozmer alebo vplyv, úroveň infiltrácie organizovaného zločinu v spoločnosti a hospodárstve, najmä s ohľadom na jeho uplatnenie v zákonných obchodných štruktúrach a sektore dopravy, a nakoniec aj s ohľadom na využívanie technológií na účely súvisiace s organizovaným zločinom.
<P>
Rada taktiež zdôraznila, že prvoradými cieľmi Európskej únie na rok 2007 je zamedzenie nasledujúcich kriminálnych činností: obchod s drogami, najmä syntetickými drogami, pašovanie a obchod s ľuďmi, najmä v súvislosti s ilegálnou imigráciou, podvod, najmä v oblasti vysoko zdaňovaných tovarov a kolotočov okolo dane z pridanej hodnoty, falšovanie eura, falšovanie tovarov a krádež duševného vlastníctva, a pranie peňazí.
<P>
Ako to bolo v prípade OCTA-y 2006, tieto závery zdôrazňujú potrebu multidisciplinárneho inteligentne vedeného prístupu s cieľom nielen narušiť kriminálnu činnosť, ale taktiež rozbiť kriminálne organizácie, a postaviť delikventov pred súd a pripraviť ich o výnos zo zločinu.
<P>
To predpokladá, že sa bude vychádzať zo spoľahlivých zdrojov a organizovaných štruktúr s využitím všetkých dostupných informácií podľa zákona a tak určiť a zasiahnuť proti kriminálnym skupinám, ktoré sú najväčšou hrozbou.
<P>
Rada vo svojich záveroch tiež žiada ďalšiu novú inteligentne vedenú stratégiu kontroly na národnej úrovni - a možno aj na úrovni EÚ - a doplnenie hraničných kontrol pri odchode z krajiny, na cestách alebo v cieli, sledovanie finančných transakcií a rozšírenie analytických možností národných a európskych orgánov činných v trestnom konaní.
<SPEAKER ID="316" NAME="Eoin Ryan" AFFILIATION="UEN">
Moja otázka sa skladá z dvoch častí: Prvú ste už zodpovedali v zmysle vymenovania iniciatív, ktoré boli zahájené, ale neodpovedali ste na druhú časť otázky ohľadom úrovne organizovaného zločinu. Mnoho ľudí cíti, že v súčasnosti je úroveň organizovaného zločinu značne podceňovaná a organizované kriminálne gangy sú infiltrované v mnohých krajinách, ak nie vo všetkých krajinách Európskej únie. Je to neodchádzajúci problém a mnoho ľudí cíti potrebu riešiť tento problém spôsobom, ktorý by zahŕňal lepšiu koordináciu ako v súčasnosti prebieha. Domnievam sa, že to na čo sa Vás pýtam, je úroveň organizovaného zločinu v rámci Európy.
<SPEAKER ID="317" NAME="Manuel Lobo Antunes">
(PT) Pán Ryan, ako som už povedal, myslím, že by bolo vhodnejšie, resp. v skutočnosti nevyhnutné, preskúmať alebo konzultovať správu o hodnotení hrozieb organizovaného zločinu pre Európu. Nepolemizujem, či je zločinu viac alebo menej, keďže v súčasnosti nedisponujem informáciami, ktoré by som vám v tejto súvislosti mohol poskytnúť, ale často ide o prípad, keď psychologicky vnímame zvýšenú úroveň zločinu, aj keď sa v skutočnosti nezvyšuje.
<P>
Ale je tu jedna vec, o ktorej nemôžeme polemizovať: potrebujeme vyvinúť väčšiu snahu a medzi členskými štátmi musí byť lepšia spolupráca, najmä spolupráca medzi európskymi inštitúciami a členskými štátmi s cieľom eliminovať hrozby organizovaného zločinu, ktoré sú rozsiahle a rozmanité. Ako som povedal, s ohľadom na nové technológie, ktoré sú k dispozícii, organizované kriminálne skupiny majú možnosť využiť neobyčajne dômyselné prostriedky na uskutočnenie svojich činností, s ktorými je veľmi ťažké bojovať. Som presvedčený, že všetky členské štáty vedia o týchto nových technológiách a nových príležitostiach, ktoré otvára kriminálnikom technologický vývoj, ktorý spôsobuje veľmi špecifické problémy v boji proti organizovanému zločinu.
<P>
Samozrejme, portugalské predsedníctvo bude zvažovať všetky návrhy inštitúcií s cieľom bojovať proti hrozbám, ktoré predstavujú kriminálne skupiny, ktoré s ohľadom na zločiny, ktorých sa dopúšťajú v značnej miere ovplyvňujú naše spoločnosti.
<SPEAKER ID="318" NAME="Jim Allister" AFFILIATION="NI">
Očakávam, že úradujúci predseda Rady by bol zdesený, keby existovala akákoľvek spojitosť medzi organizovaným zločinom a ktoroukoľvek vládou v rámci EÚ. Áno, žiaľ, toto je situácia, ktorá je skutočnosťou v Severnom Írsku, kde Sinn Féin, vládnuca strana vo vláde, je nerozlučiteľne spojená s IRA, ktorej nezákonná armádna rada spravuje niekoľko stoviek miliónov eur pochádzajúcich z aktivít organizovaného zločinu podporovaného práve zo strany IRA. To je jeden z dôvodov prečo sa táto armádna rada nerozpadla. Zaujme Rada odmietavé stanovisko voči tejto obscénnosti a bude žiadať IRA/Sinn Féin o rozloženie nezákonnej armádnej rady?
<SPEAKER ID="319" NAME="Manuel Lobo Antunes">
(PT) Moja odpoveď týkajúca sa boja proti organizovanému zločinu a hodnotenia zo strany Rady sú obsiahnuté v mojej úvodnej reči. Nemám k tomu čo dodať.
<SPEAKER ID="320" NAME="Predsedajúci">

<P>
Vec: Bezpečnosť na cestách
<P>
Môže Európska rada načrtnúť, aké opatrenia uskutoční v súvislosti s zvýšením bezpečnosti na cestách v rámci Európskej únie?
<SPEAKER ID="321" NAME="Manuel Lobo Antunes" LANGUAGE="PT">
Vážený pán predsedajúci, pán Ó Neachtain, ako si je vážený poslanec vedomý, vychádzajúc zo strednodobého preskúmania Európskeho akčného programu bezpečnosti cestnej premávky z marca 2006 Komisiou, Rada prijala na svojom zasadnutí z 8. a 9. júna 2006 závery. V týchto záveroch ministri dopravy Európskej únie a Európskej komisie odsúhlasili potrebu posilniť opatrenia týkajúce sa bezpečnosti cestnej premávky a iniciatívy na úrovni Spoločenstva alebo členských štátov.
<P>
Ako výsledok, Európska komisia prijala v októbri 2006 dva zákonodarné návrhy v súvislosti s posilnením bezpečnosti cestnej premávky a vďaka výbornej spolupráci medzi Európskym parlamentom a Radou, dvaja zákonodarcovia podieľajúci sa na návrhoch urýchlene dospeli k dohode, pokiaľ ide o návrh smernice o dodatočnej montáži zrkadiel na ťažké nákladné vozidlá. Táto smernica vstúpila do platnosti v auguste 2007 a uplatňovaná bude od 31. marca 2009.
<P>
Komisia predpokladá, že toto nové opatrenie pomôže zachrániť do roku 2020 až 1200 životov na cestách Spoločenstva. Rada v súčasnosti posudzuje návrh smernice o riadení bezpečnosti cestnej infraštruktúry, na ktorý očakáva návrhy Európskeho parlamentu, a ktorý by rada prijala na stretnutí Rady, ktoré sa bude konať 1. a 2. októbra. Komisia predpokladá, že každý rok bude možné predísť 7000 zraneniam a zachrániť 600 životov, ak budú uplatňované opatrenia uvedené v tomto návrhu.
<P>
Taktiež môžem uistiť cteného pána poslanca o záujme Rady kladne posúdiť všetky opatrenia, pokiaľ ide o bezpečnosť cestnej premávky a iniciatívy navrhnuté Európskou komisiou v kontexte prebiehajúcich snáh znížiť počet úmrtí a zranenia na cestách Spoločenstva.
<SPEAKER ID="322" NAME="Seán Ó Neachtain" AFFILIATION="UEN">
Ďakujem za odpoveď, ale rád by som sa opýtal, či podľa Vášho názoru, nie je potrebný viac koordinovaný prístup ak zvážime počet občanov členských štátov, ktorí cestujú z jednej krajiny do druhej, ako je to v mojej krajine, Írsku, kde prichádza mnoho ľudí z východnej Európy, ktorí si so sebou privezú i svoje autá. Myslím, že Rada ani Komisia v súčasnosti neprijali dostatočné opatrenia pre tento typ cestovania.
<SPEAKER ID="323" NAME="Manuel Lobo Antunes">
(PT) Ako Portugalčan, som tiež svedkom veľmi dramatického vývoja, pokiaľ ide o bezpečnosť cestnej premávky. Portugalsko vyvíja v tejto oblasti úsilie, keďže ide o problémovú oblasť. Toto úsilie, v ostatných rokoch, vyústilo do významného zníženia zvýšeného počtu úmrtí na portugalských cestách, najmä pokiaľ ide o nehodovosť. Toto zníženie je výsledkom systematickej a nepretržitej snahy vlády.
<P>
Je to problém, ktorého sme si všetci vedomí, ktorí sa nás bytostne dotýka a na ktorý stále upozorňujeme a ktorý je veľmi citlivý. Na konci svojho príspevku som povedal, že Rada v tomto prípade portugalské predsedníctvo, bude venovať pozornosť tomuto problému a bude pripravená posúdiť a pristúpiť k akémukoľvek návrhu, ktorý bude môcť Komisia posunúť Rade s cieľom zlepšiť súčasný prístup, ktorý má pomôcť znížiť počet úmrtí a zranení na cestách Spoločenstva. Ako som už povedal, predsedníctvo, inými slovami, úradujúci členský štát, sa veľmi citlivo zaoberá týmto problémom, keďže i v Portugalsku sa s týmto problémom musíme vysporiadať. Výsledkom, ako som povedal, je venovanie pozornosti akémukoľvek návrhu Komisie, ktorý bude možné v tejto súvislosti predložiť Rade.
<SPEAKER ID="324" NAME="Predsedajúci">

<P>
Vec: Prístup Chorvátska do Európskej únie
<P>
Môže Rada načrtnúť v akom stave sa nachádzajú prístupové rokovania s Chorvátskom?
<SPEAKER ID="325" NAME="Manuel Lobo Antunes" LANGUAGE="PT">
Vážený pán predsedajúci, pán Crowley, už som mal dnes príležitosť v skratke informovať o procese prístupu Chorvátska do Európskej únie. Teraz sa pokúsim informovať Vás detailnejšie pokiaľ mi to čas dovolí.
<P>
Môžem Vám povedať, pán Crowley, že prístupové rokovania s Chorvátskom sú v procese a tento rok sa nám podarilo posunúť vpred. Celkovo sme otvorili a dočasne ukončili dve kapitoly: Kapitolu 25 - Veda a Výskum a Kapitolu 26 - Vzdelanie a kultúra. Medzitým bolo otvorených ďalších 10 kapitol. Ide o nasledovné kapitoly: Kapitola 3 - Sloboda poskytovania služieb, Kapitola 6 - Právo obchodných spoločností, Kapitola 7 - Právo duševného vlastníctva, Kapitola 9 - Finančné služby, Kapitola 10 - Informačná spoločnosť a média, Kapitola 17 - Ekonomika a peňažná politika, Kapitola 18 - Štatistika, Kapitola 20 - Podnikanie a priemyselná politika, Kapitola 29 - Colná únia, a nakoniec, Kapitola 32 - Finančná kontrola.
<P>
Okrem toho, Rada plánuje uskutočniť piate zasadnutie Prístupovej konferencie s Chorvátskom na ministerskej úrovni 15. októbra s cieľom otvoriť Kapitolu 28 - Ochrana zákazníka a zdravia. Ďalšie kapitoly budú otvorené do konca roka. Stále je tu ešte mnoho práce, najmä v oblastiach, ktoré sú kritické pre každú pristupujúcu krajinu, akými sú napríklad reforma súdneho systému a verejnej správy, boj proti korupcii a hospodárske reformy. Rada tiež nalieha na Chorvátsko, aby zlepšila svoje administratívne kapacity a účinne presunula a uplatnila acquis s cieľom splniť záväzky nevyhnutné pre členstvo v pravý čas. S cieľom pokračovať v tomto tempe a zaistiť kvalitu tohto procesu, musíme upozorniť, že je potrebné vyvinúť ďalšie úsilie, pokiaľ ide o naplnenie požiadaviek predstavených v rámci rokovaní, ktorých súčasťou sú i záväzky Chorvátska súvisiace s Dohodou o stabilizácii a pridružení a tiež súvisiace s prístupovým partnerstvom.
<SPEAKER ID="326" NAME="Brian Crowley" AFFILIATION="UEN">
Môžem len povedať, ešte predtým, ako položím svoju otázku, že si myslím, že je úžasné, že úradujúci predseda Rady dnes strávil toľko času v Parlamente a tak dobre spolupracoval na mnohých rozpravách. V mene Parlamentu Vám ďakujem.
<P>
Pokiaľ ide o časový rámec pre Chorvátsko, vieme o ťažkostiach, ktoré sa vyskytli v mnohých kapitolách v procese rokovaní o dohode s chorvátskou vládou, ale môže nám úradujúci predseda Rady predložiť časový rámec pre ukončenie rokovaní s Chorvátskom? Hovoríme o dvojročnom alebo trojročnom časovom pláne? Môžeme hovoriť o konkrétnom časovom pláne, ktorý zohľadňuje možné ťažkosti, ktoré sa môžu objaviť?
<P>
Po druhé, pokiaľ ide o oblasti, ktoré ešte len musia byť otvorené - celá oblasť súdnej nezávislosti a policajných služieb v Chorvátsku - aké opatrenia boli uplatnené v týchto oblastiach?
<SPEAKER ID="327" NAME="Manuel Lobo Antunes">
(PT) Vážený pán Crowley, ďakujem Vám za milé slová. Musím povedať, že mi bolo potešením byť tu s vami, diskutovať, prejednávať a nie vždy súhlasiť s takými dôležitými otázkami pre Európsku agendu a Európsku úniu.
<P>
Ale vážený pán poslanec ma žiada o nemožné: o určenie dátumu ukončenia rokovaní s Chorvátskom. Nemôžem vám povedať nijaký dátum, keďže tento prístup, alebo tento dátum, závisí skôr od Chorvátska ako od samotnej Európskej únie. V skutočnosti by bolo lepšie opýtať sa Chorvátska ako Európskej únie, pretože ako samozrejme viete, stať sa súčasťou Únie, vstúpiť do Únie, závisí od napĺňania kritérií a podmienok. Jednoznačne môžem povedať len to, že Chorvátsko má vyhliadky stať sa súčasťou Európy a súčasťou Európskej únie a že portugalské predsedníctvo sa zaviazalo pokračovať v tomto procese počas svojho úradu a spolu s Komisiou sa zaviazalo nájsť spôsob riešenia problémov, ktoré by sa v tejto súvislosti mohli objaviť.
<P>
V novembri, ako som povedal v mojej odpovedi na inú otázku, bude vydaná správa o stave prístupových rokovaní s Chorvátskom. Komisia nám predloží túto správu spolu s návrhom. Tieto dokumenty, ako iste viete, budú zohrávať rozhodujúcu úlohu v spravodajstve a sledovaní, pokiaľ ide o prácu, ktorá bola urobená. Tieto dokumenty pripraví Komisia a jej návrhy a odporúčania uvedené v tejto správe budú veľmi dôležité, pokiaľ ide o rozhodnutie Rady s ohľadom na budúcnosť a pokračovanie rokovaní s Chorvátskom.
<P>
Je pravda, že mnohokrát ide o otázky riadenia a otázky týkajúce sa súdneho systému, ktoré sú najťažšie, keďže ide o otázky, ktoré sú súčasťou vnútornej organizácie členských štátov. Sú to tie oblasti, v ktorých členské štáty, pokiaľ ide o ich organizáciu, musia viac investovať a reformy sú dosť rozsiahle, nepríjemné a ťažké. Sme si vedomí skutočnosti, že Chorvátsko bude schopné prekonať tieto ťažkosti a že v súlade so svojimi vlastnými želaniami a tiež želaniami Európskej únie bude v blízkej budúcnosti členom našej Únie.
<SPEAKER ID="328" NAME="Predsedajúci">

<P>
Vec: Klimatické zmeny
<P>
Môže nás Rada informovať o štruktúrach na úrovni EÚ, ktoré budú zabezpečovať vyššiu úroveň koordinácie medzi Európou a Amerikou, pokiaľ ide o naše snahy naplniť cieľ znížiť emisie CO2 o 20 % do roku 2020?
<SPEAKER ID="329" NAME="Manuel Lobo Antunes" LANGUAGE="PT">
Vážený pán predsedajúci, vážený pán Aylward, nepochybujem, že klimatické zmeny sú globálnou výzvou vyžadujúcou globálne riešenia. Vedúci predstavitelia Európy sa rozhodli vyslať medzinárodnej spoločnosti jasný signál o ich rozhodnutí bojovať proti klimatickým zmenám nasledovnými vyhláseniami s ohľadom na začatie rokovaní o globálnej dohode po roku 2012. Do dosiahnutia tejto dohody sa Európska únia zaviazala do roku 2020 znížiť emisie skleníkových plynov aspoň o 20 % v súvislosti s jeho vysokou úrovňou, vzhľadom na úrovne z roku 1990. Po druhé, Únia sa zamýšľa nad záväzkom znížiť emisie o 30 %, ak ostatné hospodársky vyspelé rozvojové krajiny, ktoré budú súčasťou tohto úsilia budú schopné porovnateľného zníženia.
<P>
Európska únia zvažuje zhodnotenie krokov, ktoré budú urobené po roku 2012 a o stanovení globálneho prístupu, ktorý by zahŕňal účasť veľkého množstva krajín. Snahou o nepretržitý dialóg so Spojenými štátmi, ktorá je nevyhnutná pre prípravu rokovaní po roku 2012, ktoré sa musia začať na Konferencii o klimatických zmenách, ktorá sa bude konať v Balí na konci tohto roka a o ktorej som už dnes hovoril v odpovedi na predchádzajúcu otázku.
<P>
V rámci toho sú naplánované dve dôležité zasadnutia, ktoré sa uskutočnia ešte pred konferenciou, ktorých výsledky prinesú pre rokovania v Balí rozhodne kladnú pridanú hodnotu. Prvým je zasadnutie Valného zhromaždenia Organizácie Spojených národov o klimatických zmenách, ktoré sa bude konať 24. septembra v New Yorku. Druhé zasadnutie hlavných hospodárstiev, ktoré sa uskutoční 27. a 28. septembra vo Washingtone, na ktorom Európska únia očakáva dôležité prispenie smerom vpred s ohľadom na medzinárodný proces uskutočňovaný v rámci OSN. Okrem toho, sa Európska únia a Spojené štáty dohodli na Viedenskom samite v júni 2006 o začatí dialógu o klimatických zmenách, čistej energii a udržateľnom rozvoji na vysokej úrovni. Cieľom je posunúť sa vpred s ohľadom na už existujúce bilaterálne a multilaterálne iniciatívy a snažiť sa o uplatňovanie vyhlásenia Viedenského summitu a akčného plánu o zmene klímy z Gleneagles, čistej energii a udržateľnom rozvoji, ktorá bola prijatá vedúcimi predstaviteľmi G8.
<SPEAKER ID="330" NAME="Brian Crowley  " AFFILIATION="UEN">
v mene autora. - Mal by som sa poďakovať úradujúcemu predsedovi Rady za jeho odpoveď.
<P>
Cieľom otázky však bolo poukázať na rozdielnosť názorov medzi Spojenými štátmi americkými a Európskou úniou v súvislosti s hľadaním riešení a vybudovaním partnerstiev na celom svete, táto rozdielnosť je však prehlbovaná najmä za ostatné roky. V Európskej únii môžeme byť akokoľvek dobrí, ale bez ďalších ľudí, ktorí budú kráčať v našich stopách, ako je to v prípade Číny a Indie, sa nepohneme ďalej, a to najmä vtedy ak Amerika bude opätovne zaostávať.
<P>
Takže to, čo v skutočnosti hľadáme je konkrétna činnosť v mene Európskej únie, ktorá dodá odvahu našim bratrancom za vodou, v Amerike, ktorí nás budú nasledovať, aby sme sa mohli postaviť Indii a Číne v nadväznosti na tieto rokovania.
<SPEAKER ID="331" NAME="Manuel Lobo Antunes">
(PT) Vážený pán Crowley, úplne s Vami súhlasím. Musíme presvedčiť našich bratrancov, aby boli aspoň otvorení tomu, aby sme ich presvedčili. Musím vám povedať, že cesta do Balí a z Balí bude zložitá a strastiplná. Nikto o tom nepochybuje, ale je zrejmé, že pomocou vytrvalého a intenzívneho úsilia môžeme, dúfam, byť úspešní. V každom prípade, som presvedčený, že vďaka nepretržitému dialógu, ktorý sme začali s našimi bratrancami na druhej strane Atlantiku, napriek všetkým rozdielom a pohľadom na problém klimatických zmien, môžeme tento problém prekonať.
<P>
V tomto ohľade, cítim, že závery zasadnutia G8 o klimatických zmenách, ktoré sa konalo v Nemecku a vytvorené možnosti, ako aj dosiahnutá dohoda o podstatnej úlohe Organizácie Spojených národov v oblasti klimatických zmien, boli kladným dôkazom o možnosti ďalšieho pokroku a ďalších dohôd v súvislosti s problémom klimatických zmien. Ako som už povedal, je nevyhnutné, aby Európska únia pokračovala vo svojej úlohe vodcu a podnecovateľa pripravila cestu pre ostatných s cieľom ochrániť životné prostredie a našu planétu.
<SPEAKER ID="332" NAME="Predsedajúci">
Dámy a páni, dovoľte mi upozorniť vás, že nasledujúce tri otázky súvisia s Pakistanom. Nanešťastie, nemôžem využiť rokovací poriadok na vyzvanie Rady, aby odpovedala na všetky tri otázky naraz, keďže práca Rady je členená. Musím vás upozorniť na potrebu reformy Parlamentu a konkrétne na to, čo vy, dámy a páni, musíte urobiť v súvislosti s nevyhnutnou reformou Hodiny otázok, na čom sa dúfam jednoznačne zhodneme. Nanešťastie nemôžeme uplatniť pružnejšie pravidlá, keďže máme rokovací poriadok, ktorý musíme dodržiavať. Preto musím položiť tieto otázky jednu po druhej, čo znamená, že pravdepodobne nebudú zodpovedané všetky tieto otázky. V závislosti od toho, akým smerom sa bude uberať naša práca, uvidíme, či budeme viac alebo menej výkonní.
<P>
Začnem s otázkou č. 15 o vojenských prostriedkoch Pakistanu. Túto otázku položil pán Rutowicz a ja nalieham na Radu, aby na túto otázku odpovedala priamo.
<P>
Vec: Vojenské prostriedky Pakistanu
<P>
Je všeobecne známe, že pakistanská armáda ovláda hospodárstvo krajiny a zároveň ju aj riadi. Plánuje Rada vypracovanie analýzy, ktorá by zhodnotila celkové aktíva, ktoré boli nadobudnuté z obchodov armády, zatiaľ čo pakistanská spoločnosť trpí chudobou?
<SPEAKER ID="333" NAME="Manuel Lobo Antunes" LANGUAGE="PT">
Pokiaľ ide o Pakistan, v analýze, na ktorej je založená politika Rady, sú uvedené početné konkrétne príklady dialógu medzi Európskou úniou a Pakistanom o tejto krajine a úlohe armády.
<P>
Celková situácia pakistanského hospodárstva a úroveň jeho rozvoja tvoria ďalšie dve časti tej istej analýzy. Samozrejme, na obe sa prihliadalo pri formulácii našej politiky v súvislosti s Pakistanom a rovnaký postup bude uplatnený i v budúcnosti.
<SPEAKER ID="334" NAME="Leopold Józef Rutowicz" AFFILIATION="UEN">
(PL) Rád by som sa poďakoval predsedajúcemu a pánovi Antunesovi za túto odpoveď. Ak tomu správne rozumiem, zmyslom otázky bolo informovať sa, či bude obyvateľom Pakistanu poskytnutý nejaký druh humanitárnej pomoci. Bol by som pánovi Antunesovi vďačný, ak by nám k tomu mohol poskytnúť nejaké informácie.
<SPEAKER ID="335" NAME="Manuel Lobo Antunes">
(PT) Vážený pán Rutowicz, ako viete, otázky humanitárnej pomoci, spolupráce a rozvojovej pomoci sú prvoradými záujmami Európskej únie. Ak ľudia trpia alebo žijú v chudobe, Európska únia, Rada a taktiež tento Parlament urobia všetko, čo je v ich silách, aby pomohli vyriešiť tieto situácie. Európska únia je jedným z najväčších, ak nie najväčším, poskytovateľom medzinárodnej pomoci a na túto skutočnosť sa nesmie zabúdať.
<SPEAKER ID="336" NAME="Predsedajúci">
S ohľadom na neprítomnosť autorov budú otázky č. 16 a 17 vynechané.
<P>
Vec: Fond solidarity Európskej únie
<P>
Môže sa Rada vyjadriť k účinnosti Fondu solidarity Európskej únie?
<SPEAKER ID="337" NAME="Manuel Lobo Antunes" LANGUAGE="PT">
Vážený pán predsedajúci, vážená pani McGuinnessová, ako vážená poslankyňa vie, Komisia je zodpovedná za uplatňovanie nariadenia o fonde solidarity a účinnosť tohto nariadenia musí byť vyhodnotená podľa uvedených kritérií.
<P>
Rada je zatiaľ informovaná o účinnom využívaní tohto nariadenia, pokiaľ ide o prípady katastrof. Európska komisia pravidelne vydáva správy, ktoré detailne informujú o využívaní fondu solidarity Európskej únie.
<SPEAKER ID="338" NAME="Mairead McGuinness" AFFILIATION="PPE-DE">
Ďakujem za vašu stručnú odpoveď. Predpodkladám, že Rada má svoj názor na využívanie tohto fondu, pretože členské štáty by mohli mať názor na to, ako využívanie tohto fondu zasahuje ich vlastné krajiny. Myslíte si, že rozpočet jedna miliarda je postačujúci a že fond odpovedá dostatočne rýchlo na rôzne krízy, s ktorými sa musí vysporiadať?
<SPEAKER ID="339" NAME="Manuel Lobo Antunes">
(PT) Vážená pani McGuinnessová, ako som povedal, výsledkom hodnotenia Rady je, že uplatňovanie tohto nariadenia, inými slovami, využívanie fondu solidarity, je účinné. Bol to skutočne výnimočný návrh založiť fond na pomoc členským štátom v prípade prírodnej alebo inej katastrofy, keďže predtým takýto fond neexistoval. Tento fond je rozhodne prospešný, keďže členské štáty sú v prípadoch katastrof vo veľmi zložitej situácii a potrebujú pomoc.
<P>
Vždy je tu možnosť požiadať a využiť väčší objem finančných prostriedkov. Musíme sa, samozrejme, pozrieť na túto skutočnosť realisticky, ale taktiež s istými ambíciami. Som si istý, že Rada, v správnom čase a ak jej to Komisia navrhne, prehodnotí túto možnosť. V súčasnosti však máme legislatívny rámec, vďaka ktorému môžeme pracovať realisticky, vítať vytvorenie tohto fondu a úlohu, ktorú zohráva, čo koniec koncov dokazuje, že táto iniciatíva je oprávnená.
<SPEAKER ID="340" NAME="Predsedajúci">

<P>
Vec: Nastolenie mieru na Strednom východe
<P>
Využíva Rada dostatočne eponymické talenty britského generálneho konzula v Jeruzaleme, pána Makepeacea?
<SPEAKER ID="341" NAME="Manuel Lobo Antunes" LANGUAGE="PT">
Odpoviem na ústne položenú otázku, aj keď som si istý, že túto otázku už položil pán Newton Dunn. Rád by som povedal, že diplomatické a konzulárne misie členských štátov a delegácií Komisie v tretích krajinách spolupracujú s cieľom zaistiť uplatňovanie spoločných pozícií a jednotných akcií prijatých Radou v kontexte spoločnej zahraničnej a bezpečnostnej politiky podľa Zmluvy o Európskej únii. To samozrejme zahŕňa aj činnosť britského generálneho konzula v Jeruzaleme, ktorého vo svojej otázke spomenula vážená členka.
<SPEAKER ID="342" NAME="Bill Newton Dunn" AFFILIATION="ALDE">
V záujme môjho kolegu, ktorý chce položiť otázku č. 20, sa vzdávam práva doplňujúcej otázky.
<SPEAKER ID="343" NAME="Predsedajúci">

<P>
Vec: Rozdelenie miest členských štátov v Európskom parlamente
<P>
Navrhne Rada zmeny v rozdelení miest členských štátov v Európskom parlamente?
<SPEAKER ID="344" NAME="Manuel Lobo Antunes" LANGUAGE="PT">
Vážený pán predsedajúci, vážený pán Mitchell, veľmi rád odpoviem na Vašu otázku, keďže otázky súvisiace s reformnou zmluvou sú, podľa môjho osobného názoru, počnúc otázkou o novej Zmluve o Európskej únii, ktorá bola položená pred mnohými rokmi, obzvlášť zaujímavé a dôležité. Preto som potešený a pokúsim sa odpovedať na Vašu otázku. Pripomeniem Vám, že v súlade s mandátom z 22. júna, ktorý bol udelený Medzivládnej konferencii 2007, ustanovenia týkajúce sa tejto otázky sú zahrnuté v reformnej zmluve a sú určujúce pre rozhodnutie súvisiace s rozdelením miest v Európskom parlamente, ktoré bolo prijaté Radou na základe iniciatívy Európskeho parlamentu a v zmysle dohody s ním.
<P>
Ako si je iste vážený pán poslanec vedomý, aby sme neplytvali časom, Rada v júni požiadala Európsky parlament o predloženie návrhu tejto iniciatívy do októbra 2007. Vieme, že táto správa o budúcom zložení Európskeho parlamentu bude predložená v polovici októbra, asi 10. októbra tohto roku, spravodajkyňami sú pani Lamassoureová a pani Severinová.
<SPEAKER ID="345" NAME="Gay Mitchell" AFFILIATION="PPE-DE">
Rád by som sa poďakoval svojmu kolegovi za to, že sa zriekol svojej doplňujúcej otázky a ďakujem úradujúcemu predsedovi Rady za akceptovanie otázky.
<P>
Dôvod, prečo otváram tento problém je, že v Írsku sme klesli z 15 na 13 miest. Je to ostrov na západnom pobreží Európy. Je to posledný bod na ceste do Spojených štátov. A teraz je tu návrh, ktorý nás posúva z 13 na 12, v čase, keď naša populácia vzrástla o 12 % a ešte sa bude zväčšovať.
<P>
Rád by som preto povedal úradujúcemu predsedovi Rady: odkedy tu máme 16 ďalších miest na pridelenie, mohli by ste prosím Vás myslieť i na Írsko, ktoré ich má len 13? Myslím, že keď sa pozriete na čísla, sme rozhodne vážnymi kandidátmi, preto žiadam, aby sa na ne prihliadalo.
<SPEAKER ID="346" NAME="Manuel Lobo Antunes">
(PT) Vážený pán predsedajúci, rád by som upozornil, že najzápadnejší bod Európy je Portugalsko, a to Cabo da Roca alebo Cape Roca. Možno ako výsledok tohto tvrdenia spochybním tvrdenie cteného poslanca s ohľadom na geografickú polohu jeho krajiny, ale v skutočnosti je najzápadnejším bodom Európy naozaj moja krajina.
<P>
V nadväznosti na položenú otázku, najmä na jej druhú časť, sa vážený pán poslanec dočká odpovede zo strany Európskeho parlamentu a jeho kolegov. Samozrejme, si však zaznamenávam jeho poznámku.
<SPEAKER ID="347" NAME="Predsedajúci">
Otázky, ktoré neboli zodpovedané pre nedostatok času, budú zodpovedané písomne (pozri prílohu).
<P>
Otázka č. 31 je neprípustná (Príloha II, časť A, odsek 2 rokovacieho poriadku).
<P>
Týmto sa skončila hodina otázok.
<P>
(Zasadnutie bolo prerušené o 19.35 a znovu pokračovalo o 21.00)

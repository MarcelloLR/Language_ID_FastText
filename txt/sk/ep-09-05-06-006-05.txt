<CHAPTER ID="006-05">
5. Rovnaké zaobchádzanie s mužmi a ženami vykonávajúcimi samostatnú zárobkovú činnosť (
<SPEAKER ID="171" NAME="Astrid Lulling" LANGUAGE="FR">
Vážená pani predsedajúca, súhlasila som s pánom Cocilovom, ktorý bol spravodajcom Výboru pre zamestnanosť a sociálne veci požiadaného o stanovisko, vložiť nasledovné ustanovenie do tohto dôležitého článku 6. "Ak právne predpisy členského štátu neukladajú povinnú registráciu samostatne zárobkovo činných osôb do systémov sociálneho zabezpečenia, na požiadanie sa vykoná registrácia vypomáhajúceho manžela alebo manželky."
<P>
Vysvetlím, čo tým myslím. Trváme na tom, aby vypomáhajúci manželia alebo manželky boli povinne poistení rovnako ako samostatne zárobkovo činné osoby. Ak však v niektorej krajine nie je poistenie samostatne zárobkovo činných osôb povinné, nemôžeme požadovať, aby to bol prípad aj ich manželských partnerov, keďže nemôžu byť registrovaní v programe poistenia, ktorý neexistuje. Preto musí byť schválený tento dodatočný bod. V tejto veci konám aj v mene pána Cocilovova.

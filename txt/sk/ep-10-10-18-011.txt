<CHAPTER ID="011">
Program práce
<SPEAKER ID="016" NAME="Predseda">
Konečné znenie návrhu programu, ktorý navrhla Konferencia predsedov na schôdzi 14. októbra 2010 v súlade s článkami 130 a 131 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
Pondelok
<P>
Bez zmien.
<P>
Utorok
<P>
Bez zmien.
<P>
Streda:
<P>
Dostal som žiadosť Skupiny zelených/Európskej slobodnej aliancie na odloženie hlasovania týkajúceho sa kalendára schôdzí na rok 2012 na jednu z ďalších schôdzí Parlamentu. Chcú hlasovať, ale neskôr. Návrh predloží zástupca Skupiny zelených. Je niekto pripravený vystúpiť?
<SPEAKER ID="017" NAME="Daniel Cohn-Bendit" LANGUAGE="FR">
Vážený pán predseda, prepáčte mi, prosím, prijímal som správu o situácii v Belgicku a nerozumel som celkom.
<P>
Ak to chápem správne, ide o hlasovanie o kalendári na rok 2012. Pán predseda, v našej skupine, ako aj v ostatných skupinách, prebiehajú diskusie o tomto kalendári na rok, opakujem, 2012.
<P>
Keďže nejde o legislatívny text, nebude rozprava a nebudú pozmeňujúce a doplňujúce návrhy. Jednoducho hlasujeme o kalendári. Žiadame, aby bolo toto hlasovanie odložené o jednu schôdzu a aby sa teda konalo na budúci mesiac v Štrasburgu, aby sme sa mohli skontaktovať s ostatnými skupinami a zistiť, či nemôžeme urobiť nejaké opatrné kroky smerujúce k zmene kalendára.
<SPEAKER ID="018" NAME="Francesco Enrico Speroni" LANGUAGE="IT">
Vážený pán predseda, Parlament po prvýkrát hlasuje o kalendári tak skoro vopred. To však nie je taká nezvyčajná udalosť, lebo kalendár vlastne odráža to, čo sme vždy robili. Nie sú tam žiadne osobitné zmeny.
<P>
Na rozdiel od toho, čo navrhol pán Cohn-Bendit, je možné predložiť pozmeňujúce a doplňujúce návrhy, niektorí poslanci tak na základe e-mailu chcú naozaj urobiť. Nevidím dôvod na odloženie hlasovania, pretože ak je pravda, že kalendár nadobudne účinnosť v roku 2012, v prípade potreby budeme mať stále právomoc a možnosť urobiť zmeny.

<CHAPTER ID="006-21">
21. Zelená kniha o retailových finančných službách na jednotnom trhu (
<P>
°
<P>
° °
<SPEAKER ID="129" NAME="Romana Jordan Cizelj" AFFILIATION="PPE-DE">
(SL) Rada by som sa vyjadrila k poznámkam zo začiatku hlasovania, keď sa kolegovia poslanci snažili využiť neplánovanú udalosť v jadrovej elektrárni Krško ako ilustráciu nebezpečnej prevádzky jadrových elektrární. Mala by som pripomenúť, že táto udalosť bola samozrejme neplánovaná, že tu hralo úlohu zlyhanie súčiastky, že elektráreň nebola zatvorená, ale jej prevádzka bola najskôr bezpečne prerušená, a že na opravách sa pracuje. Prevádzka elektrárne je transparentná a kolegovia poslanci o nej môžu nájsť informácie na webovej lokalite slovinského úradu pre jadrovú bezpečnosť. Taktiež by som chcela dodať, že podľa všetkých ukazovateľov je jadrová elektráreň Krško jednou z najbezpečnejších jadrových elektrární na svete.

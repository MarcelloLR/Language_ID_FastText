<CHAPTER ID="009-06">
6. Inovačné financovanie na celosvetovej a európskej úrovni (
<SPEAKER ID="141" NAME="Jean-Paul Gauzès" AFFILIATION="PPE">
(FR) Je mi ľúto, že nastal určitý zmätok v súvislosti so správou pani Podimatovej, ktorá otvára množstvo dôležitých otázok týkajúcich sa inovačného financovania. Chcel by som požiadať Skupinu progresívnej aliancie socialistov a demokratov v Európskom parlamente, aby stiahla alternatívny návrh, ktorý predložila, aby bolo možné dokončiť spoločnú prácu na návrhu.
<P>
Po druhé, je mi ľúto, že sa vytvorila mierne umelá opozícia v otázke dane z finančných transakcií a že máme dva veľmi podobné pozmeňujúce a doplňujúce návrhy. Je mi ľúto, že z tohto dôvodu Parlament nemôže vyjadriť výraznú podporu tejto dani za podmienok, ktoré sú opodstatnené z hľadiska konkurencieschopnosti Európy.
<SPEAKER ID="142" NAME="Martin Schulz" AFFILIATION="S&amp;D">
(DE) Pánovi Gauzèsovi môžem povedať toto: áno, máme v úmysle stiahnuť tento návrh alternatívneho riešenia. Odporučil som to našej skupine z veľmi jednoduchého dôvodu: nasledujúci pozmeňujúci a doplňujúci návrh, ktorý podpísalo 120 poslancov zo všetkých skupín, ukazuje, že návrhy týkajúce sa dane z finančných transakcií nie sú doménou len jednej skupiny, či už socialistov, konzervatívcov, Poslaneckého klubu Európskej ľudovej strany (kresťanských demokratov), alebo Skupiny zelených/Európskej slobodnej aliancie. Ide o to, že predkladáme inštitucionálny návrh a vydávame inštitucionálny signál, že v tomto Parlamente dokážu rôzne strany spoločne povedať, že chceme, aby súkromný sektor zaplatil svoj podiel na riešení problémov krízy. Nie je to požiadavka socialistov ani požiadavka poslaneckého klubu PPE, ale je to naše spoločné želanie. Ak sa nám to dnes podarí vyjadriť na inštitucionálnom základe, bude to veľkým úspechom Európskeho parlamentu. To je dôvod, prečo sťahujeme tento návrh.
<P>
(potlesk)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Poslanecký klub Európskej ľudovej strany (kresťanských demokratov) včera v pléne predložil ďalší návrh, ktorý by mohol predstavovať kompromis. Išlo v ňom o to, či by sa nedalo jasne povedať, že zdroje budú nasmerované do rozpočtu EÚ a na podporný mechanizmus. Včera sme predložili túto tému na diskusiu a čakáme na odpoveď, aby sme mohli dosiahnuť kompromis a vyslať pozitívny signál inštitúciám EÚ.

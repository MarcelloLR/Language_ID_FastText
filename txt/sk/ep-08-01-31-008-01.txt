<CHAPTER ID="008-01">
1. Výklad rokovacieho poriadku (článok 19 ods. 1) (hlasovanie) 
<P>
- Pred začiatkom hlasovania
<SPEAKER ID="065" NAME="Nigel Farage">
v mene skupiny IND/DEM. - Pán predseda, vystupujem na základe článku 170 ods. 4, aby som upozornil, že tento návrh, o ktorom nás žiadate hlasovať, dáva predsedovi tohto Parlamentu také svojvoľné a diktátorské právomoci, že nikto, kto verí v demokraciu, by o tomto návrhu nemohol ani uvažovať. Ale žiadať od nás, aby sme o ňom hlasovali skôr, než jednotlivé politické skupiny tohto Parlamentu mali čas tento návrh prediskutovať, určite nie je správne. Preto žiadam, aby bolo toto hlasovanie presunuté na ďalšiu parlamentnú schôdzu v Štrasburgu, aby si ľudia mali možnosť uvedomiť obrovské dôsledky tohto hlasovania, ak by dopadlo úspešne.
<SPEAKER ID="066" NAME="Predseda">
Pán Farage, v prvom rade Vám chcem povedať, že máte právo žiadať, aby bola táto vec odložená. Nikto toto právo nespochybňuje. Včera sme však o podstate tejto veci už stručne diskutovali po tom, ako o slovo požiadal pán Hannan. Dovoľte, aby som vám jasne povedal, že podstata vášho vyjadrenia, v ktorom spomínate diktátorské právomoci, je v tomto prípade nevhodná. Prijmite väčšinové rozhodnutie tohto Parlamentu, prijmite väčšinové rozhodnutie Výboru pre ústavné veci! V každom ohľade postupujeme riadne a v súlade so zákonom. Mali by ste byť dobrými demokratmi a mali by ste to prijať.
<SPEAKER ID="067" NAME="Martin Schulz">
v mene skupiny PSE. - (DE) Pán predseda, naša skupina veľmi dôkladne prediskutovala túto otázku. Myslíme si, že predseda by mal pred prijatím rozhodnutia ešte raz konzultovať s Parlamentom najmä znenie revidovanej verzie, pretože obvinenia z autoritárskeho konania sú celkom neoprávnené. Práve naopak! Neexistuje najmenší dôvod na to, aby boli v tomto ohľade použité slová, ktoré použil predchádzajúci rečník. Preto vás prosíme, aby sme pokračovali v hlasovaní, ako ste navrhovali.
<SPEAKER ID="068" NAME="Predseda">
Konal som trochu prirýchlo. Bol podaný formálny návrh. Jeden poslanec sa môže vyjadriť v prospech návrhu a jeden proti návrhu. Už sme si vypočuli rečníka, ktorý bol proti návrhu. Teraz sa môže niekto vyjadriť v jeho prospech. Predpokladám, že pán Hannan chce podporiť pána Farageho. Preto mu - a len jemu - udeľujem slovo. Pán Hannan, prosím pokračujte.
<SPEAKER ID="069" NAME="Daniel Hannan" AFFILIATION="PPE-DE">
Pán predseda, absolútna väčšina nie je to isté ako vláda zákona. Prijímam fakt, že v tomto Parlamente je len menšina poslancov za referendum, a že len menšina poslancov tohto Parlamentu je proti ratifikácii Lisabonskej zmluvy.
<P>
Tento Parlament však v každom prípade musí konať v súlade so svojimi vlastnými predpismi. Odstránenie pravidiel, podľa ktorých konáme, na základe všeobecného súhlasu, je v skutočnosti aktom svojvoľného a despotického vládnutia. Len moja úcta k Vám, pán predseda, a moja osobná náklonnosť mi bránia v tom, aby som tento stav porovnával s tzv. splnomocňujúcim zákonom z roku 1933, ktorý bol tiež odhlasovaný parlamentnou väčšinou.
<P>
Žiadam tento Parlament, aby sme o tejto otázke nehlasovali, pokým nebudeme ...
<P>
(protesty)
<SPEAKER ID="070" NAME="Predseda">
Pán Hannan, myslím si, že takéto porovnania nemôžeme prijať.
<SPEAKER ID="071" NAME="Joseph Daul" AFFILIATION="PPE-DE">
(FR) Pán predseda, bol som trpezlivý niekoľko dní, niekoľko týždňov. No existujú hranice. V rámci našej skupiny sme ešte neprijali rozhodnutie. Táto poznámka je neprijateľná. V rámci našej skupiny uplatníme vnútorné tresty a požiadam, aby bol pán Hannan z našej skupiny vylúčený.
<P>
(potlesk)
<P>
(Parlament zamietol žiadosť pána Farageho o odloženie hlasovania).

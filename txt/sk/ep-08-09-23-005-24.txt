<CHAPTER ID="005-24">
24. Rokovania Výboru pre petície (2007) 
<P>
- K odseku 31:
<SPEAKER ID="117" NAME="David Hammerstein">
spravodajca. - (ES) Predkladám tento pozmeňujúci a doplňujúci návrh s cieľom zohľadniť nedávne právne rozhodnutia. Prečítam ho:
<P>
"ako mimoriadne opatrenie, colné úrady naďalej konfiškujú autá gréckych občanov", dopĺňam, "dočasne" a dopĺňam poslednú vetu: "berie na vedomie rozhodnutie Súdneho dvora C-156/04 zo 7. júna 2007, ktoré považuje väčšinu z vysvetlení poskytnutých v tejto veci gréckymi orgánmi za uspokojivé; víta vykonávanie nových právnych predpisov prijatých týmito orgánmi s cieľom vyrovnať sa s nedostatkami zdôraznenými vo vyššie uvedenom rozhodnutí;".
<SPEAKER ID="119" NAME="Predsedajúca">
Voči tomuto pozmeňujúcemu a doplňujúcemu návrhu nie sú námietky.
<P>
- Po ukončení hlasovania:
<SPEAKER ID="120" NAME="Zbigniew Zaleski" AFFILIATION="PPE-DE">
Vážená pani predsedajúca, myslím, že vzhľadom na rýchly priebeh nášho hlasovania si môžem dovoliť krátku, avšak opodstatnenú poznámku. V mene tých, ktorí vidia výsledky hlasovania na displeji a môžu ich prečítať, by som rád vyjadril vďaku za jeho účinný a rýchly priebeh. Dúfam, že aj ostatní predsedajúci vrátane pána Pötteringa, ktorý je veľmi promptný, budú tento príklad nasledovať.
<SPEAKER ID="121" NAME="Predsedajúca">
Ďakujem. Vynasnažíme sa čo najviac.

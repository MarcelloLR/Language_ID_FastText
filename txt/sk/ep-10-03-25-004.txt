<CHAPTER ID="004">
Druhý európsky samit o Rómoch (predložené návrhy uznesení): pozri zápisnicu
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Vážený pán predsedajúci, v rozsudku z 19. marca Súdny dvor Európskej únie nedávno uviedol, že väčšina nášho Parlamentu porušila jasné zásady právneho štátu, keď odmietla obhajovať moju imunitu na základe článku 10 medzinárodného protokolu, ako žiadali moji zahraniční kolegovia pod vedením pána Romagnoliho.
<P>
Požiadali o to, keď som sa stal obeťou násilného politického, profesionálneho a právneho prenasledovania za zločin, ktorý spočíval v tom, že som povedal novinárom, ktorí so mnou robili rozhovor o revizionizme a dejinách druhej svetovej vojny, že o týchto otázkach by mali diskutovať historici. Uvádza sa to v odseku 108 rozsudku.
<P>
Súd uvádza, citujem: "Keďže cieľom protokolu je priznávať práva poslancom Európskeho parlamentu, vyplýva z neho, že Parlament tým, že nerozhodol na základe článku 10, porušil dostatočne závažným spôsobom zásady právneho štátu."
<P>
Je pravda, že súd nesúhlasí s mojou žiadosťou o náhradu škody, lebo si myslí, že francúzsky odvolací súd a jeho 11 sudcovia uznali moju úplnú a jednoznačnú nevinu. Myslí si preto, že sa už nemôžem odvolávať na predsudky. Faktom zostáva, že nášmu Parlamentu nariaďuje zaplatiť dve tretiny súdnych poplatkov. Toto rozhodnutie teda ostro odmieta záškodnícke taktiky, ktoré ma obrali o parlamentnú imunitu.
<P>
Spravodajca sa pod tlakom uchýlil k surovému procedurálnemu triku. Toto rozhodnutie predstavuje precedens, ktorý budú môcť v budúcnosti využiť členovia nacionalistickej pravice Európskeho parlamentu, ktorí v oblasti slobody prejavu čelia neustálym útokom.

<CHAPTER ID="018">
Darcovstvo orgánov a transplantácie: Politické kroky na úrovni EÚ (rozprava) 
<SPEAKER ID="156" NAME="Predsedajúci">
Ďalším bodom je správa, ktorú predkladá Adamos Adamou v mene Výboru pre životné prostredie, verejné zdravie a bezpečnosť potravín o darcovstve orgánov a transplantáciách: Politické kroky na úrovni EÚ.
<SPEAKER ID="157" NAME="Adamos Adamou" LANGUAGE="EL">
Vážený pán predsedajúci, pani komisárka, dámy a páni, dovoľte mi najprv poďakovať sa Európskej komisii za jej oznámenie a vynikajúcu spoluprácu, ktorú sme spolu mali. Rád by som takisto poďakoval všetkým kolegom, najmä tieňovým spravodajcom, za veľmi zložitú prácu, ktorú sme spolu vykonali s cieľom dosiahnuť kompromisné zmeny a doplnenia, ktoré boli jednomyseľne prijaté.
<P>
Hlavné otázky, ktorými sa Komisia vo svojom oznámení zaoberá, a ktorými sa zaoberám ja ako spravodajca, sú: riziká a bezpečnosť transplantácie, napríklad prenos chorôb, nedostatok orgánov a nelegálne obchodovanie s orgánmi. Dovoľte mi prehovoriť jednotlivo o každej z nich.
<P>
So zreteľom na kvalitu a bezpečnosť, keď sa orgány používajú na liečbu chorôb, pričom sa riziko prenáša na prijímateľa. S cieľom minimalizovať riziká pre prijímateľa je preto dôležité testovanie darcu. Darcovia musia prejsť kontrolným vyšetrením, aby sa zistilo, či existuje riziko prenosu nejakej choroby. S cieľom stanoviť štandard bezpečnosti darcu treba vykonať minimálny súbor skúšok. Musíme však upozorniť, že medzi členskými štátmi o týchto testoch neexistuje konsenzus.
<P>
Vážny nedostatok darcov orgánov zostáva hlavným problémom, ktorému čelia členské štáty v prípade transplantácie orgánov. Vážnym problémom sú rastúce zoznamy čakateľov. Vytvorenie účinného systému na identifikáciu tých, ktorí by sa mohli stať darcami orgánov po svojej smrti, samozrejme, za predpokladu, že budú splnené všetky povinné požiadavky týkajúce sa súhlasu v členských krajinách, je teda kľúčovým prvkom v boji proti nedostatku orgánov.
<P>
Ďalšou dôležitou možnosťou zvýšenia počtu darcov je možná podpora altruistických darov od žijúcich ľudí. Dôsledné zváženie sa tiež vyžaduje o tých potenciálnych darcoch, ktorí by normálne neboli považovaní za ideálnych kandidátov, ale sú známi ako rozšírení darcovia. Mohla by sa napríklad umožniť transplantácia od jedného HIV pozitívneho pacienta inému.
<P>
Pokiaľ ide o čierny obchod s orgánmi, pani komisárka, každý vie, že čierny obchod s orgánmi prebieha. Všetci vieme, že bohatí turisti zo západu využívajú ekonomické potreby ľudí z najchudobnejších krajín. Všetci sme počuli, že existujú cenníky orgánov, že existuje čierny trh s orgánmi, najmä v krajinách Ďalekého východu, ako je India, Pakistan a Čína, a že tieto veci sa dokonca dejú v rozšírenej Európe. Preto schvaľujem zmenu a doplnenie 7 k odseku 57 od kolegov poslancov pani Brepoelsovej, pána Lieseho a pána Bowisa v mene skupiny Európskej ľudovej strany (kresťanských demokratov) a európskych demokratov a je dôležité zlepšiť kontrolu prípadov nezákonného obchodovania s orgánmi tak, aby sme konečne mohli navrhnúť potrebné závery.
<P>
Zároveň by som rád zdôraznil, že altruizmus musí tvoriť hlavný prvok darcovstva a transplantácie orgánov. Hospodárska terminológia použitá v oznámení Komisie preto nie je primeraná, najmä z pohľadu zásady nekomerzializácie ľudského tela. To je zároveň dôvod, prečo by som nemohol podporiť zmenu a doplnenie 2 k odseku 38 pána Martina a pána Matsakisa. Samozrejme, po mojich podrobných rozhovoroch s pánom Matsakisom, plánuje, ako vám to sám vysvetlí, stiahnuť ho a zajtra bude podporovať inú zmenu a doplnenie, ktorú podporujem ja.
<P>
Myslím si však, ako som predtým povedal, že s orgánmi by sa nemalo zaobchádzať ako s komoditou interného trhu a teda, nesúhlasil by som s odstránením tohto doplnku. Okrem toho, zásada nekomercializácie ľudského tela je vyslovene uvedená v článku 3 ods. 2 Charty základných ľudských práv Európskej únie.
<P>
Dámy a páni, nemám viac času, lebo štyri minúty prešli. Budem pokračovať v mojom závere, keď budem opäť prehovorím po vašich poznámkach.
<SPEAKER ID="158" NAME="Androulla Vassiliou" LANGUAGE="EL">
Vážený pán predsedajúci, dámy a páni, dovoľte mi najprv pogratulovať pánovi Adamouvi za vynikajúcu správu, ktorú pripravil o darcovstve a transplantácii orgánov. Som veľmi rada, že správa podporuje názor Komisie, že opatrenia týkajúce sa darcovstva a transplantácie orgánov sa musia zameriavať na: po prvé, zlepšenie kvality a bezpečnosti orgánov, po druhé, zvýšenie dostupnosti orgánov a po tretie, bezpečné vykonávanie transplantácií.
<P>
Zaistenie vysokých kvalitatívnych a bezpečnostných noriem v oblasti ľudských orgánov je na prospech všetkým. Vieme, že množstvo orgánov sa vymieňa medzi členskými štátmi EÚ. V súčasnosti sú spoločné kvalitatívne a bezpečnostné normy v zaobstarávaní ľudských orgánov nedostatočné a preto je splnenie tejto potreby veľmi dôležité.
<P>
Poskytuje nielen porovnateľnú bezpečnostnú normu, ktorá sa bude uplatňovať v celej EÚ, ale povedie aj k pocitu bezpečnosti a solidarity v systéme transplantácií.
<P>
Komisia plánuje navrhnúť legislatívny rámec o základných bezpečnostných a kvalitatívnych zásadách v súvislosti s darcovstvom a sprostredkovaním ľudských orgánov.
<P>
Tieto požiadavky budú široké a flexibilné, aby sa v čo najväčšej miere zvýšil počet uskutočňovaných transplantácií. Nakoniec, je to celé o zachraňovaní životov. Predovšetkým musíme pamätať na to, že na listinách čakateľov na orgány je v Európe v tejto chvíli 50 000 ľudí.
<P>
Zvýšenie dostupnosti orgánov si vyžaduje zvýšenie povedomia verejnosti o tejto otázke. Je potrebné, aby občania vedeli, že systémy transplantácie sú bezpečné a spoľahlivé. Inak nedajú súhlas na darcovstvo.
<P>
Už máme niekoľko dobrých príkladov v členských štátoch, keď napríklad pridanie koordinátorov transplantácií má pozitívny vplyv na mieru darcovstva. Komisia plánuje navrhnúť akčný plán s 10 prioritnými opatreniami s cieľom splniť výzvy darcovstva a transplantácie orgánov v EÚ. Komisia uznáva význam boja proti ilegálnemu obchodu s orgánmi, ako sa odzrkadľuje v oznámení o darcovstve a transplantácii orgánov.
<P>
Všimla som sa aj poznámky pána Adamouva a budem nad nimi vážne uvažovať. V jeho správe sa objasňuje, že by sme sa mali starostlivo zaoberať tým, ako plánujeme reagovať na hrozbu ilegálneho obchodovania s orgánmi v EÚ.
<P>
Komisia bude situáciu monitorovať v spolupráci s našimi medzinárodnými partnermi, Radou Európy a Svetovou zdravotníckou organizáciou. Takisto by sme mali podporiť Interpol s cieľom pokračovať v monitorovaní tohto problému.
<P>
Okrem toho verím, že zvyšovaním dostupnosti orgánov v Európskej únii budeme nepriamo bojovať proti turizmu z dôvodu transplantácie a proti ilegálnemu obchodovaniu s orgánmi.
<P>
Okrem toho bude ilegálne obchodovanie s orgánmi zahrnuté do tohtoročnej správy Komisie o akčnom pláne EÚ o ilegálnom obchodovaní s ľudskými bytosťami.
<SPEAKER ID="160" NAME="Edit Bauer">
spravodajkyňa Výboru pre občianske slobody, spravodlivosť a vnútorné veci požiadaného o stanovisko. - Vážený pán predsedajúci, darcovstvo orgánov a transplantácie sú citlivou a dôležitou otázkou, pri ktorej môže dobrá legislatíva spolu s osvedčenými postupmi zachrániť tisíce ľudských životov ročne. Otázky o citlivej čiare medzi životom a smrťou sú skutočne citlivé. Je ťažké pomáhať s legislatívou, ale je ľahké niečo pokaziť. Preto je veľmi dôležité rešpektovať osvedčené postupy v členských štátoch.
<P>
Na druhej strane je životne dôležité odhaliť všetky tie postupy, ktoré spôsobujú nedostatok dôvery a transparentnosti v riadení zoznamov čakateľov alebo ktoré vedú k škandalóznym prípadom zneužitých medzier v legislatíve.
<P>
Rada by som upozornila na tri témy v stanovisku Výboru pre občianske slobody, spravodlivosť a vnútorné veci. Po prvé, žijúci darcovia väčšinou nemajú žiadny vzťah k prijímateľovi. So zreteľom na to by mali právne postupy minimalizovať možnosť protizákonného predávania orgánov. Otázka náhrady sociálnych nákladov darcov stále očakáva vhodné riešenie.
<P>
Po druhé, v tých prípadoch, v ktorých je v procese transplantácie zapojená medzinárodná spolupráca, by mala legislatíva zaistiť také jasné pravidlá, ako medzi členskými štátmi. Turizmus z dôvodu transplantácie nastoľuje nové otázky, ako uviedla pani komisárka. Ako treba zaobchádzať s takými prípadmi?
<P>
Po tretie, medzinárodná spolupráca pri odhaľovaní prípadov ilegálneho obchodovania s orgánmi by mala byť organizovanejšia a vážnejšia, lebo skryté ilegálne obchodovanie a jeho následky môžu zničiť nádeje tisícok pacientov čakajúcich na orgány, ktoré by im zachránili život. Na druhej strane by európska legislatíva o ilegálnom obchodovaní s ľuďmi mala zahŕňať aj predávanie a ilegálne obchodovanie s orgánmi, hoci je stále skryté, ale stáva sa rastúcim globálnym problémom.
<P>
Rada by som pogratulovala spravodajcovi a aj tieňovým spravodajcom a poďakovala sa im za dobrú spoluprácu.
<SPEAKER ID="161" NAME="Frieda Brepoels">
v mene skupiny PPE-DE. - (NL) Vážený pán predsedajúci, pán komisár, transplantácie orgánov naozaj každodenne zachraňujú v Európe ľudské životy. Žiaľ, nedostatok darcov znamená, že každý rok zomrú tisícky Európanov čakajúcich na zozname čakateľov. Problémom je, ako bezpečne zvýšiť počet darcov. Ako tieňová spravodajkyňa pre skupinu Európskej ľudovej strany a európskych demokratov ma dnes veľmi teší, že Parlament bezvýhradne schvaľuje iniciatívu Komisie a uznáva, že tu Európa môže zohrávať významnú úlohu.
<P>
Darcovstvo orgánov a transplantácia sú veľmi komplexným a emotívnym predmetom, ako uviedli iní rečníci, a názory na ne sa v jednotlivých členských štátoch výrazne odlišujú. Pri práci na správe som hovorila s niekoľkými doktormi, pacientmi a organizáciami. Vypočutie, ktoré sa uskutočnilo a študijná návšteva v Španielsku nám poskytli zaujímavé pohľady a dnes sa musím veľmi pekne poďakovať spravodajcovi za to, že všetky naše príspevky zapracoval do svojej správy.
<P>
Štyri body. Po prvé, musíme sa predovšetkým starať o to, aby sa zaistilo, že smernica o kvalite a bezpečnosti, ktorú predkladá Komisia, bola dostatočne flexibilná nevytvárala dodatočné administratívne záťaže alebo nespôsobila dokonca pokles počtu dostupných orgánov. Podľa nášho názoru to musí byť nakoniec lekár, kto v konečnom dôsledku rozhodne o kvalite a bezpečnosti. Na zaistenie kvality a bezpečnosti tiež žiadame, aby členské štáty monitorovali a vyhodnocovali výsledky po transplantáciách a po darcovstve. Keďže je v tomto prípade veľmi dôležitá porovnateľnosť údajov medzi členskými štátmi, možno by sme mali premýšľať o spoločnej metodike analýzy údajov.
<P>
Po druhé, myslím si, že najvýznamnejším faktorom v získavaní vyššieho počtu darcov, dôležitejším ako legislatíva, je spôsob, ktorým je zorganizovaný darcovský systém. Preto by sme boli radi, keby nemocnice vymedzili viac personálu na identifikovanie potenciálnych darcov, ale aj aby poradili a pomáhali ďalším príbuzným. V krajinách, ktoré používajú koordinátorov transplantácií tohto druhu, rastie počet darcov.
<P>
Po tretie, to zároveň dokazuje, ako veľmi je dôležitá výmena osvedčených postupov medzi členskými štátmi. Európska únia to môže jednoducho podporiť. Takisto je dôležité, aby nemocnice zverejňovali pozitívne výsledky transplantácií a boli iniciatívne vo svojej komunikácii s médiami.
<P>
Po štvrté, myslíme si, že je veľmi dôležité zvažovať žijúcich darcov, ako aj darcov po smrti. A boli by sme radi, keby žijúci darcovia neboli opäť diskriminovaní, napríklad poisťovňami.
<P>
Nakoniec, darcovstvo orgánov musí naďalej byť prísne nekomerčný, altruistický a dobrovoľný proces. Akékoľvek platby musia byť podľa nášho názoru len za výdavky a komplikácie spojené s darcovstvom. Komisia spolu s členskými štátmi musí byť oveľa iniciatívnejšia v boji proti predaju a nelegálnemu obchodovaniu s orgánmi a turizmu z dôvodu transplantácie. Možnosť vysledovať pôvod orgánu je v tomto prípade veľmi dôležitá a aj Europol musí monitorovať veci lepšie a identifikovať prípady predaja alebo nelegálneho obchodovania s orgánmi.
<P>
Som si istá, že Parlament prostredníctvom tejto správy vysiela veľmi vyvážený a pevný signál, a vyzývam ho, aby zajtra hlasoval za správu.
<SPEAKER ID="162" NAME="María Sornosa Martínez">
v mene skupiny PSE. - (ES) Vážený pán predsedajúci, pani komisárka, teším sa na nadchádzajúci návrh smernice od Komisie, ktorým sa ustanovia kvalitatívne a bezpečnostné normy pre darcovstvo a získavanie orgánov v celej Európskej únii.
<P>
V záujme transparentnosti tohto procesu by som chcela povedať, že ako socialisti, podporujeme opatrenia zamerané na ochranu darcov a zaistenie toho, aby sa darcovstvo orgánov uskutočňovalo nezištne a dobrovoľne, bezodplatne s výnimkou prísnej náhrady za výdavky a komplikácie spôsobené procesom darcovstva.
<P>
Nadchádzajúci právny rámec nemá tvoriť nadmernú administratívnu záťaž pre členské štáty, ani ohroziť používanie existujúcich osvedčených postupov.
<P>
Pokiaľ ide o praktický postup ako taký, chcela by som upozorniť, že niektoré veľmi tvrdé kvalitatívne normy by nemali zvýšiť náklady a najmä, nemali by znížiť počet orgánov dostupných na transplantáciu. Samozrejme, nemali by sa prijímať opatrenia, ak zabraňujú transplantácii orgánov, ktoré by boli v súčasnosti považované za prijateľné, lebo sa snažíme zachraňovať ľudí a zaistiť, aby bol ľudský život pre chorých čo najpohodlnejší.
<P>
Žiaľ, vynikajúce výsledky získané z transplantácií, pokiaľ ide o zvýšenú dĺžku života a lepšiu kvalitu života, zvyšujú dopyt po tejto forme liečby.
<P>
Pochádzam zo Španielska, z krajiny, ktorá je vedúcim predstaviteľom na svete v oblasti darcovstva orgánov a transplantáciách. Ak sme dosiahli toto cenné zaradenie, je to nepochybne vďaka existencii Národnej transplantačnej organizácie, ktorá koordinuje všetky tímy profesionálov v príslušných nemocniciach, pričom každá z nich má vlastného koordinátora transplantácií, lekárskeho odborníka, ktorý koordinuje celý tím a postup vedúci k darcovstvu.
<P>
Dúfam, že navrhované právne predpisy Európskej komisie vezmú tento druh modelu do úvahy, keďže sa dokazuje, že je veľmi úspešný.
<P>
Nakoniec, by som chcela zdôrazniť nevyhnutnosť zahrnúť odkaz na potrebu zapojiť občanov z tretích krajín, s rôznymi kultúrami a náboženstvami, do kultúry darcovstva prostredníctvom špecifických opatrení na zvyšovanie povedomia, kampaní v ich rodnom jazyku, kultúrnymi sprostredkovateľmi atď. a vyzývaním štátov, aby bojovali úprimne proti ilegálnemu obchodovaniu prijímaním opatrení trestnoprávnej zodpovednosti proti európskym občanom, ktorí podporujú tzv. zdravotný turizmus s cieľom získať orgány v tretích krajinách.
<P>
Zostáva mi len poďakovať sa spravodajcovi a všetkým spravodajcom, ktorí neboli jednotlivo uvedení, lebo sa spolupracovalo hladko a bolo jednoduché dosiahnuť dohodu.
<SPEAKER ID="163" NAME="Jules Maaten">
v mene skupiny ALDE. - (NL) Vážený pán predsedajúci, pokúšam sa vcítiť do pozície rodičov trojročného dievčatka s diagnózou srdcovej chyby, pre ktoré nebolo v jej vlastnej krajine možné nájsť, je ťažké nájsť, trojročného darcu srdca. V inej európskej krajine môže byť jeden k dispozícii, ale táto krajina sa nezaujíma o spoluprácu so zvyškom Európy. V takom prípade by som od Európy požadoval, aby niečo podnikla. A to je dobrý dôvod, prečo je potrebný európsky zásah. V súčasnosti máme na zoznamoch 400 000 ľudí čakajúcich na orgány v Európe a približne desať z nich zomrie každý deň, lebo je nedostatok darcov orgánov.
<P>
Pokiaľ ide o bezpečnostné a kvalitatívne kritériá, správa pána Adamouva správne varuje proti ďalšiemu ukladaniu byrokratickej záťaže legislatívou z Bruselu. A navrhovaná právna úprava - som rád, že jej Komisár práve dal svoje požehnanie - určite nemusí zvyšovať byrokraciu. Ak existuje odvetvie, ktoré je zraniteľné z dôvodu byrokracie, potom je to toto. Veľmi rád tiež od vás počujem, že chcete otvoriť cestu pre čo najvyšší počet transplantácií a nechcete ich počty obmedzovať. Považujem to za dôležitú zásadu.
<P>
Potrebujeme záruky užšej spolupráce medzi členskými štátmi. Cezhraničná spolupráca znamená, že proces transplantácie sa uskutočňuje v nemocniciach a s lekármi, ktorí sa riadia rôznymi právnymi systémami. Minulý rok bývalý komisár pre zdravotníctvo, Markos Kyprianou podporoval zavedenie karty európskeho darcu. Cyprus, ako vieme, pán Adamou, pani Vassiliouová, je studnicou vedomostí. Na tejto karte, či už kombinovanej s európskou kartou zdravotného poistenia alebo nie, môže zaistiť, aby orgány, ktoré sa stanú dostupnými, boli použité čo najúčinnejšie. Prieskumy Eurobarometra ukazujú, že 81 % Európanov podporuje používanie karty darcu orgánov, ale len 12 % ju naozaj nosí. Pán poslanec Adamou vo svojej správe žiada schválenie karty európskeho dobrovoľného darcu a ja by som rád využil túto príležitosť, aby som podporil pani komisárku, aby predložila právnu úpravu do konca roka, ktorá by umožňovala zaviesť takúto kartu s cieľom doplniť národné karty.
<SPEAKER ID="164" NAME="Margrete Auken">
, v mene skupiny Verts/ALE. - (DA) Vážený pán predsedajúci, rada by som poďakovala pánovi Adamouovi za veľmi dobrú správu a za výbornú doterajšiu spoluprácu počas prípravy tejto správy. Potrebujeme viac orgánov - na tom sa určite zhodneme. Je však dôležité, aby sa toto uskutočňovalo správnym spôsobom. Spolupráca je dobrá a ja osobne verím, že sú potrebné primerané informácie, lepšie informácie, aby sa ľudia cítili dobre v pozícii darcov orgánov. Výsledkom bude, že ľudia budú vedieť, že všetko sa vykoná s rešpektom a to platí aj na ďalších príbuzných, ktorí samozrejme čelia najhoršej situácii svojho života a ľudia si budú istí aj vedomím, že o ich príbuzných bude dobre postarané. Ak im toto umožní vzájomne prediskutovať túto otázku, bude to mať priaznivý výsledok.
<P>
V žiadnom prípade však nesmie potreba orgánov viesť ku komercializácii procesu. Verím, že každý je veľmi rád a súhlasí s tým, že táto záležitosť sa teraz rieši a že budeme bojovať s nelegálnym obchodovaním, ktoré prebieha. Je neprijateľné, že sme dostatočne nezapojili Europol, lebo ide naozaj o zločin. Dokonca aj v prípadoch, keď to nie je nelegálne, je to, samozrejme, trestné, že chudobných ľudí presviedčajú, aby predávali svoje obličky na podporu vlastných rodín.
<P>
Dovoľte mi nakoniec zdôrazniť, koľko záruk budeme musieť predložiť. Bude potrebné, aby sme si toho boli vedomí, keďže budeme podliehať nesmiernemu tlaku. Myslím, napríklad, že formulácia, ako ľudia umierajú "v dôsledku chronického nedostatku orgánov" je škodlivá. Ľudia zomierajú, lebo sú chorí. Okrem toho, nikdy nebudeme mať dosť orgánov. Existujú ľudia, ktorí majú to šťastie a získajú orgán a ich životy sa tak zachránia. Túto správu musíme prijať, aby sme mohli dosiahnuť viac takých prípadov. Nikdy však nenastane situácia, že by sme mali dostatok orgánov. Dokonca aj keby sme zrušili všetky obmedzenia rýchlosti v Európe, nestačilo by to.
<SPEAKER ID="166" NAME="Jiří Maštálka">
v mene skupiny GUE/NGL. - (CS) Pán predsedajúci, kolegyne a kolegovia, ja by som predovšetkým chcel poblahoželať úprimne ako lekár a poslanec kolegovi Adamouovi za veľký kus práce, ktorý vykonal na tejto správe. Téma transplantácií a darcovstva môže byť niekedy chápaná kontroverzne. Dôvod je zrejmý, na jednej strane musíme brať do úvahy otázky etiky a na druhej strane by sme nemali pripustiť, aby sa zastavil pokrok v medicíne a tak aj možnosť, ako pomôcť človeku, alebo aby sme dokonca nedávali možnosť pomôcť človeku.
<P>
Veľmi vítam, že správa je postavená na pilieroch, ktoré zdieľam aj ja. Po prvé, právne nástroje, ktoré musia zaručiť, že darovanie orgánov zostane darom, nie obchodom. Je dobré, že budeme mať štandardy, ale mali by sme mať také, ktoré nebudú znižovať legislatívnu úroveň a možnosti v jednotlivých členských štátoch. Druhý pilier, rovnako ako v ostatných oblastiach sa nezaobídeme bez vzájomnej spolupráce členských štátov. Tretí pilier, žiadne opatrenie sa nezaobíde bez spolupráce s občanmi. Preto vítam potrebu zvýšenej informovanosti a väčšej transparentnosti. Spoločnou úlohou, a správa pána Adamouva k tomuto cieľu smeruje, je dosiahnuť za každú cenu likvidáciu nelegálneho obchodu. Všetky tieto predpoklady správa kolegu Adamouva spĺňa.
<SPEAKER ID="167" NAME="Urszula Krupa">
v mene skupiny IND/DEM. - (PL) Vážený pán predsedajúci, vznešené ciele oznámenia Komisie o darcovstve orgánov a transplantáciách a o politických krokoch na úrovni EÚ, ako aj správa pána Adamouva, v ktorej sa zdôrazňuje, že darcovstvo orgánov je dar a že je dôležité rešpektovať a ochraňovať slobodu darovania alebo nedarovania orgánov na transplantáciu, sú nedostatočné.
<P>
Podobne, ustanovenia o zavedení európskej karty darcovstva orgánov budú nedostatočné, ak všetky zmeny a doplnenia týkajúce sa riadenia sa etickými a morálnymi zásadami obsiahnutými v dokumentoch Európskeho parlamentu, budú odmietnuté. Nedostatok morálnych zásad a ich použitia v právnych predpisoch vedie k strate morálneho zdravia našich spoločenstiev a k rôznym zneužitiam vo všetkých oblastiach sociálneho života vrátane vedy a medicíny.
<P>
Okrem rozšírenia liberalizmu a komercializácie sú obrovské sociálne rozdiely dôvodom obchodovania s orgánmi a iných zneužití. Existujú veľmi bohatí ľudia, ktorí si môžu kúpiť čokoľvek vrátane orgánov na transplantáciu. Sú aj takí, ktorí sú bez prostriedkov. Môžu darovať svoje orgány ako poslednú možnosť alebo pod nátlakom, a tak znížiť svoje šance na dobré zdravie a prežitie.
<P>
Táto situácia sa nezmení ubezpečeniami o rovných príležitostiach a o rovnom prístupe k zdravotnej starostlivosti. Požiadavkou je skutočná sociálna ochrana a povinná ochrana ľudského zdravia a života.
<SPEAKER ID="168" NAME="Irena Belohorská" AFFILIATION="NI">
(SK) Vážené dámy, vážení páni, aj ja sa pripájam k tým, ktorí blahoželajú doktorovi Adamosovi Adamou za vypracovanie tejto správy, ktorá bola vo Výbore pre životné prostredie odhlasovaná jednomyseľne, teda žiaden poslanec nehlasoval proti. Zároveň ani v jednom z výborov, ktoré podávali stanovisko, sa nikto nepostavil proti. Táto vzácna zhoda sa však dosiahla aj vďaka častým a dlhým rokovaniam, ktoré o tejto správe organizoval spravodajca.
<P>
Naša úloha v problematike transplantácií má dve roviny, a to: pomôcť ľuďom, pre ktorých je transplantácia jedinou možnou alternatívou prežitia, na druhej strane je našou povinnosťou zabrániť obchodovaniu s orgánmi, teda jednej z najzávažnejších trestných činností. Vieme, že obchod s orgánmi prekvitá v súčasnosti hlavne v chudobnejších častiach sveta, kde sa darcovstvo stalo jedinou možnosťou pre chudobných, aby prežili.
<P>
V tejto súvislosti je pre mňa šokujúce, že v dnešnej Európskej únii, ktorá je založená na hodnotách, morálke a etike, dnes niekto žiada legalizáciu tohto obchodu. Vzhľadom na veľký rozdiel medzi ponukou orgánov od živých, resp. mŕtvych darcov a dopytom je dôležité zvýšiť počet darcov.
<P>
V zdravotnom programe na roky 2008 - 2013 Komisia uvádza ako jednu z priorít v rámci zdravotnej bezpečnosti aj hodnotenie výsledkov po transplantáciách, a teda je daná aj možnosť čerpať prostriedky z grantov na tieto účely. Síce veľmi vítam možnosť financovania projektov prostredníctvom grantov, ale mám niekoľko výhrad.
<P>
Viem, že táto diskusia nie je o zdravotnom programe na rok 2008. Musím podotknúť: čo sa týka projektov, zarazil ma matematický nesúlad medzi počtom schválených a počtom ukončených projektov. V roku 2004 bolo schválených 72 projektov, ukončených 9. V roku 2005 bolo schválených 61, ukončených 7. V roku 2006 bolo schválených 87 a nebol ukončený ani jeden. V roku 2007 bolo schválených 6 a ukončených 0 projektov. Existuje nejaká kontrola efektivity týchto projektov spolufinancovaných Európskou úniou?
<SPEAKER ID="169" NAME="Glenis Willmott" AFFILIATION="PSE">
Vážený pán predsedajúci, používanie ľudských orgánov na transplantácie za ostatné desaťročia výrazne rastie. Transplantácia orgánov je teraz nákladovo najvýhodnejšou liečbou zlyhania obličiek v konečnom štádiu. V prípade zlyhania orgánov, ako je pečeň, pľúca a srdce je to jediná dostupná liečba.
<P>
Transplantácie sú jedným z najzázračnejších výdobytkov modernej medicíny, ale menej ako 25 % obyvateľstva Spojeného kráľovstva je zaregistrovaná ako darcovia orgánov. Minulý rok využilo v Spojenom kráľovstve transplantáciu približne 2 400 ľudí, ale viac ako tisíc každoročne zomiera čakajúc na transplantáciu.
<P>
Nedostatok orgánov je spoločným problémom všetkých európskych krajín a existuje jasná potreba zlepšiť systém podporujúci darcovstvo orgánov v rámci EÚ. Preto srdečne vítam túto správu a osobitne vítam rozšírený oddiel o čiernom obchode s orgánmi.
<P>
Nedostatok darcov vyústil do obrovského rastu turizmu z dôvodu transplantácie v rozvojových krajinách sveta. Medzinárodný čierny trh orgánov zaujíma ľudí pri hľadaní obličky alebo iného orgánu a ľudia žijúci v strašnej biede alebo v iných zraniteľných okolnostiach sú tomu vystavovaní. Stali sa inventárom náhradných dielov pre chorých. Keď sa však uskutočňujú nelegálne transplantácie orgánov, často sa ignoruje bezpečnosť a ohrozené sú životy darcu aj prijímateľa. Britské noviny už zverejnili niekoľko otrasných internetových stránok zameraných na takzvaných "turistov z dôvodu transplantácie" vrátane ponuky obličiek od popravených väzňov z Číny.
<P>
Nemali by sme to vnímať ako vzdialený zločin. Niektoré európske krajiny sa takisto zaplietli do obchodu s transplantáciami vrátane Moldavska, Srbska, Turecka a Ruska. Vlády v celej Európe musia urobiť viac, aby zabránili tomuto hanebnému zločinu, takže by som rada pogratulovala pánovi Amadouvi k tejto rozsiahlej a premyslenej správe.
<SPEAKER ID="170" NAME="Marios Matsakis" AFFILIATION="ALDE">
Pán predsedajúci, rád by som poblahoželal spravodajcovi k tejto skutočne výbornej správe.
<P>
Dovoľte mi využiť túto príležitosť a nastoliť dôležitú, ale veľmi kontroverznú otázku, ktorú, hoci nie je v súčasnosti predmetom rozhodovania, bude aj tak potrebné v určitom štádiu riešiť. Ide o koncepciu predpokladaného súhlasu. Väčšina orgánov potenciálnych darcov sa nikdy nesprístupní, lebo systém získavania súhlasu darcu počas života alebo jeho príbuzných, nikdy nemôže fungovať do takého účinného stupňa, aby sa prekonali prekážky zábran časových obmedzení, citlivé psychosociologické prejavy bolestnej straty a komplexné formálne stránky odberu a prepravy orgánov.
<P>
Odpoveďou na problém dostupnosti orgánov je rozhodne predpokladať, že všetci mŕtvi ľudia sú darcami, pokiaľ voči tomuto špecificky nenamieta v danom čase blízky príbuzný alebo darca počas svojho života. Viem, že toto nie je pre zákonodarcov jednoduché prijať, ale dúfam, že to v budúcnosti spôsobí vážne a zrelé uvažovanie založené na realite a berúc do úvahy obrovské počty životov, ktoré by sa mohli zachrániť, keby sa takýto systém zaviedol do praxe.
<SPEAKER ID="171" NAME="Hiltrud Breyer" AFFILIATION="Verts/ALE">
(DE) Vážený pán predsedajúci, dámy a páni, pán Adamou, vieme, že dopyt po orgánoch prevyšuje ponuku. Takisto však vieme, že jediný spôsob ako zvýšiť ponuku, je zaistiť zásadu nekomercializácie. Takže nemôže existovať obchodovanie s orgánmi a nemôžeme dovoliť, aby sa príspevky na výdavky a preplatenie nákladov zmenili na skryté formy platby.
<P>
Problém nelegálneho obchodovania s orgánmi sa v Európskej únii neberie vážne. Potešilo ma vyhlásenie pani komisárky, že ilegálne obchodovanie s orgánmi sa má nakoniec zahrnúť do správy o ilegálnom obchodovaní s ľudskými bytosťami. Čo sa však stane, ak európsky občan príde s orgánom z tretej krajiny, ako napríklad z Filipín? Žiadny doktor ani nemocnica nebude spochybňovať pôvod orgánu. Európski občania nebudú musieť dokazovať, že nepochádza z ilegálneho obchodovania. Preto je nevyhnutné, aby sme dokázali sledovať pôvod orgánu, ak máme účinne odstrániť ilegálne obchodovanie s nimi. Práve tu má Európska únia veľkú zodpovednosť, lebo nemôžeme dovoliť situáciu, v ktorej ľudia v Číne, na Ukrajine alebo v iných krajinách majú žiť v strachu z orgánovej mafie.
<P>
Je tragické, že chudoba a beznádej núti ľudí predávať svoje orgány. Samozrejme, je rovnako tragické, že ľudia zomierajú, lebo k dispozícii na transplantáciu je veľmi málo orgánov, je však potrebné, aby sme zvážili obe strany mince.
<SPEAKER ID="172" NAME="Kathy Sinnott" AFFILIATION="IND/DEM">
Vážený pán predsedajúci, byť omilostený od smrti a choroby darom v podobe orgánu je zázračná vec, ale máme nedostatok orgánov. Dospelé kmeňové bunky sú sľubným vývojom, ktorý je hodný spomenutia. Mnoho ľudí, ktorí by inak potrebovali transplantáciu, sa dávajú preč zo zoznamu, keďže sa na opravu ich poškodených orgánov používajú ich vlastné kmeňové bunky. Takisto vo výskume, nové orgány sa vytvorili pre zvieratá s použitím ich vlastných kmeňových buniek. Takéto náhradné orgány nepredstavujú problémy neprijatia pre prijímateľa.
<P>
Rada by som poďakovala spravodajcovi za podporu zmien a doplnení o rovnosti darcovstva orgánov pre ľudí s postihnutím. Výskum Komisie pre práva postihnutých naznačuje, že ľudia s postihnutím sú štyrikrát náchylnejší zomrieť na liečiteľnú chorobu, pričom jednou z týchto podmienok je zlyhanie orgánov. Musíme bojovať proti takejto inštitucionalizovanej diskriminácii a zaistiť spravodlivý, voľný a rovný prístup k darcovstvu orgánov pre všetkých.
<P>
Takisto chcem gratulovať pánovi Derekovi Roweovi a všetkým v Írskej leteckej ambulancii, ktorí napriek tomu, že nedostali od írskej vlády žiadnu podporu, nakoniec budú mať prvú vzdušnú ambulanciu v prevádzke v Írsku do konca roka. Vzor si zobrali z Cornwallskej vzdušnej ambulancie. Úplne prvou misiou Cornwallskej vzdušnej ambulancie bola osoba, ktorá sa utopila a darovala štyri svoje orgány - orgány, ktoré by boli bez leteckej ambulancie stratené.
<SPEAKER ID="173" NAME="Maciej Marian Giertych" AFFILIATION="NI">
(PL) Vážený pán predsedajúci, transplantológia trpí nedostatkom orgánov. Dopyt je vysoký, preto je v nej veľa peňazí. Tam, kde je veľa peňazí, tam dochádza k zneužívaniu. Následne sa objaví nový druh zločinu. Existujú príklady nákupov od chudobných darcov - za pár penny si môžete kúpiť obličky na transplantáciu. Počúvame o tom, že sa zbierajú orgány od popravených osôb, ktoré neboli požiadané o dovolenie. Počujeme o potenciálnych darcoch, o ich únosoch a zabití s cieľom získať orgány. Existujú prípady urýchlenia smrti s cieľom získať orgány. Tomuto sa chcem venovať.
<P>
Odkedy sa objavila veda o transplantáciách, zmenila sa definícia smrti. Kritérium mozgovej smrti sa objavilo, resp. bolo definované po prvýkrát v Bostone v roku 1968. Je známe ako harvardské kritérium. Odvtedy sa objavili nové kritériá mozgovej smrti, pričom každé ďalšie bolo menej reštriktívne. Zastavenie mozgovej činnosti sa nerovná vnímaniu. Je to predpoveď. Na jej overenie sa odpája stroj na podporu života a to samo o sebe spôsobuje smrť. Niekedy sa použije pomoc anestetík na získanie orgánov z údajne mŕtveho tak, aby bolo ich odobratie z mŕtveho tela bezbolestné.
<P>
Potrebná je však prísnejšia, nie liberálnejšia, definícia smrti. Vzatie života jedného na záchranu iného je neprijateľné.
<SPEAKER ID="174" NAME="Harald Ettl" AFFILIATION="PSE">
(DE) Vážený pán predsedajúci, keby sme chceli spojenú zdravotnú politiku, potom prichádza výzva pre Komisiu, aby predložila návrh smernice o darcovstve orgánov a transplantáciách, práve včas. Mimoriadne obmedzená ponuka orgánov, ktorá v niektorých členských štátoch pretrváva, znamená, že mnoho pacientov je tam na zoznamoch čakateľov roky a mnohí z nich umierajú. Keby sme mali len 20 - 30 mŕtvych a živých darcov na milión obyvateľov, Európska únia by mala dostatočnú zásobu orgánov.
<P>
Dosiahnutie toho však závisí od zákonov o transplantácii, ktoré v zásade umožňujú odobratie orgánov po smrti, pokiaľ príslušná osoba nezanechala pokyny o opaku. Len členské štáty s týmto druhom právnej úpravy, a v súčasnosti je ich 11, môžu dúfať, že vyriešia problém na európskej úrovni spravodlivo. Článok 38, alebo skôr návrh jeho zmeny a doplnenia, je v rozpore s takým riešením. V Rakúsku, hoci zásadu odobratia orgánov obsahuje zákon, diskutuje o postupe odborník intenzívnej starostlivosti s psychologickým školením s rodinou zosnulého darcu a tento systém je veľmi úspešný. Ak sa príbuzní postavia proti odobratiu orgánov, ich názor sa rešpektuje.
<P>
Iné prístupy, ako napríklad ten, ktorý sa uplatňuje v najväčšej susednej krajine Rakúska, vedú k zásadným problémom so zásobou orgánov a to robí z celej veci európsky problém. Fungujúci systém získavania orgánov závisí od existencie rovnakého súboru pravidiel v Európe a od opatrení na distribúciu orgánov, ktoré sú transparentné a spravodlivé a môžu byť kontrolované na vnútroštátnej úrovni. Akýkoľvek prístup, ktorým sa nedokážu uplatniť tieto prvky, bude nevypočítateľná strata času a čo je najhoršie, bude tvoriť pochybnú formu podnikania pre chudobné a najmä neeurópske krajiny.
<P>
Viem, o čom hovorím, lebo ako minister zdravotníctva v Rakúsku som bol zodpovedný za túto otázku a naša skúsenosť je dnes pozitívna. Návrh, ktorý je teraz predkladaný Parlamentu nejde dostatočne do hĺbky, aby tento problém vyriešil na európskej úrovni. Očakávam od vás viac a dúfam v to, pani komisárka.
<SPEAKER ID="175" NAME="Johannes Blokland" AFFILIATION="IND/DEM">
. - (NL) Vážený pán predsedajúci, predchádzajúci rečníci už spomenuli, že darovanie orgánov je emotívna záležitosť. Je to tiež vec, ktorá by sa podľa mňa mala riešiť zväčša na úrovni členského štátu. Ale európsky prístup môže mať zmysel, najmä, pokiaľ ide o kvalitatívne kritériá a zdieľanie informácií. Je potrebné, aby sme urobili hrubú čiaru v prípade ilegálneho obchodovania s orgánmi. Iniciatívna správa pána Adamouova je v tomto výrazným prínosom a ďakujem mu za ňu.
<P>
Niektorí poslanci obhajovali zavedenie systému odstupovania, ale ja mám voči tomu vážne výhrady. Nemôžeme nikoho nútiť, aby urobil rozhodnutie o darovaní orgánov, keď potenciálny darca ešte jasne a zodpovedne nezvážil otázky. Som rád, že uznesenie, ktoré je teraz pred nami, robí z tejto záležitosti bod záujmu pre členské štáty.
<P>
Nakoniec, schvaľujem zmeny a doplnenia, ktoré predložila pani Sinnottová, páni Liese a Bowis a ďalší, pokiaľ ide o dokázané výhody používania dospelých kmeňových buniek.
<SPEAKER ID="176" NAME="Anne Ferreira" AFFILIATION="PSE">
(PT) Vážený pán predsedajúci, pani komisárka, chcem najprv zablahoželať pánovi Adamouovi k jeho práci.
<P>
Jedným z cieľov tejto správy je prelomiť prekážky darcovstva orgánov a zaistiť bezpečnosť transplantácie orgánov, prvý problém sa jasne týka sebestačnosti v rámci jednotlivých členských štátov a v rámci Európskej únie. Nedostatok orgánov je problém, ktorému v rôznej intenzite čelia všetky členské štáty. Zatiaľ čo táto situácia, ktorá má tragické následky pre ľudí, ktorí čakajú na transplantáciu orgánov, môže byť jedným z dôvodov ilegálneho obchodovania s orgánmi, nie je jediným. Zdá sa, že pôvodným dôvodom ilegálneho obchodovania s ľudskými orgánmi je ich trhová hodnota.
<P>
S cieľom napraviť túto situáciu, prinajmenšom v rámci Európskej únie, musí byť darcovstvo orgánov vedené tromi základnými zásadami: musí byť neplatené, dobrovoľné a anonymné. Ak nie je komercializácia ľudských orgánov možná, potom bude ilegálne obchodovanie zložitejšie. V snahe vyriešiť tento fundamentálny problém nedostatku orgánov, ako sa zdôrazňuje v správe, je potrebné nielen viesť efektívne kampane na zvýšenie povedomia verejnosti, ale aj zvýšiť povedomie medzi potenciálnymi darcami. Niektoré členské štáty už stoja na čele tejto záležitosti.
<P>
Je potrebné poznamenať, že v prípade darcovstva krvi, ktorej sú v Európe tiež nedostatočné zásoby, sme pred niekoľkými rokmi vyzývali všetky členské štáty, aby vykonávali kampane na podporu darcovstva krvi. Aký bol výsledok tejto žiadosti? Môžeme stavať na tejto skúsenosti a rozšíriť ju a prípadne ju zlepšiť s cieľom zahrnúť darcovstvo orgánov?
<P>
Predsa by som rada zdôraznila pár bodov, ktoré ma trápia: po prvé, karta darcu nie je vhodná na daný účel a po druhé, je potrebné regulovať otázku žijúcich darcov efektívnejšie. Oba body zdôrazňujú ústrednú úlohu, ktorú majú zohrávať lekári a chirurgovia.
<P>
Nakoniec, v správe sa odkazuje na rôzne možnosti dostupného liečenia s využívaním dospelých kmeňových buniek. Chcem pripomenúť aj príležitosti, ktoré sa ponúkajú využívaním krvných kmeňových buniek z pupočnej šnúry v liečbe rakoviny krvi ako náhrady za transplantácie kostnej drene. Nezavrhujme tento prístup. Už som ho spomínala na vašom vypočutí, pani komisárka.
<SPEAKER ID="177" NAME="Hélène Goudin" AFFILIATION="IND/DEM">
(SV) Vážený pán predsedajúci, otázka darcovstva orgánov je eticky citlivá záležitosť a musí sa riadiť národnými hodnotami. Spolupráca cez štátne hranice sa môže uskutočňovať s cieľom zaistiť kvalitu a bezpečnosť, ale voľba toho, či človek daruje alebo prijme orgány, musí byť voľbou jednotlivca alebo jeho rodiny. Táto voľba má často pôvod v kultúrnom kontexte.
<P>
Navrhovaná karta európskeho darcu je neprimeraná, keďže pravidlá súhlasu, umiestnenia a organizačnej štruktúry sa od jedného členského štátu k druhému líšia. Zdravie je a malo by aj naďalej byť národnou otázkou. Napriek tomu je švédska strana Junilistan za dobrovoľnú výmenu orgánov a odborných znalostí medzi existujúcimi organizáciami v členských štátoch.
<P>
Parlamentom navrhované opatrenia na podporu diskusie o darcovstve orgánov, o národných transplantačných horúcich linkách, pozitívna publicita darcovstva v médiách a výchovné športové hviezdy možno hodnotiť pozitívne, ale o týchto iniciatívach musia rozhodovať členské štáty sami na základe prevažujúcej sociálnej klímy v príslušnej krajine.
<SPEAKER ID="178" NAME="Anna Záborská" AFFILIATION="PPE-DE">
(SK) Srdečne gratulujem kolegovi Adamou. Vzhľadom na nedostatok orgánov niektorí neváhajú používať kriminálne metódy. Zo starostlivosti o ľudské bytosti si urobili výhodný obchod s ľudskými orgánmi. Najviac ohrozenou skupinou sú deti.
<P>
Pred dvoma týždňami som vyzvala na Slovensku a teraz vyzývam Európsky parlament a Európsku komisiu na intenzívnu kampaň na zvýšenie ostražitosti rodičov voči nebezpečenstvám, ktoré hrozia ich deťom. Vyhlásme celoeurópsku kampaň pod názvom Viete, kde je teraz vaše dieťa?
<P>
Táto kampaň by mala prebudiť v rodičoch väčšiu zodpovednosť voči svojim deťom. Berme tento problém veľmi vážne. Európska únia musí prijať opatrenia, ktorými bude čeliť cezhraničnému charakteru ilegálneho obchodu s ľudskými orgánmi.
<SPEAKER ID="179" NAME="Gyula Hegyi" AFFILIATION="PSE">
(HU) Neodôvodnene veľký počet ľudí zomiera alebo trpí, lebo nie je k dispozícii včas orgán na transplantáciu. Ale mnohí ľudia nepovažujú použitie svojich orgánov po smrti za etický problém, ak vedia, že sa to môže stať, ale svoje orgány nedarujú z dôvodu nedostatočných informácií. Prirodzene, každý musí urobiť vlastné rozhodnutie sám a nikto ho nemôže zmeniť alebo nútiť. Je však dôležité, aby občania v našich krajinách pochopili, že s rôznymi pravidlami v jednotlivých členských štátoch, ak neurobia opatrenie na darovanie ich orgánov, niektoré krajiny dovolia transplantáciu, zatiaľ čo iné nie. Vítam návrh Európskeho parlamentu, aby právny zástupca rozhodol o použití orgánov po smrti, ak zosnulá osoba nevykonala žiadne iné opatrenie. Ilegálny trh s orgánmi je najhnusnejším zločinom spojeným s transplantáciou orgánov. Musí sa proti tomu vykonať výrazné opatrenie a najmä v tom prípade, keď ho podporujú tí, ktorí sú označovaní za spojencov západu, by bolo zakrývanie týchto zločinov kolektívnou hanbou.
<SPEAKER ID="180" NAME="Siiri Oviir" AFFILIATION="ALDE">
(ET) Transplantácie orgánov sa musia uskutočňovať rýchlo. Medzi odobratím a transplantáciou nesmie prejsť viac ako pár hodín. Preto vo zvyšovaní darcovstva orgánov zohráva dôležitú úlohu verejné povedomie a verejná mienka.
<P>
Darcovstvo orgánov a transplantácie sú lekárske postupy a s cieľom, aby sa ďalej rozvíjali, je nevyhnutné zapojenie a väčšie povedomie verejnosti. Zdá sa, že najefektívnejšími prostriedkami zvyšovania pripravenosti verejnosti by bolo zvýšenie vedomostí o otázkach transplantácií vo verejnosti a v médiách. To musí byť prvý krok.
<P>
Po druhé by som rada zdôraznila, že v prípade, ak v súčasnosti neexistuje koordinácia výmeny orgánov na európskej úrovni, by bolo dôležité zaviesť v tejto oblasti zlepšenia, najmä so zreteľom na koordináciu systému pre výmenu orgánov, ako v súčasnosti existuje medzi členskými štátmi, napríklad prostredníctvom európskej karty darcu alebo európskej horúcej linky.
<SPEAKER ID="181" NAME="Sylwester Chruszcz" AFFILIATION="NI">
(PL) Vážený pán predsedajúci, vidím, že vo všeobecnosti sa všetci zhodujeme, že transplantácie orgánov sa nesmú stať komerčnou činnosťou. Akékoľvek komerčné využitie orgánov je jednoducho neetické a v rozpore so základnými ľudskými hodnotami. Obrovský dopyt po orgánoch na transplantáciu môže viesť k patologickým javom alebo dokonca k zločinu. Celá Európa bola nedávno šokovaná tými časťami knihy Carly Del Ponteovej, v ktorých hovorila o albánskych teroristoch, ktorí použili srbských obyvateľov Kosova na komerčné transplantácie. Toto je otázka, ktorú by mal riešiť Európsky parlament a členské štáty. Verím, že pre darovanie a pre transplantáciu orgánov musí byť vždy základom informovaný súhlas darcu. Existuje potreba zaistiť také riešenie, ktoré musí byť v Európe normou.
<SPEAKER ID="182" NAME="Péter Olajos" AFFILIATION="PPE-DE">
(HU) Ďakujem vám, pán predsedajúci. Dámy a páni, možno nie každý vie, že prvú transplantáciu orgánu na svete uskutočnila vo Viedni v roku 1902 osoba s maďarským pôvodom, Imre Ulmann. Toto jedinečné spojenie s rakúskym kapitálom odvtedy existuje a to tak pevne, že hoci personálne a technické zdroje sú zhruba rovnaké, maďarské transplantácie pľúc sa stále vykonávajú vo Viedni. A prečo nie? Stojí to trikrát viac a dokonca aj počet pacientov je obmedzený. Nie sú pochybnosti o tom, že do oddelení intenzívnej starostlivosti v európskych nemocniciach treba vymenovať koordinátorov transplantácií. Ich počet v Maďarsku je v súčasnosti presne nula, v Španielsku ich je údajne 156. Pokiaľ ide o transplantácie srdca, moja krajina dosahuje vynikajúce výsledky, vedie si dobre v medzinárodných porovnaniach, ale sme na spodku zoznamu v Európe. Dôvodom je nedostatok darcov, nedostatočné vybavenie, letecké cestovanie a nedostatočné ľudské zdroje. Dúfam, že táto správa pomôže riešiť tieto anomálie, keďže problém neleží v našich srdciach ale v našich mysliach. Ďakujem vám a navrhujem, aby bola správa schválená.
<SPEAKER ID="183" NAME="Catherine Stihler" AFFILIATION="PSE">
Vážený pán predsedajúci, chcela by som poďakovať spravodajcovi za jeho správu.
<P>
Dnes čaká v Škótsku 700 ľudí na transplantáciu orgánu: to znamená 700 rodín čakajúcich na telefonát, ktorý by mohol zabezpečiť prežitie ich milovaných.
<P>
Potreba konsenzu v prípade tejto citlivej veci je dôležitá a je to smutný deň, keď sa na tom členské štáty nevedia dohodnúť. Bola by som rada, aby bol systém darcovstva orgánov, ako povedal pán Matsakis, systém, do ktorého sa každý rozhodol prispieť, pokiaľ nepožiadal o vyradenie. To by pomohlo na strane zásoby, najmä pre mladých a pre ľudí patriacich k etnickým menšinám, kde sú nedostatky najnaliehavejšie. Taký systém by pomohol zachraňovať európske životy. Hoci vítam akčný plán Komisie, presvedčme sa, že to nie je príliš málo a príliš neskoro.
<SPEAKER ID="184" NAME="Androulla Vassiliou">
členka Komisie. - Vážený pán predsedajúci, toto bola veľmi zaujímavá a živá rozprava a žiaden div, keď vezmeme do úvahy závažnosť a význam tohto problému.
<P>
Nastolených bolo veľa otázok. Pokúsim sa vyjadriť sa k niektorým z nich. Nekomercializácia orgánov je veľmi dôležitou otázkou a verím a súhlasím, že darovanie orgánov by malo prebiehať na nezištnom a dobrovoľnom základe. Preto by, samozrejme, mali byť karty darcu dobrovoľné a to isté platí pre európsku kartu darcu, ktorú plánujeme zaviesť v našom akčnom pláne.
<P>
V niektorých členských štátoch existujú osvedčené postupy a tieto osvedčené postupy by sa mali zdieľať s inými členskými štátmi na prospech všetkým. Uisťujem vás, že smernica Komisie o kvalite a bezpečnosti bude dostatočne flexibilná, aby neovplyvňovala darcovstvo a zároveň zaistila dodržiavanie základných požiadaviek v celej Európskej únii. Takisto chcem potvrdiť, že do smernice bude zahrnutá možnosť sledovať pôvod orgánov.
<P>
Súhlas na darovanie je osobitne citlivou záležitosťou, pri ktorej treba rešpektovať miestne a kultúrne postoje k darcovstvu a transplantácii. V tomto bode chcem upozorniť, že národné orgány sú zodpovedné za rozhodnutia o právnych požiadavkách a postupoch, ktoré sa týkajú súhlasu s darcovstvom vo vlastnom členskom štáte, a za zaistenie toho, aby si boli občania vedomí svojich práv v tejto oblasti.
<P>
Rada by som povedala, že používanie kmeňových buniek z pupočnej šnúry sa preukázalo ako užitočné pri liečbe niektorých zhubných ochorení, ako napríklad rakovina. Komisia podporuje rozvoj bánk pupočnej krvi a používanie tejto technológie.
<P>
Takisto si myslím, že je veľmi dôležité, aby sme zvýšili povedomie medzi európskymi občanmi, aby sme podporili zvýšenie objemu darovania počas života aj po smrti, lebo takýmto spôsobom, ako som povedala už na začiatku, nepriamo budeme bojovať proti ilegálnemu obchodovaniu. S cieľom zabrániť turizmu z dôvodu transplantácie považujem za veľmi dôležité, aby občania boli oboznámení s ohrozeniami týkajúcimi sa bezpečnosti a istoty orgánov a etickými otázkami, ktoré môžu vzniknúť. Ako vieme, v mnohých tretích krajinách sú veľmi chudobní a zraniteľní ľudia využívaní na odobratie orgánov.
<P>
Nakoniec, vážení poslanci, by som vám opäť rada poďakovala za to, že ste nám poskytli takú konštruktívnu správu. Najmä chcem zdôrazniť zásadný cieľ zachraňovať životy pri uznávaní dôležitých vedeckých pokrokov v oblasti darcovstva orgánov.
<P>
Preto sa teším na pokračovanie našej úzkej a konštruktívnej spolupráce a na predstavenie návrhu Komisie tomuto Parlamentu neskôr tohto roku.
<SPEAKER ID="185" NAME="Adamos Adamou" LANGUAGE="EL">
Vážený pán predsedajúci, dovoľte mi poďakovať sa všetkým, ktorí prehovorili na túto mimoriadne citlivú tému a dovoľte mi vyjadriť niekoľko poznámok.
<P>
Pán Maaten a ďalší hovorili o európskej karte darcu, ktorú sme prijali ako doplnok k tomu, čo sa poskytuje v členských štátoch. Pán Maaten citoval niekoľko správnych čísel: 80 % občanov, ktorí sa zúčastnili prieskumu, bolo za, ale len 12 % z nich má kartu darcu. Iná štatistika by nám mala spôsobovať starosti: z tých, ktorí mali kartu darcu, 50 % nedarovalo svoje orgány z dôvodu, že ich rodiny odmietli, keď nastal čas stať sa darcami. Existujú teda problémy, o ktorých si nemôžeme byť istí, že sa vyriešia vďaka európskej karte darcu.
<P>
Pokiaľ ide o bod, ktorý nastolil pán Matsakis o "predpokladanom súhlase", v tomto prípade je to vecou členských štátov. Podľa môjho kolegu, poslanca, ktorý hovoril o Škótsku, predpokladaný súhlas rieši problém. Je na členských štátoch, aby sa rozhodli či také opatrenie príjmu. Nemali by sme zabúdať na zásadu subsidiarity. V tomto prípade musíme pozerať na to, ktoré systémy uspeli, aby sme si mohli vymieňať skúsenosti a postupy, ako v prípade Španielska, na ktoré odkazovala pani Sornosaová Martínezová. Prečo nemáme v rôznych nemocniciach koordinátorov, špecializovaných lekárov a sestry schopné rozoznať potenciálnych darcov tak, aby mohla prebiehať transplantácia a my by sme tak vytvárali dostupnosť orgánov? Pani Aukenová, ktorá tu v tejto chvíli nie je, povedala, že nikdy nebudeme schopní naplniť nedostatok v oblasti darovania orgánov. Moja odpoveď ako lekára a vedca je, že možno sa takého dňa nedožijem, alebo budúce generácie nie, ale v nasledujúcich desaťročiach budeme schopní vyrobiť orgán, ktorý chceme, z buniek jednotlivca, ktorý ho potrebuje, napríklad z jeho kože alebo odinakiaľ.
<P>
Pani komisárka, hovorili ste o krvných bunkách z pupočnej šnúry a o ich skladovaní. Dovoľte mi teraz upozorniť, že naozaj nesmieme dovoliť, aby padli do rúk súkromných spoločností pracujúcich s cieľom zisku. V mojej krajine, na Cypre, poskytuje túto službu bezplatne nadácia Karaiskakio. Existujú aj tri súkromné firmy, ktoré účtujú pacientom poplatky za skladovanie krvných buniek z pupočnej šnúry. Tieto bunky sú aj prekurzorom a kmeňovými bunkami. Sú veľmi cenné, ako viete.
<P>
Čo môžem povedať o poznámke v súvislosti s cestovaním? Môj kolega poslanec sa odvolával na správu od Carly Del Ponteovej. Aby som bol úprimný, očakával som, že túto správu uvidím skôr. Prirodzene, že je ešte väčším dôkazom toho, že ilegálne obchodovanie sa uskutočňuje v rozšírenej Európe.
<P>
Ešte raz vám všetkým ďakujem. Myslím, že teraz nastal čas, aby sme my ako európski občania prijali kroky. Musíme sa zmobilizovať, skoordinovať, zvýšiť povedomie ľudí okolo nás a stať sa dobrým príkladom: my sami sa musíme stať darcami orgánov.
<SPEAKER ID="186" NAME="Predsedajúci">
Rozprava sa skončila.
<P>
Hlasovanie sa uskutoční v utorok 22. apríla 2008.
<P>
Písomné vyhlásenia (pravidlo 142)
<SPEAKER ID="187" NAME="Slavi Binev  " AFFILIATION="NI">
písomne. - (BG) Týmto by som rád vyjadril moju hlbokú spokojnosť so správou, ktorú predložil pán Adamou. Podporujem stanovisko, že zníženie nedostatku orgánov je hlavnou výzvou, ktorej čelia členské štáty EÚ, pokiaľ ide o transplantácie orgánov.
<P>
Moji kolegovia zo strany ATAKA, Dimitar Stoyanov a Desislav Chukolov, a ja sme 9. 4. 2008 predložili písomné vyhlásenie o podpore informovaného súhlasu s darcovstvom orgánov, tkanív a buniek v Bulharsku, v ktorom sme vyzývali Európsku úniu, aby predložila návrh o kvalite a bezpečnosti darcovstva orgánov. Zavedenie európskej karty darcu ako doplnenia k existujúcim národným systémom prispeje k rýchlej identifikácii darcov a tak zvýši dostupnosť potrebného transplantačného materiálu. Verejné povedomie o darcovstve orgánov a transplantáciách a zavedenie jednotnej legislatívy EÚ a prísne opatrenia trestného stíhania proti tým, ktorí sú zapojení do ilegálneho obchodovania s orgánmi vrátane opatrení proti zdravotníckemu personálu, budú slúžiť ako ochrana postupov darovania a informovaného súhlasu.
<P>
Ešte raz vám gratulujem k správe.
<SPEAKER ID="188" NAME="Titus Corlăţean  " AFFILIATION="PSE">
písomne. - (RO) Podpora návrhu uznesenia Európskeho parlamentu o politických opatreniach na úrovni Európskej únie o darcovstve orgánov a transplantáciách.
<P>
Žiadam, aby Európska komisia predložila komplexnejšiu smernicu, ktorou by sa stanovovali kvalitatívne a bezpečnostné požiadavky týkajúce sa darcovstva a prepravy orgánov v Európskej únii. Táto smernica by obsahovala aj postupy na zabránenie možnému zneužitiu.
<P>
Nový právny akt by mal doplniť a posilniť snahy členských štátov zlepšiť súčasnú situáciu uvedením línií dodržiavania súladu na európskej úrovni berúc do úvahy napredovanie medicíny.
<P>
Trvám na zapojení členských štátov vrátane členského štátu, z ktorého pochádzam, Rumunska, do vzdelávania občanov predstavovaním výhod darcovstva orgánov a uznávaním skutočnosti, že darcovstvo orgánov a transplantácie znamenajú zachránené životy.
<P>
Takisto podporujem zapojenie Európskej komisie v organizovaní verejných diskusií spolu s príslušnými európskymi mimovládnymi organizáciami s cieľom určiť najlepšie riešenia, pokiaľ ide o komunikačné kampane aj rešpektovanie skúseností a osvedčených postupov členských štátov.
<P>
V takých prípadoch je rozhodujúca rýchlosť reakcie. Je potrebná lepšia organizácia zdravotníckych systémov na vnútroštátnej úrovni, ako aj zabezpečiť, aby bol zdravotnícky personál citlivý v prípade takýchto naliehavých prípadov.
<SPEAKER ID="189" NAME="Neena Gill  " AFFILIATION="PSE">
písomne. - Toto je veľmi dôležitá správa a skutočná príležitosť zachrániť životy. Chronický nedostatok orgánov v celej Európe spôsobuje 60 000 zbytočných úmrtí.
<P>
Preto sú potrebné naliehavé opatrenia:
<P>
1. Odstránenie obmedzení v darcovstve orgánov a zvýšená spolupráca medzi členskými štátmi a počtom kvalitných bezpečných orgánov dostupných na transplantáciu. Čo je potrebné, to je smernica Komisie, ktorou sa pridáva hodnota a stanovujú sa spoločné kvalitatívne a bezpečnostné normy v EÚ, ktoré dopĺňajú existujúce opatrenia v členských štátoch.
<P>
2. Podpora členských štátov, aby prijali systém "vyradenia" namiesto "zaradenia" do darovania orgánov. To by zväčšilo povedomie o nedostatkoch a umožnilo by väčšiemu počtu ľudí aktívne zvažovať ich stanovisko k tejto otázke.
<P>
3. Úplne podporujem dôraz, ktorý sa v tejto správe kladie na ilegálne obchodovanie s orgánmi. Osobitne som znepokojená, že práve najchudobnejší sa stávajú terčom na darovanie orgánov. Musíme ukončiť toto kruté využívanie chudoby a ochrániť nevinné obete, ktoré sú manipulované tak, aby sa vzdali svojich orgánov. Toto nie je len problém rozvojových krajín ale aj východnej Európy. Rada by som videla dôrazné opatrenia uplatňované prostredníctvom Europolu a Interpolu na potlačenie tohto ilegálneho obchodu.
<SPEAKER ID="190" NAME="Katalin Lévai  " AFFILIATION="PSE">
písomne. - (HU) Vítam správu pána Adamosa Adamouova o darcovstve orgánov a o obchode s orgánmi. Hoci technická expertíza v tejto oblasti je v členských štátoch často na veľmi odlišných úrovniach, používanie ľudských orgánov na transplantáciu sa v ostatných desaťročiach dramaticky zvýšilo. V západnej Európe je na zozname čakateľov približne 40 000 ľudí a výsledkom toho prekvitá obchod s orgánmi ako forma živobytia v najchudobnejších oblastiach krajín východnej Európy.
<P>
Európska karta darcu predstavuje správne riešenie právnych otázok darcovstva, na ilegálne obchodovanie s orgánmi je však potrebné uplatňovať prísnejšie opatrenia. Ak zvážime, že napriek izolovaným snahám neexistuje jednoducho použiteľný systém pre orgány dostupné na transplantáciu ani na vnútroštátnej úrovni, je dôležité zaviesť certifikát, podobný schengenskému systému, prístupný na internete, platný v celej Únii, podporovaný lekárskym stanoviskom a jednotná transplantačná databáza Únie. Certifikované zariadenia zapojené do zákonného transplantovania ľudských orgánov by mali stále k dispozícii tieto život poskytujúce informácie a mohli by tvoriť dvojstranné dohody, pričom chudobní a zraniteľní by boli ochránení od toho, aby sa stali obeťami ilegálneho obchodovania s orgánmi.
<P>
Vytvorenie databázy je absolútnou nevyhnutnosťou, aby sa mohli využívať orgány dostupné v niekoľkých krajinách a preto je rozhodujúce, aby členské štáty ukončili právne predpisy, ktorými sa to zakazuje.
<P>
Takisto je dôležité, aby zostalo darcovstvo orgánov prísne nekomerčné, ale musia sa definovať podmienky, podľa ktorých sa môže ponúknuť finančná náhrada.
<SPEAKER ID="995" NAME="Joseph Muscat  " LANGUAGE="MT">
Akýkoľvek nedostatok alebo oneskorenie v opatreniach v odvetví darcovstva orgánov stojí životy, ktoré by mohli byť zachránené.
<P>
Ako Európania sa môžeme navzájom veľa učiť. Okrem toho krajiny so skúsenosťami a infraštruktúrou v tomto sektore môžu pomôcť iným krajinám, ako Malte, ktoré možno nemajú kritické množstvo, najmä v prípadoch zriedkavých podmienok.
<P>
Nedávno boli obyvatelia ostrovov Malta a Gozo dojatí prípadom Jamieho Zammita. Jamie má problémy nájsť darcu, ktorý by ho zachránil zo stavu známeho ako Fanconiho anémia, lebo na Malte v súčasnosti nemáme register darcov kostnej drene.
<P>
Maltská vláda teraz oznámila, že plánuje vytvoriť takýto register. To je dobrá správa. Ale aby sme ho mohli vytvoriť, potrebujeme špeciálny postup typizácie HLA-antigénov, ktorý ešte na Malte neexistuje a takisto potrebujeme dlhodobú odbornú prípravu v iných krajinách, aby sa to mohlo zaviesť.
<P>
Vyzývam, aby v rámci európskej solidarity, bola Malte poskytnutá všetka pomoc, ktorú potrebuje, najmä do chvíle, keď v našej krajine bude vytvorený tento systém, aby sme mohli zachrániť čo najviac nevinných životov.
<SPEAKER ID="191" NAME="Daciana Octavia Sârbu  " AFFILIATION="PSE">
písomne. - (RO) Núdza v oblasti orgánov, ktorá vedie k rýchlemu rozvoju merkantilizmu a turizmu z dôvodu hľadania orgánov, predstavuje významný problém zdravotníctva, ktorým sa zaoberá Európska únia. Ilegálne obchodovanie s orgánmi je spôsobené kombináciou faktorov, akými sú chudoba, korupcia a kriminalita, čo je dôvodom, prečo sú krajiny východnej Európy najviac vystavené tomuto javu. S cieľom zamedziť tomuto tzv. transplantačnému turizmu sa v správe Výboru pre životné prostredie požaduje, aby sa darcovstvo orgánov vykonávalo nezištne a dobrovoľne bez toho, aby sa stalo zdrojom zisku pre darcov. Členské štáty by mali podniknúť kroky na ochranu najchudobnejších a najzraniteľnejších darcov, aby sa nestali obeťami ilegálneho obchodovania s orgánmi.
<P>
Napriek tomu existujú výrazné rozdiely medzi členskými štátmi EÚ, pokiaľ ide o spôsoby, ktorými organizujú činnosti darcovstva a transplantácie, komunitu darcov a zdroje získavania orgánov. Napríklad nízky počet darcov v Rumunsku je spôsobený neexistenciou účinného systému na identifikovanie darcov a lekárov pripravených koordinovať organizáciu transplantácie. Z tohto dôvodu je európsky priemer počtu darcov 20, v Rumunsku je to len 0,5. Potrebujeme primerané technické a logistické infraštruktúry, ako aj psychologickú a organizačnú podporu na zníženie rozdielov medzi dopytom a ponukou.
<SPEAKER ID="994" NAME="Richard Seeber  " LANGUAGE="DE">
V súčasnosti je na transplantáciu zaregistrovaných v Rakúsku takmer tisíc pacientov. Žiaľ, nie všetci títo vážne chorí pacienti dostanú transplantát, ktorý by ich mohol zachrániť.
<P>
Každoročne zomrie z dôvodu veľmi obmedzeného počtu dostupných darcovských orgánov približne 150 pacientov, ktorí čakajú na transplantáciu. Nedostatok orgánov je zásadnou výzvou, ktorej Európa čelí. Práve preto potrebujeme smernicu o kvalite a bezpečnosti darcovstva orgánov. Rovnako však potrebujeme spoluprácu medzi členskými štátmi a výmenu osvedčených postupov. V súčasnosti existujú výrazné rozdiely v rámci Európy v počte darovaných orgánov a v kvóte transplantácií. Spolupráca členských štátov by sa mala zameriavať na objavovanie najúčinnejších systémov, na výmenu skúseností a na podporu dobre fungujúcich postupov. Členské štáty sa musia navzájom veľa učiť.
<P>
Som presvedčený, že živé darcovstvo by malo vždy zostať doplnkom k darcovstvu po smrti. Okrem toho je dôležité, aby darovanie zostalo dobrovoľné a neplatené. Peňažné transfery medzi darcom a prijímateľom sú neprijateľné. Komisia a členské štáty musia podniknúť opatrenia na efektívnejší boj proti transplantačnému turizmu a ilegálnemu obchodu s orgánmi.

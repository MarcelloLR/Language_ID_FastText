<CHAPTER ID="006-01">
1. Európsky rok dobrovoľníckej práce (2011) (
<P>
- Pred začiatkom hlasovania:
<SPEAKER ID="094" NAME="Marco Scurria" LANGUAGE="IT">
Vážená pani predsedajúca, dámy a páni, najprv by som chcel poďakovať Parlamentu, všetkým výborom, spravodajcom a tieňovým spravodajcom za prácu na tejto správe.
<P>
Pripravili sme správu, ktorá zvyšuje profil dobrovoľníckeho sektora. V celej Európe pôsobí v tejto oblasti 100 miliónov ľudí, ktorí každý deň nezištne venujú svoj čas pre dobro iných a nášho spoločenstva.
<P>
Túto prácu sme urobili preto, aby sme zvýšili rozpočet a zlepšili činnosť na miestnej úrovni a na úrovni EÚ v prospech združení.
<P>
Chcel by som sa poďakovať pánovi Šefčovičovi a švédskemu predsedníctvu za vynikajúcu prácu, ktorú sme spolu odviedli.
<P>
Myslím, že tento rok sa Parlament začne skutočne zaujímať o túto oblasť, ktorú niekto nazval chrbtovou kosťou našej spoločnosti.
<P>
Ešte raz by som sa chcel poďakovať všetkým, ktorí pracovali na tejto dôležitej správe.

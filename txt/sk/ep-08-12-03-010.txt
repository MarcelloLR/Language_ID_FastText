<CHAPTER ID="010">
Program práce
<SPEAKER ID="017" NAME="Predseda">
Konečné znenie návrhu programu tejto schôdze, ktorý navrhla konferencia predsedov na svojom zasadnutí vo štvrtok 20. novembra 2008 v súlade s článkami 130 a 131 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
Streda
<P>
Konfederatívna skupina Európskej zjednotenej ľavice - Nordická zelená ľavica a Skupina zelených/Európska slobodná aliancia navrhujú odloženie hlasovania o správe pani De Keyserovej o účasti Izraela na programoch Spoločenstva aj hlasovania o návrhoch uznesenia v súvislosti s touto témou.
<SPEAKER ID="018" NAME="Francis Wurtz">
v mene skupiny GUE/NGL. - (FR) Vážený pán predseda, naša žiadosť vychádza z veľmi jasného faktu, ktorý je každému známy. Minulý rok koncom mája odišla oficiálna delegácia nášho Parlamentu, ktorá zastupovala všetky politické skupiny, do Izraela a navštívila palestínske územia vrátane Gazy.
<P>
Delegácia na základe zistení na tomto území po skončení návštevy jednohlasne prijala vyhlásenie. Toto vyhlásenie obsahuje:
<P>
"Sme hlboko presvedčení, že bez prejavov dobrej viery premenených do hmatateľných zlepšení na tomto území zatiaľ nie je vhodná doba na upevnenie vzťahov medzi EÚ a Izraelom".
<P>
(FR) Odvtedy však nie sú zjavné žiadne výrazné náznaky zlepšenia, práve naopak. Preto si myslíme, že by bolo dnes veľmi zlým signálom, keby sme hlasovali za odporúčanie, ktoré predložila Rada.
<P>
Naša skupina navrhuje, aby sme toto hlasovanie odložili dovtedy, kým v politike Izraela a na jeho území nebude dôkaz týchto zlepšení, ktoré pred pár mesiacmi jednohlasne požadovala delegácia zastupujúca náš Parlament.
<SPEAKER ID="021" NAME="Daniel Cohn-Bendit" LANGUAGE="DE">
Vážený pán predseda, dámy a páni, niekedy musíme prijať veľmi ťažké rozhodnutia. Myslím si, že diskusia, ktorú vedieme v Európe - tu v Parlamente - o Izraeli a Palestíne, je vždy veľmi náročná.
<P>
Keď prijímame rozhodnutia, musíme v skutočnosti myslieť aj na budúcnosť. Bola by to katastrofa, keby tento Parlament hlasoval proti uzneseniu na posilnenie spojenia medzi Izraelom a Európskym parlamentom. Opakujem, bola by to katastrofa hlasovať proti uzneseniu. Katastrofou by však bolo aj hlasovať za uznesenie, keď všetci vieme, aká zložitá a chúlostivá je táto situácia. Pred 14 dňami som bol v Izraeli a sám som videl, že Izraelčania aj Palestínčania sú skutočne na konci svojich síl. Bola by to katastrofa povedať nie a prehĺbiť tak sklamanie Izraelčanov. A takisto by bola katastrofa povedať áno a prehĺbiť tak sklamanie Palestínčanov. Preto, ak sme rozumní, odložme hlasovanie. Pretože musíme ešte diskutovať, musíme konať. Niekedy je rozumnejšie pokojne pokračovať v diskusii, než emotívne a príliš rýchlo prijať rozhodnutie, ktoré niektorej zo strán prinesie nespokojnosť a sklamanie.
<P>
V Európe máme funkciu sprostredkovateľa a tejto funkcie sa musíme držať. Preto navrhujeme odložiť toto hlasovanie. Byť rozumný niekedy znamená čakať.
<SPEAKER ID="022" NAME="José Ignacio Salafranca Sánchez-Neyra" LANGUAGE="ES">
Vážený pán predseda, v tejto súvislosti musím uviesť, že Výbor Európskeho parlamentu pre zahraničné veci vrátane spravodajkyne pani de Keyserovej hlasoval v tejto veci veľkou väčšinou za správu pani de Keyserovej.
<P>
Ako sme to včera povedali izraelskej ministerke zahraničných vecí na stretnutí s Výborom pre zahraničné veci, chápeme veľké znepokojenie tohto Parlamentu nad ponižovaním a bezmocnosťou palestínskeho ľudu.
<P>
Práve z tohto dôvodu sa však, pán predseda, domnievame, že Parlament musí zaujať stanovisko v prvom rade prostredníctvom uznesenia. Môžem oznámiť, že naša politická skupina prijme pozmeňujúce a doplňujúce návrhy, ktoré predložili ľavicoví poslanci s cieľom nadviazať vzťahy. Vážený pán Wurtz, tu nejde o zlepšovanie vzťahov s Izraelom, ale o hlasovanie za uznesenie a súhlas, ktorý musí Európsky parlament dať na základe právomocí, ktoré získal podľa Zmlúv, rokovaniam, ktoré uskutočnila Európska komisia a 27 členských štátov.
<P>
Preto sa domnievame, pán predseda, že Európsky parlament musí zaujať pevné stanovisko k otázke mieru - mieru na Blízkom východe - a musí odsúhlasiť dohodu o vedeckej a technickej spolupráci s Izraelom. Tento bod preto musí zostať na programe dnešnej plenárnej schôdze, keďže o tom rozhodla samotná konferencia predsedov politických skupín.

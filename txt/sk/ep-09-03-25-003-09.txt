<CHAPTER ID="003-09">
9. Dohoda o partnerstve ES - Cariforum (hlasovanie) 
<SPEAKER ID="100" NAME="Ignasi Guardans Cambó" AFFILIATION="ALDE">
Vážená pani predsedajúca, čo sa týka pozmeňujúceho a doplňujúceho návrhu 13, ktorý sa má pridať za odsek 22, chcel by som, aby sa tento pozmeňujúci a doplňujúci návrh pokladal za doplnenie a nie za nahradenie pôvodného textu. Pod touto podmienkou by sme ho mohli podporiť.
<P>
Ak dovolíte, ten istý pozmeňujúci a doplňujúci návrh a rovnaký návrh mojej skupiny by sa v podstate mohli vzťahovať na jeden pozmeňujúci a doplňujúci návrh v každej správe, o ktorej máme hlasovať. Neviem, či môžem prečítať zoznam týchto pozmeňujúcich a doplňujúcich návrhov, alebo či chcete, aby som v každom prípade vystúpil s rovnakou požiadavkou. Záleží na vás.
<SPEAKER ID="101" NAME="Predsedajúca">
Vážený pán Guardans Cambó, vezmeme to ako skúšku. Musím sa opýtať tých, ktorí navrhli tento pozmeňujúci a doplňujúci návrh, či súhlasia s vaším doplnením.
<SPEAKER ID="102" NAME="Caroline Lucas" AFFILIATION="Verts/ALE">
Vážená pani predsedajúca, odpoveď je "áno".
<P>
(Ústny pozmeňujúci a doplňujúci návrh bol prijatý.)
<P>
- Pred hlasovaním o pozmeňujúcom a doplňujúcom návrhu 2:
<SPEAKER ID="104" NAME="Ignasi Guardans Cambó" AFFILIATION="ALDE">
Vážená pani predsedajúca, mám ústny pozmeňujúci a doplňujúci návrh k pozmeňujúcemu a doplňujúcemu návrhu 2, a to konkrétne vypustenie poslednej vety z dôvodu presnosti, pretože táto veta už nie je presná. Vypustili by sme vetu "Domnieva sa, že toto monitorovanie by sa malo začať po schválení každej dočasnej DHP". V tomto prípade to už neplatí. Toto je úplná DHP, nie dočasná DHP, takže z dôvodu faktickej reality by sme chceli túto vetu vypustiť.

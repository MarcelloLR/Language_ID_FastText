<CHAPTER ID="004-09">
9. Aktívny dialóg s občanmi o Európe (
<P>
- Pred začiatkom hlasovania
<SPEAKER ID="110" NAME="Gyula Hegyi">
spravodajca. - Vážený pán predsedajúci, budem veľmi stručný. Na moje odporúčanie sa socialisti, ktorí sú členmi Výboru pre kultúru a vzdelávanie, zdržali konečného hlasovania o tejto správe.
<P>
Ako spravodajca som bol pomerne nespokojný s výsledkom hlasovania o pozmeňujúcich a doplňujúcich návrhoch. Mnohé originálne a priekopnícke myšlienky boli prehlasované inými politickými skupinami. Podľa môjho názoru by dokument z vlastnej iniciatívy mal byť odvážny, niekedy dokonca provokatívny, bez starých dogiem. Mal som v úmysle zdržať sa hlasovania a apeloval som na svojich kolegov a kolegyne, aby sa takisto zdržali hlasovania v pléne, ale moje múdre a tolerantné kolegyne ma presvedčili, že to nie je dobrý nápad a že aj oslabená správa je lepšia ako nič. Preto by som chcel požiadať Parlament, aby podporil správu v jej súčasnej podobe s nádejou, že v budúcnosti bude šanca zlepšiť ju.

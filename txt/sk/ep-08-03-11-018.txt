<CHAPTER ID="018">
Pokračovanie po preskúmaní Lamfalussyho procesu (diskusia)
<SPEAKER ID="303" NAME="Predsedajúci">
Ďalším bodom je diskusia o
<P>
ústnej otázke od Pervenche Berèsovej v mene Výboru pre hospodárske a menové veci pre Radu: Pokračovanie po preskúmaní Lamfalussyho procesu - B6-0011/2008)
<P>
ústnej otázke od Pervenche Berèsovej v mene Výboru pre hospodárske a menové veci pre Radu: Pokračovanie po preskúmaní Lamfalussyho procesu - B6-0012/2008)
<SPEAKER ID="304" NAME="Pervenche Berès">
autorka. - (FR) Vážený pán predsedajúci, pán úradujúci predseda Rady, ďakujem Vám veľmi pekne pán komisár za Vašu účať. Avšak očakávali sme pána komisára McCreevyho - ako iste viete alebo ste mohli tušiť. Môžete mu povedať, že Parlament naozaj nechápe prečo dnes nie je na tejto diskusii. Počula som, že sa domnieva, že to nie je dobrý spôsob diskutovať o tejto záležitosti s Európskym parlamentom, predtým ako sa prediskutuje v Európskej rade alebo predtým ako ho Európska rada prediskutuje. Avšak táto téma bola na programe Rady Ecofin a predbežné závery sa šíria po celom Bruseli a pravdepodobne aj po iných európskym hlavných mestách.
<P>
Tu, na plenárnom zasadnutí budeme zajtra pripravovať diskusiu pre Európsku Radu, tak prečo, keď príde na finančné trhy nemôžeme pripravovať tieto otázky spolu s Európskym parlamentom? Tomuto nerozumieme, pokiaľ pán komisár práve nebojuje v Írsku za Lisabonskú zmluvu, ale ak aj áno, tak nás o tom aspoň mal informovať. Ak si pripravuje svoju budúcnosť tak sme nato zvedaví aj my. Myslím si, že ak chce pán komisár McCreevy obhajovať transparentnosť na finančných trhoch mal by začať tým, že bude úprimný o svojom diári!
<P>
Finančná inovácia je dôležitá záležitosť. Taktiež si myslím, že je čas aby sme v tomto Parlamente začali konať na potrebe nariadenia. Často sa nám hovorí: ak budete regulovať finančné trhy, kapitál odíde z Európy. Dnes, ako hovorí môj americký kolega, podľa mňa nevidíme miznutie kapitálu, ale miznutie dôsledkov rizikových hypoték.
<P>
Keď prikročíme k tejto diskusii, chceme tak urobiť s tromi vecami v mysli: očividne fungujúce finančné trhy, ale aj skutočnú kapacitu na financovanie hospodárstva a schopnosť predvídať potreby finančných trhov na stabilitu a ochranu voči systémovým rizikám. V tomto duchu sme sa pustili do príprav na Európsku radu, s myšlienkou, že európska menová politika možno reagovala dobre na začiatku krízy, ale dnes, svojím spôsobom, bol európsky organ dohľadu nachytaný - a to nás trápi.
<P>
Keď sa pozrieme na záležitosti, o ktorých sa bude diskutovať na najbližšej Európskej rade, zaujíma nás: aký schopný naozaj sme na európskej úrovni predvídať krízu? Ľudia hovoria o systéme včasného upozornenia, ale to čo naozaj vidíme je, že ľudia, ktorí sú schopní na trhoch spustiť alarm, sa volajú Goldman Sachs. Zoberieme si preto z toho nejaké ponaučenie na spôsob akým Európa postupuje?
<P>
Všade počúvam veľa rečí o transparentnosti. Všetci sme za transparentnosť, ale čo z tej výzvy na transparentnosť keď, za posledných osem mesiacov, boli všetky veľké investičné banky vyznané aby zverejnili svoje údaje a svoje zhodnotenie miery rizika? Oni to nemôžu urobiť, pretože za tým leží výzva v podobe reputácie a bezpochyby v podobe hodnoty, výzva s ktorou je veľmi ťažké poradiť si.
<P>
Preto keď počujem ľudí hovoriť o alternatíve, o systéme včasného upozornenia- už som o tom niečo povedala... Ako mi nedávno povedal člen rady MMF, systém včasného upozornenia je niečo podobné ako keď na balíčku cigariet stojí: "Fajčenie zabíja.” Do akej miery to zmení Vaše správanie? Nie príliš.
<P>
Samozrejme, MMF a Fórum finančnej stability tu zohrávajú úlohu. Kto by to nevedel? Avšak, to by mala byť alternatíve k našej schopnosti sledovať ako naše systémy pracujú. Na tomto mieste by som mala povedať, že prekvapenia pre Parlament sa stále zväčšujú. Keď sme trinásteho decembra prijali Ehlerovu správu o systéme ochrany vkladov, bolo nám povedané, že je príliš zložitá a že neposkytuje žiadne garancie zato ako bude systém fungovať.
<P>
Hlavné závery Rady Ecofin sa dnes zdajú byť spôsobom úniku z krízy, alebo v každom prípade, vecou, ktorá sa má znovu otvoriť ako naliehavý prípad. Ak ju znovu otvoríte, pán komisár, alebo skôr, ak ju Váš kolega pán komisár McCreevy znovu otvorí, budeme ďalší v rade, kto ju bude preskúmavať. V určitých okamihoch možno potrebujete počúvať pozornejšie čo Parlament hovorí o záležitostiach ako je táto.
<P>
Podobne čo sa týka ratingových agentúr, môžeme Vás iba odkázať - alebo odkázať pána komisára McCreevyho - späť na to, čo sme už povedali. Vieme, že Komisia chce prestaviť návrhy na pozmeňujúci a doplňujúci návrh k Smernici o kapitálových požiadavkách. Budeme tieto návrhy skúmať podrobne, ale nemyslíme si, že by to bolo dostatočné nato aby to dalo Európskej Únii systém dohľadu, ktorý potrebuje, ak neberieme do úvahy všetky návrhy, ktoré už ležia na stole pár mesiacov.
<P>
To sa týka aj situácie dozorných výborov - výborov tretieho stupňa ako ich zvykneme volať. Pre tieto výbory tretieho stupňa potrebujeme návrh právnych predpisov, ktoré im dajú pevný právny základ na činnosť a posilnia ich schopnosť, aj v diskusiách s inými dozornými orgánmi, pretože myšlienka, že prinesieme iné dozorné orgány, bez toho, aby sme mali vlastný pevný systém dohľadu sa nám nezdá byť uspokojivá.
<P>
Chceli by sme aby sa Rada a Komisia spoločne pozreli na podané návrhy, samozrejme aj na návrh, ktorý podal taliansky minister financií, pán Padoa-Schioppa, Rade Ecofin v decembri. V tom istom duchu by sme aj tu chceli myslieť aktívnejšie na vylepšenie nášho regulačného systému bez ohľadu na princíp subsidiarity.
<P>
Nemyslíme si, že myšlienka vedúceho orgánu dohľadu by uspokojila všetky členské štáty. Parlament by mal žiadať riešenie, ktoré zahŕňa všetky členské štáty a umožňuje každému z nich cítiť sa pohodlne so systémom dohľadu.
<P>
Bola by som vďačná, vážený pán úradujúci predseda, vážený pán komisár, ak by ste sa vyjadrili k týmto záležitostiam, so zreteľom nato, že očividne iba vyjadrujem otázky, ktoré sa kladú vo Výbore pre hospodárske a menové veci, keďže sme ešte neprerokovali príslušnú správu.
<SPEAKER ID="305" NAME="Jane Lenarčič">
úradujúci predseda. - (SL) Chcel by som zdôrazniť názor Rady, že kľúčová reakcia na súčasnú situáciu na finančnom trhu je dôsledná realizácia troch pracovných programov už prijatých Radou počas portugalského predsedníctva.
<P>
Ako by ste mohli pripomenúť Rada ECOFIN prijala minulý október správu a súbor rozhodnutí, ako spomína vo svojej ústnej otázka pani Bérešova. Harmonogram je priložený k týmto rozhodnutiam.
<P>
Chcel by som urobiť stručnú poznámku ohľadom princípov, ktoré vedú naše úsilie. Prvé usmernenie sa týka postupov a princípov na zlepšenie spolupráce a správania sa v medzinárodných finančných krízach. Jedným z kľúčových cieľov v tejto oblasti je dokončiť a podpísať nové memorandum o porozumení, ktoré definuje spoločné princípy a usmernenia pre posilnenie spolupráce v oblasti krízového riadenia. Predsedníctvo očakáva, že memorandum bude dokončené počas neformálneho zasadania Rady ECOFIN, ktoré sa bude konať budúci mesiac v Slovinsku.
<P>
Ďalším hlavým usmernením pre prácu na posilnení opatrení na finančnú stabilitu sa týka nástrojov na predchádzanie, riadenie a riešenie krízy. Program na október sa zaoberá všetkými zistenými nedostatkami, predovšetkým predpismi o štátnej pomoci, systémom garantovaných vkladov, pravidlami likvidačných postupov, a obmedzeniami týkajúcimi sa presunu peňažných prostriedkov, všetko na medzinárodnej úrovni.
<P>
Rád by som sa stručne dotkol rozhodnutí prijatých po preskúmaní Lamfalussyho procesu, prijatého na decembrovom zasadnutí Rady ECOFIN, a priloženého harmonogramu. Aj keď sa táto záležitosť v istom zmysle týka snáh o dosiahnutie finančnej stability, dlhodobé záležitosti súvisiace s dohľadom medzinárodných finančných skupín nemajú nič dočinenia so súčasnou situáciou na trhoch. Týkajú sa predovšetkým vnútroštátnych dozorných orgánov, od ktorých sa žiada aby sa prispôsobili podmienkam stále sa vyvíjajúcich finančných trhov.
<P>
Chcel by som zdôrazniť názor Komisie, že potrebujeme zväčšiť konvergenciu dohľadu za účelom zaistenia rovnakých podmienok. Tu máme na mysli predovšetkým konvergencie dozorných postupov a nie nevyhnutne konvergencie dozorných inštitúcií. V súvislosti s reakciou hospodárskej politiky na súčasnú situáciu na finančných trhoch mi dovoľte vyjadriť presvedčenie Rady, že primárna zodpovednosť za nápravu prináleží súkromnému sektoru. Legislatívne iniciatívy by sme mali využiť iba v prípade, ak sa tento sektor ukáže byť neschopným prijať účinné opatrenia.
<P>
Rada ECOFIN diskutovala o finančnej stabilite na poslednom zasadaní štvrtého marca. Koncom tohto týždňa bude Európska rada riešiť tento problém a dúfam, že bude súhlasiť s dosiahnutým pokrokom. Rada ECOFIN bude pokračovať v dôslednom sledovaní situácie. Už som sa zmienil o aprílovom zasadaní Rady ECOFIN, ktoré sa bude konať neformálne v Slovinsku. Taktiež budeme samozrejme radi počuť návrhy z Európskeho parlamentu.
<SPEAKER ID="307" NAME="Joaquín Almunia">
člen Komisie. - Vážená pani predsedajúca, ústna otázka nastolená slečnou Berès v mene Výboru pre hospodárske a menové veci mi dáva v mene pána McGreevyho a v mene celej Komisie možnosť informovať Vás o prebiehajúcej práci na preskúmaní Lamfalussyho procesu.
<P>
Počas minulého roku bol európsky dozorný systém preskúmaný na najvyššej politickej úrovni. Tieto diskusie ukázali, že existuje silná politická vôľa posilniť súčasnú dozornú štruktúru založenú na štruktúre Lamfalussyho výboru. Minulý rok sme videli ako Európsky Parlament, Rada a Komisia, predložili každý vlastné hodnotenie činnosti súčasného procesu. Teraz nastal čas posunúť sa dopredu a predstaviť konkrétne návrhy.
<P>
Toto pramení zo záverov Rady Ecofin a sprievodnej cestovnej mapy, ktoré boli prijaté minulý december. Táto cestovná mapa stanovuje čo sa musí urobiť na zlepšenie Lamfalussyho procesu a predovšetkým na zlepšenie výborov vnútroštátnych dozorných orgánov, tzv. výborov tretieho stupňa.
<P>
Práca Komisie je zameraná na tri hlavné oblasti na základe tejto dohody o cestovnej mape prijatej minulý December. Po prvé, Komisia bola požiadaná, aby zvážila ako vyjasniť a posilniť úlohu výborov tretieho stupňa a aby stanovila konkrétne možnosti pre neformálnu Radu Ecofin, ktorá sa koná budúci apríl v Ľubľane.
<P>
Hlavným cieľom je zvýšiť prínos výborov tretieho stupňa pre kooperáciu v oblasti dozoru, dozorovú konvergenciu a prípadne pre prevenciu a riadenie krízových situácií. Neformálny Ecofin bude mimochodom taktiež hovoriť o činnosti pracovnej skupiny zameranej na krízové riadenie cezhraničných inštitúcií.
<P>
Po druhé, pracovná skupina Komisie pracuje na preskúmaní dozorných orgánov, dobrovoľnom pridelení úloh, kooperácii v oblasti dozoru a výmene informácií. Na týchto úlohách spolupracujeme s výbormi tretieho stupňa, aby sme dosiahli požadované výsledky do konca tohto roka. Vzhľadom na enormný rozsah tohto preskúmania je však dnes ešte príliš skoro na predpovedanie toho, aký bude výsledok tejto práce.
<P>
Po tretie, Komisia skúma možnosť finančného príspevku na aktivity výborov tretieho stupňa. Toto je naliehavý problém, keďže tieto výbory všeobecne, a predovšetkým Výbor európskych regulačných orgánov cenných papierov, už dosiahli svoje rozpočtové limity. Komisia bude hľadať stabilné legislatívne riešenie, ktoré by zabezpečilo kontinuitu vo financovaní EÚ. Z nášho pohľadu by sa to najlepšie dalo dosiahnuť dohodou o forme financovania EÚ v rozhodnutí prijatom Európskym Parlamentom a Radou.
<P>
Nemám čas nato, aby som dal Parlamentu detail cestovnej mapy prijatej Ecofinom minulý december, ale dovoľte mi aby som v rýchlosti prečítal niektoré zo záväzkov, ktoré boli poslané Komisii. Pracujeme na všetkých týchto veciach. Do aprílu 2008 má Komisia pripraviť posudok ako vyjasniť úlohu výborov a má zvážiť všetky možnosti na posilnenie práce týchto výborov.
<P>
Do polovice roku 2008 by mali výbory tretieho stupňa po prvýkrát odovzdať Komisii, Európskemu parlament a Rade návrh pracovných programov, a potom začať odovzdávať ročné správy o pokroku. Tento výbor by mal taktiež preskúmať možnosť posilnenia aplikácie usmernení, odporúčaní a noriem na národnej úrovni; mali by do svojich chárt zaviesť možnosť zavedenia hlasovania kvalifikovanej väčšiny spolu s procedúrou zhody alebo vysvetlenia; mali by preštudovať možnosti zavedenia spoločného súboru operačných usmernení pre činnosť kolégia dozorných orgánov a mali by monitorovať súdržnosť praktík jednotlivých kolégií dozorných orgánov. Výbory tretieho stupňa a Komisia by mali navrhnúť - taktiež do polovice roku 2008 - harmonogram na zavedenie celo-európskej formy podávania správ pre požiadavky jednotlivých údajov a dátumy podávania správ.
<P>
Komisia sa taktiež zaviazala vykonať do konca roku 2008 medzisektorovú inventúru súdržnosti, rovnocennosti a skutočného využitia sankčných právomocí medzi členskými štátmi. Komisia by mala zvážiť - taktiež do konca roku 2008 - finančnú podporu z rozpočtu EÚ. A, ako som už povedal, mala by preštudovať možnosti financovania vývoja nástrojov na pomoc vybudovania spoločnej kultúry dohľadu výbormi tretieho stupňa, z rozpočtu EÚ. Komisia a výbory by mali preskúmať smernice o finančných službách, aby zahŕňali provízie na umožnenie použitia dobrovoľného rozdelenia úloh, analyzovať možnosti na dobrovoľné rozdelenie kompetencií a tak ďalej. Takže veľa pracujeme a mali by sme veľa pracovať v nasledujúcich týždňoch, mesiacoch a pred koncom tohto roku.
<P>
Ale zároveň pracujeme na finančnej kríze tým, že nasledujeme plán prijatý v októbri 2007 Ecofinom. Správa o tom ako pracujeme na tejto cestovnej mape, aby sme zastavili finančnú krízu bola poslaná Európskej rade na prediskutovanie na pár dni do Bruselu. Prispeli sme do tejto správy komunikáciou. Hospodársky a finančný výbor nedávno takisto predstavil svoju vlastnú správu pre Ecofin. Obidve správy sme prediskutovali na úrovni Ecofinu a tieto správy sú nastolené na diskusiu hláv štátov a predsedov vlád budúci štvrtok a piatok.
<P>
Tieto správy nesú jednoduchú správu: nato aby sme reagovali na znepokojenie našich občanov a investorom musíme konať rýchlo a jednotným spôsobom. Po dôkladnom zvážení všetkých možností musíme čo najskôr a v súlade s lepšími regulačnými princípmi obnoviť dôveru a stabilitu.
<P>
Myslím, že každý uzná, že tento plán, prijatý pred pár mesiacmi Ecofinom, ponúka správnu odpoveď na definované problémy. Práca na záväzkoch tohto plánu je na ceste. V nasledujúcich mesiacoch bude kľúčové dodržiavať harmonogram a ukázať, že EÚ reaguje na krízu efektívne.
<P>
Náš regulačný a dozorný rámec musí ostať robustný a musí držať krok s vývojom trhu. Aj keď pravidlá Bazileju II boli plne uplatnené až k 1 januáru 2008, už sa naplánovali ďalšie vylepšenia smernice o kapitálových požiadavkách. Táto práca získala zvýšenú dôležitosť vo svetle aktuálnej krízy a možno budeme musieť v najbližšom čase riešiť aj iný aspekt Bazileja II. Máme v úmysle prijať nový návrh pre túto smernicu v októbri, tak aby sa mohla diskusia v Parlamente a Rade uskutočniť ešte pred prijatím novej smernice v apríli 2009.
<P>
Veľmi si vážime zapojenie Parlamentu vo všetkých týchto diskusiách. Potrebujeme prínos Parlamentu a veľmi si ceníme jeho angažovanosť a tento prínos. 1.apríla - pár dní pred ďalším neformálnym Ecofinom - pôjde pán McCreevy do Výboru pre hospodárske a menové veci. A ako viete z pohľadu makroekonomickej stability, som ja, ako Komisár pre hospodárske a menové veci, stále pripravený na prínos do diskusie vo Výbore pre hospodárske a menové veci a Parlamente.
<P>
Nakoniec čo sa týka makroekonomických záležitostí, je Pravda, že potrebujeme vylepšiť regulačný a dozorný rámec je to absolútna pravda na európskej a globálnej úrovni - ale nemôžeme skoncovať s týmito bublinami, nadbytkom likvidity, rizikom finančnej stability kým nezakročíme proti globálnym nerovnostiam. Toto je skutočný pôvod týchto nerovností. Nemôžeme vyriešiť súčasné alebo minulé problémy, alebo budúce výzvy funkčnosti globálneho hospodárstva, beztoho aby sme zakročili proti globálnym nerovnostiam, ktoré stále existujú.
<SPEAKER ID="308" NAME="Alexander Radwan">
v mene skupiny PPE-DE. - (DE) Vážená pani predsedajúca, vážený pán komisár. V roku 1999 sme iniciovali projekt európskeho jednotného finančného trhu a odvtedy sa ho snažíme presadiť. Sme na ceste k úspechu. Musíme vidieť, že vývoj trhu nepredbieha politický vývoj. Lamfalussyho proces bol krokom týmto smerom. Tretia úroveň by mohla byť cestou, ako zblížiť európske dozorné orgány. Avšak, súhlasím stým čo povedal pán komisár Almunia a teda: konať rýchlo a efektívne.
<P>
Prechádzame rizikovou krízou alebo rizikovou turbulenciou. Američania - či už Securities and Exchange Commission (SEC), Biely dom, politici alebo kancelárie Okresného prokurátora New Yorku alebo Washingtonu - dlho vypracovávali zhrnutia a premýšľali o opatreniach, ktoré sú potrebné zatiaľ čo ministri financií v Európe stále uvažujú o tom ktorým smerom by sa mali uberať.
<P>
Ministri financií odmietajú potlačiť európsku dozornú štruktúru, takže by som nemal hovoriť o európskom dozornom orgáne. Začo však ministri financií už musia niesť zodpovednosť - a tu sa obraciam predovšetkým na Radu - je fakt, že Európa sa nezúčastňuje na medzinárodnej diskusii o tom ako riešiť tento problém. Opäť raz by sme nakoniec mali úplne prijať pravidlá iného štátu, napríklad Spojených štátov.
<P>
Chcel by som Vám iba pripomenúť správu pána Katiforisa. Po Parmalate a Enrone sme požiadali Komisiu v rokoch 2003 až 2006 aby hovorila otvorene o ratingových agentúrach. Komisia naozaj analyzuje všetko v Európe, ale keď vypukne kríza žiadna analýza sa nekoná. Napríklad v prípade hedžových fondov sa v Európskej Únii žiadna analýza nekoná. Z toho dôvodu môj naliehavý apel: odhoďte svoju letargiu, zanechajte Váš nacionálny egoizmus a pokračujte v práci na premene európskeho finančného trhu na úspešný príbeh nielen v Európe, tak aby sa to čo obstálo tu, stalo taktiež pravidlom vo svete.
<SPEAKER ID="309" NAME="Ieke van den Burg">
v mene skupiny PSE. - Vážená pani predsedajúca, dovoľte mi najprv urobiť dve predbežné poznámky. Jedna je, že by som bol rád s pánom Almuniom prediskutoval tieto globálne nerovnosti, menovú intervenciu, atď., ale urobím tak s pánom Trichetom v inom usporiadaní.
<P>
Ale čo tu chcem zdôrazniť je, že keby sme neboli mali túto štruktúru Európskej centrálnej banky, tento systém európskych bánk, ktoré intervenovali v súčasnej kríze, boli by sme dnes na tom oveľa horšie. Myslím si, že táto rovnováha existuje v menovej politike - máme tento typ realizácie činnosti na európskej úrovni, ale nemáme ho v dozorných aspektoch. Tu je nevyhnutná prevencia ex akte namiesto intervenčných opatrení.
<P>
Moja druhá predbežná poznámka sa týka absencie pána Charlieho McCreevyho. Myslím si, že je neakceptovateľné, že o tom snami nechce diskutovať. Možno sa zaoberá svojou osobnou budúcnosťou, ale ja by som povedal pre Komisiu 2009, že by bolo vhodné zvážiť existenciu špeciálneho komisára pre finančné trhy, ktorý by sa koncentroval výlučne na toto, pretože sa domnievam, že to je naozaj hlavná téma pre Európu a Európsku komisiu.
<P>
Čo sa týka záležitosti dohľadu - cestovná mapa, ktorú ste popísali - nemyslím si, že by sme sa nezhodli na opatreniach, ale ja by som bol očakával - a to som povedal veľmi jasne aj vo výbore tretieho stupňa na výročnom spoločnom stretnutí, ktoré sa konalo v novembri - že tieto opatrenia by mali byť základnou časťou jasného návrhu na legislatívne opatrenia od Komisie. Komisia má právo iniciatívy, môžu klásť návrhy na stôl a keby sme boli mali konkrétny návrh boli by sme mohli konať rýchlo a jednotne. Keďže dnes je veľ z týchto opatrení dobrovoľných: sú požiadavkami na výbory, ktoré v skutočnosti nemajú sily, mandáty, kompetencie a nástroje na to, aby robil to, čo by sme od nich chceli, pretože sú organizované na národnej úrovni a nemajú tento európsky mandát. Z toho hľadiska mohlo byť toto predmetom návrhu Európskej komisie.
<P>
Prečo koná Komisia tak pomaly? Myslím si, že jednou z príčin je, že chcú aby boli tieto výbory tretieho stupňa výlučne poradenské a nie centrálnym nástrojom európskeho dohľadu. Domnievam sa, že toto je tiež niečo, čo musíme uznať: že oni hrajú dôležitú úlohu a my musíme mať, tak ako Európska centrálna banka, reálnu nezávislú dozornú štruktúru, ktorá sa môže zaoberať týmito predmetmi. Nemala by sa tým zaoberať iba Komisia - ako Generálne riaditeľstvo pre hospodársku súťaž - pretože Komisia je v tomto ohľade veľmi slabá.
<P>
Čo sa týka Rady, dúfam, že vidíte zmysel naliehania a prediskutujete ďalšie opatrenia o štruktúre dozoru.
<SPEAKER ID="310" NAME="Josu Ortuondo Larrea">
v mene skupiny ALDE. - (ES) Vážená pani predsedajúca, vážený pán komisár, vážený pán minister, dynamický a zdravý finančný sektor je kľúčový pre stabilné európske hospodárstvo a pre globálnu konkurencieschopnosť.
<P>
S týmto na zreteli, všetci súhlasíme s tým, že potrebujeme aby boli finančné inštitúcie dobre riadené a kontrolované. Preto sme v roku 2001 spustili to, čo je známe ako Lamfalussyho proces, s cieľom vytvorenia efektívneho mechanizmu na zblíženie jednotlivých členských štátov a partnerov v oblasti dozorných postupov a finančnej regulácie. Teraz nás Komisia žiada, aby sme schválili sériu nových iniciatív týkajúcich sa prijatia legislatívy, konvergencie dohľadu a posilnenia spolupráce medzi dozornými orgánmi v jednotlivých členských štátoch.
<P>
Súhlasíme stým všetkým, pretože potrebujeme silný a zdravý finančný sektor, ktorý je schopný podporovať naše hospodárstvo v kontexte nepokojov na medzinárodných trhoch, ale my chceme ešte viac. Chceme aby bola Smernica o zdanení úrokových príjmov z úspor, ktorá je v platnosti od roku 2005, preskúmaná za účelom skoncovania so škandálmi ako Lichtenštajnsko, ktoré sa zdá, že skrýva daňové úniky.
<P>
Nemal by byť členský štát, pripojené územia alebo krajina spojená s európskym hospodárskym priestorom, ktorý pod ochranou bankového tajomstva nevymieňa informácie o úrokoch platených obyvateľom iného členského štátu toho istého spoločného hospodárskeho priestoru.
<P>
Voľná súťaž odmieta štátnu pomoc ako spôsob presadzovania súkromného hospodárstva; a zdanenie úrokových príjmov z úspor by nemalo byť bránou pre deformáciu rovnej hospodárskej súťaže. Pravidlá hry by mali byť pre každého rovnaké a preto by sme mali vyhladiť daňové raje, nakoľko sú antisociálne a sú namierené proti hospodárskej súťaži.
<SPEAKER ID="311" NAME="Piia-Noora Kauppi" AFFILIATION="PPE-DE">
Vážená pani predsedajúca, dve minúty sú málo na nastolenie všetkých bodov. Preto by som chcel byť veľmi stručný. Súhlasím s množstvom vecí, ktoré spomínali moji kolegovia, predovšetkým stým, čo povedala slečna van den Burg o neochote Komisie dať významnejšiu úlohu výborom tretieho stupňa.
<P>
Myslím si, že je prirodzené, že výbory tretieho stupňa majú dve rôzne úlohy. Uspeli v poskytovaní rád o nových smerniciach. Poradenská úloha je veľmi dobre splnená, ale zatiaľ sme nenašli spôsob na zabezpečenie skutočného zblíženia v Európe. Medzi európskym zblížením a národnou zodpovednosťou existuje reálna asymetria. Aj keď plne podporujeme návrhy Ecofinu, cestovnú mapu a všetko čo sa vytvorilo, máme pochybnosti, že vyriešia problémy, ktoré v Európe máme. Je naozaj možné dosiahnuť plne integrované riadenie s dnešným systémom dohľadu? Nemyslím si, že by to bolo tak. Taktiež si myslíme, že konsolidačný dozorný model Smernice o kapitálových požiadavkách potrebuje oveľa výraznejšie vylepšenia ako tie, ktoré boli prezentované v cestovnej mape. Nestačí mať dobré ?zastupiteľské orgány?, dobré informačné požiadavky a riešiť záležitosti domovského a hostiteľského štátu. Musíme dať výborom tretieho stupňa viac rozhodovacích právomocí. Musia sa stať nezávislejšími od Komisie a mali by sa stať základom nového európskeho sieťového dozorného systému.
<P>
Nakoniec by som chcel nastoliť záležitosť, ktorou sa zaoberali aj môj kolega, pán Radwan, o konvergencii USA a globálnymi následkami. Myslím si, že v Európe strácame čas. Kým nespojíme naše činnosti nemôžeme byť braní vážne našimi medzinárodnými kolegami. Aj keď sa dialóg o finančných službách vyvinul dobre, potrebujeme vylepšiť našu cestu ku konvergencii, aby sme Američanom ukázali, že máme rovnocenný systém a mohli sa spoľahnúť na vzájomné uznávanie a dokonca aj nahradenú zhodu. Preto je veľmi dôležité nastoliť tento globálny aspekt.
<SPEAKER ID="312" NAME="Elisa Ferreira" AFFILIATION="PSE">
(PT) Vážená pani predsedajúca, súčasné nepokoje na finančných trhoch ukázali, že trend, ktorý podporil zvýšenie efektivity so sebou môže niesť väčšie riziká vplyvom na dobrý stav finančného systém a zdravosť reálneho hospodárstva. Preskúmanie plánované na rok 2007 sa preto stalo naliehavým a vyžaduje si väčšiu politickú relevantnosť. Dnes sa od Európy žiada, aby reagovala pozorne a efektívna na narastajúcu zložitosť trhov.
<P>
Je taktiež známe, že pokrok je možný aj bez robenia zmien v základnej štruktúre Lamfalussyho metódy, ale , ako už veľa mojich kolegov povedalo, jeden z najzreteľnejších a najnaliehavejších nástrojov na dosiahnutie zlepšení zahŕňa silnejšiu a efektívnejšiu koordináciu medzi národnými regulačnými orgánmi a dozornými orgánmi cez väčšiu efektivitu na treťom stupni, rozšírenie síl a kompetencií, posilnenie mechanizmu na riadenie nepokojných situácií a kríz a zaistenie konzistentnosti princípov a postupov.
<P>
Takáto koordinácia je zložitá a nerodí sa spontánne: vyžaduje si osobité, príslušné iniciatívy časti Komisie, ako reakciu na odporúčania, ktoré tu dnes boli oprávnene zmienené, urobené Parlamentom pri rôznych príležitostiach a Radou Ecofinu a mali by byť zahrnuté do cestovnej mapy, ktorá tu dnes bola výdatne citovaná.
<P>
S približujúcou sa ďalšou Európskou radou, je zrejmý nedostatok transparentnosti iniciatív plánovaných Komisiou veľmi prekvapujúci. Neúčasť pána komisára McCreevyho je ešte prekvapujúcejšia, keďže Parlament ho výslovne žiadal o informácie o pokroku tejto práce.
<P>
Nakoniec by som chcel poďakovať pánovi komisárovi Almuniovi za jeho dostupnosť, aj keď si stále myslím, že potrebujeme objasňujúcu debatu so zodpovedným komisárom vzhľadom na osobitú a technickú podstatu tejto témy a na povinnosť Komisie navrhnúť osobitú iniciatívu.
<SPEAKER ID="313" NAME="Antolín Sánchez Presedo" AFFILIATION="PSE">
(ES) Pani predsedajúca, Lamfalussyho proces bol vytvorený pre to, aby legislatíva Spoločenstva týkajúca sa finančných záležitostí mohla rýchlo a pružne reagovať na vývoje na trhu a aby podporila dohľad nad konvergenčnými praxami. Jeho činnosť na všetkých štyroch úrovniach umožnila lepšiu koordináciu postupov inštitúcií a orgánov dozoru v Európskej únii.
<P>
Musíme ísť ďalej
<P>
S cieľom zvýšiť zákonnosť, kvalitu a súdržnosť musíme pokračovať v posilňovaní zásad lepšej regulácie a demokratického preskúmania, zlepšenia integrácie jeho úrovní a podpory väčšej medzisektorovej konvergencie s cieľom zabrániť arbitráži. Európska perspektíva a nové opatrenia sú dôležité pri reagovaní na tieto potreby a najmä na primerané riešenie dohľadu nad cezhraničnými skupinami a pri napredovaní v prevencii a riadení medzinárodných kríz.
<SPEAKER ID="314" NAME="Harald Ettl" AFFILIATION="PSE">
(DE) Pani predsedajúca, finančná stabilita dosiahnutá prostredníctvom krízového manažmentu musí byť teraz štandardom pri rozvíjaní regulačnej konvergencie. Spočíva v získavaní ponaučenia z finančných kríz a vývojov vo finančnom sektore, ktoré sa vymkli z rúk a už nie sú zlučiteľné so zodpovedajúcou makroekonomikou. Znamená to, že ešte v roku 2008 sa musí vytvoriť trvalo udržateľný základ pre Lamfalussyho process. Požiadavky účastníkov trhu si vyžadujú pružný regulačný proces. Požiadavkou musí byť to, aby dozornú činnosť zabezpečovala parlamentná kontrola a aby boli chránené práva Parlamentu. Bez parlamentarizmu neexistuje transparentná kontrola.
<P>
Naše cesta vedie priamo do systému európskych dozorných orgánov prostredníctvom vedúceho orgánu dohľadu. Len v európskom systéme dozorných orgánov je možné nájsť vyváženosť medzi finančnými centrami, ktorá zohľadňuje všetky politické a ekonomické záujmy. Komisia musí byť v týchto prechodných etapách aktérom, nie len sprostredkovateľom.
<SPEAKER ID="315" NAME="Reinhard Rack" AFFILIATION="PPE-DE">
(DE) Pani predsedajúca, pán komisár, Lamfalussyho proces nás celé roky pozitívnym spôsobom viedol k tomuto špeciálnemu ústredného bodu finančných mechanizmov. Na druhej strane sme sa pri tom v rámci bežných rokovaní o Ústave neustále snažili aj o zachovanie demokratického zákonodarstva, tvorbou ktorého nás poverili európske inštitúcie. V obidvoch prípadoch sme mali vždy ten istý problém, a to zabezpečiť, aby sme na jednej strane boli schopní zaručiť transparentnosť a na druhej strane to, aby bol Parlament dostatočne zapojený, aby to mohol kontrolovať.
<P>
Vynakladá sa praktické úsilie na to, aby sa všeobecné diskusie priblížili v súvislosti s komitológiou a najmä s Lamfalussyho procesom tak, aby sme už nemali takéto usporiadanie procesu a aby sme tým neprišli o ďalšiu zložku transparentnosti?
<SPEAKER ID="316" NAME="Joaquín Almunia">
člen Komisie. - (ES) Pani predsedajúca, pokúsim sa byť veľmi stručný, ale chcel by som sa v krátkosti vyjadriť k niektorým prejavom, ktoré tu odzneli.
<P>
Predovšetkým je jasné, že existuje rozdiel medzi štruktúrou vnútroštátnych dozorných orgánov, štruktúrou finančného dozoru a rastúcou dôležitosťou nadnárodných inštitúcií a skôr globálnym, než len európskym rozmerom finančných trhov a finančnej činnosti. Táto disproporcia zapríčiňuje napätie a vyžaduje reakciu európskych inštitúcií, Komisie, Rady a Parlamentu. Nejdeme o tom diskutovať, pretože sa domnievam, že sa na tom všetci zhodujeme.
<P>
Po druhé, nesúhlasím celkom s niektorými vystúpeniami, ktoré akoby naznačovali, že štruktúry dohľadu a reagovania na udalosti vo finančnom systéme sú v Spojených štátoch lepšie, ako tie, ktoré máme v Európe. Úprimne si myslím, že fakty to nepotvrdzujú, ale že skôr existuje dôkaz v prospech európskych regulačných a dozorných štruktúr a spôsobu, akým fungujú finančné trhy v Európe v celom rade oblastí v porovnaní s tým, čo sa deje v Spojených štátoch.
<P>
Po tretie, mimoriadne dôležité sú 3 úrovne Lamfalussyho výborov. Dve z troch úrovní výborov, Výbor pre bankovníctvo a Výbor pre poisťovníctvo a dôchodkové poistenie zamestnancov, vznikli len v roku 2005 napriek tomu, že Lamfalussyho proces bol zahájený už v roku 1999. Musíme dobehnúť zameškané, ale veľmi veľa času sa stratilo pred tým, než sa zapojila táto komisia.
<P>
Po štvrté, ako napredujeme? Z niektorých vystúpení sa zdá, že niektorí z vás si myslia, že je zodpovednosťou Komisie, aby rozhodla o správnom tempe napredovania. Nebudem skrývať tie zodpovednosti Komisie, ktoré má, ako ich má aj Parlament, Rada, a samozrejme, aj členské štáty.
<P>
Skúsenosť, ktorú som získal počas viacerých nedávnych rokovaní v Rade Ecofin aj v Euroskupine, ktoré sa týkali vývojov v dozornej činnosti, regulácii a toho, ako riešiť turbulencie na finančných trhoch a ako reagovať na neistotu, nedostatok dôvery a zlyhania, ktoré v systéme vidíme; moja skúsenosť, o ktorú sa s vami môžem podeliť a z o ktorej sa môžete rozhodnúť, či jej budete alebo nebudete veriť, je taká, že najväčšou prekážkou pri napredovaní sú pozície niektorých členských štátov. Nie je to však v členských štátoch, ktoré nepociťujú následky finančnej turbulencie.
<P>
Urobil sa veľký kus práce. Chápem, prečo Parlament chce, aby práca pokračovala rýchlejšie, ale myslím si, že Parlament má tie isté informácie ako Komisia a Rada, a preto vie, že veľa práce sa v mnohých smeroch vykonáva naraz. Nachádzame sa v situácii, v ktorej improvizácia vedie k omylom a v ktorej pokusy robiť veci pred tým, než vieme, čo treba urobiť, sú skôr negatívne. V Európe aj v Spojených štátoch existujú skúsenosti týkajúce sa predchádzajúcich problémov s dohľadom, predchádzajúcich regulačných problémov, predchádzajúcich finančných problémov, ktoré dokazujú, že je lepšie niekoľko mesiacov počkať a dať veci do poriadku, než urýchliť tieto reakcie a ešte viac zhoršiť problémy, ktoré chceme riešiť.
<P>
Jedna posledná úvaha: Komisia má právo iniciovať legislatívu v Európskej únii. Komisia sa nikdy tohto svojho práva iniciovať nevzdá, nikdy neodovzdá toto právo iniciovať Lamfalussyho výborom. Berie ich do úvahy, ale nikdy nebude uvažovať o tom, že by právo Komisie iniciovať malo byť odovzdané Lamfalussyho výborom a nedomnievam sa, že by si to myslel Parlament alebo Rada. Pravdou však zostáva, že my všetci, počnúc Komisiou, si myslíme, že koordinácia výborov úrovne 3, schopnosť prijímať kritériá a rozhodnutia väčšinovým hlasovacím systémom, schopnosť reagovať s takmer záväznými rozhodnutiami je niečo, čo je stále viac zrejmé a stále potrebnejšie z hľadiska mimoriadneho významu úlohy, ktorú musia tieto výbory vykonať. Nemalo by nás to však viesť k tomu, aby sme si ich pomýlili s držiteľmi práv legislatívneho iniciovania v Európe.
<SPEAKER ID="317" NAME="Predsedajúca">
Diskusia sa skončila.

<CHAPTER ID="012">
Program práce
<SPEAKER ID="021" NAME="Predseda">
Konečné znenie návrhu programu, ktorý navrhla konferencia predsedov na svojom zasadnutí 10. decembra v súlade s článkom 137 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
Pondelok - bez zmien
<P>
Utorok
<P>
Bola mi predložená žiadosť Skupiny Európa slobody a demokracie o doplnenie otázky na ústne zodpovedanie pre Komisiu v súvislosti so zásadou subsidiarity. Išlo o písomnú žiadosť, ktorá bola predložená predsedníctvu Európskeho parlamentu. Chcel by som požiadať zástupcu skupiny EFD, aby sa k tejto veci vyjadril.
<SPEAKER ID="022" NAME="Francesco Enrico Speroni" LANGUAGE="IT">
Vážený pán predseda, dámy a páni, požiadali sme o doplnenie tejto otázky na ústne zodpovedanie do programu, keďže sa domnievame, že Parlament by mal dostať náležitú odpoveď v súvislosti s touto dôležitou problematikou, a preto požadujeme rozšírenie programu o tento bod.
<P>
(Parlament schválil žiadosť.)
<SPEAKER ID="023" NAME="Predseda">
Dámy a páni, tento bod sa dopĺňa ako posledný bod programu na utorok večer. Lehota na predloženie návrhov uznesení je utorok 15. decembra o 10.00 hod. a lehota na predloženie spoločných návrhov uznesení a pozmeňujúcich a doplňujúcich návrhov je streda 16. decembra o 10.00 hod. Hlasovanie sa uskutoční vo štvrtok. Je to teda posledný bod na zajtra, návrhy uznesení sa predkladajú v stredu a hlasovanie sa uskutoční vo štvrtok.
<SPEAKER ID="024" NAME="Hannes Swoboda" LANGUAGE="DE">
Vážený pán predseda, ak sme to pochopili správne, hovorili ste o uznesení v súvislosti s návrhom, ktorý bol pôvodne predložený. Výslovne sme sa však nedohodli na tom, či sa má predložiť uznesenie alebo nie.
<SPEAKER ID="025" NAME="Predseda">
V skutočnosti máte pravdu. Návrh bol predložený spolu s uznesením.
<P>
Streda - bez zmien
<P>
Štvrtok
<P>
Sú nejaké pripomienky k štvrtku?
<SPEAKER ID="026" NAME="Fiorello Provera" LANGUAGE="IT">
Vážený pán predseda, dámy a páni, na budúci štvrtok sú naplánované viaceré naliehavé body. V poradí tretím naplánovaným bodom je situácia v Azerbajdžane. Médiá vrátane médií západných krajín informovali o incidente, ktorý sa odohral na verejnom priestranstve medzi dvomi mladými blogermi a ďalšími dvomi osobami. Došlo k zatknutiu a bol vynesený rozsudok a domnievam sa, že je len správne dopracovať sa k jadru tejto záležitosti a zistiť, či všetko prebehlo v súlade so zákonom.
<P>
Pred niekoľkými dňami však na Filipínach zároveň došlo k veľmi vážnym udalostiam: ozbrojená skupina zmasakrovala 57 osôb v sprievode na podporu prezidentského kandidáta, pričom zneužila revolučnú situáciu na to, aby namierila zbrane proti vláde, a to do takej miery, že na Filipínach bolo vyhlásené stanné právo.
<P>
Preto vás žiadam, dámy a páni, aby sme sa v treťom bode naplánovanom na štvrtok, ktorým je problematika týkajúca sa Azerbajdžanu, venovali situácii na Filipínach. Badať jednoznačný nepomer medzi vážnosťou udalostí v Azerbajdžane v porovnaní...
<P>
(Predseda prerušil rečníka.)

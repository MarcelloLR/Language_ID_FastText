<CHAPTER ID="006-17">
17. Druhý európsky samit o Rómoch
<P>
Pred začiatkom hlasovania:
<SPEAKER ID="100" NAME="Jean Lambert">
v mene skupiny Verts/ALE. - Vážený pán predsedajúci, chcela by som predniesť ústny pozmeňujúci a doplňujúci návrh, ktorý by tvoril odsek 7a (nový). Uvádza sa na hlasovacom zozname a podľa mojich informácií má podporu politických skupín, ktoré podpísali toto uznesenie. Vyplýva z odseku 7.
<P>
Znenie nového odseku 7a by teda bolo nasledovné: "preto opäť žiada Komisiu, aby vytvorila komplexnú európsku stratégiu pre začlenenie Rómov ako nástroj v boji proti sociálnemu vylúčeniu a diskriminácii Rómov v Európe."
<SPEAKER ID="102" NAME="Cornelia Ernst" LANGUAGE="DE">
Veľmi pekne ďakujem, pán predsedajúci. Máme dva pozmeňujúce a doplňujúce návrhy, z ktorých jeden mení a dopĺňa pozmeňujúci a doplňujúci návrh. Chcela by som predniesť obidva. Chceli by sme odstrániť slová "Radu a". Konečné znenie pozmeňujúceho a doplňujúceho návrhu, o ktorom momentálne diskutujeme, by teda bolo nasledovné:
<P>
"vyzýva členské štáty, aby sa zdržali nútenej repatriácie menšín, ak budú po nútenom návrate čeliť hrozbe, že sa stanú bezdomovcami a že budú diskriminovaní v oblasti vzdelávania, sociálnej ochrany a zamestnania."
<SPEAKER ID="105" NAME="Hannes Swoboda" LANGUAGE="DE">
Vážený pán predsedajúci, my sme tiež zamietli predchádzajúci pozmeňujúci a doplňujúci návrh, lebo bol formulovaný príliš rezolútne. Problém však spočíva v tom, že po repatriácii Rómov z niektorých krajín sa títo vracajú do nevhodných podmienok, ktoré im neumožňujú žiť slobodne, bezpečne a dôstojne.
<P>
Naša formulácia je okrem iného triezvejšia, pretože sme videli, ako sa v niektorých krajinách liberalizácia vízového režimu zneužíva na žiadosti o azyl bez splnenia podmienok. Náš text by znel:
<P>
do krajín západného Balkánu, "kde by mohli čeliť hrozbe, že sa stanú bezdomovcami a že budú diskriminovaní v oblasti vzdelávania, sociálnej ochrany a zamestnania."
<P>
(DE) Dúfam, že poslanci, ktorí pôvodne odmietli predchádzajúci pozmeňujúci a doplňujúci návrh, budú teraz môcť hlasovať za túto triezvejšiu formuláciu a prijať ju.

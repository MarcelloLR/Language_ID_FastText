<CHAPTER ID="013">
Hodina otázok pre Radu
<SPEAKER ID="232" NAME="Predsedajúci">
Ďalším bodom programu je hodina otázok (B6-0138/2007).
<P>
Nasledujúce otázky boli predložené Rade.
<P>
Vec: Globálny prístup k prisťahovalectvu
<P>
Vzhľadom na závery Rady pre všeobecné záležitosti, ktorá zasadala 17. a 18. júna 2007 v Luxemburgu a zaoberala sa rozšírením a konsolidáciou globálneho prístupu k prisťahovalectvu, ako aj problémami, ktoré predstavuje vykonávanie opatrení stálej medzivládnej spolupráce v tejto oblasti, aké opatrenia môže Rada navrhnúť, s cieľom rozvíjať efektívnejšie politiky Únie vrátane najmä skutočných rozhodovacích právomocí zverených Komisii alebo agentúre Frontex v záležitostiach, akými je zavádzanie pilotných projektov pridruženia?
<SPEAKER ID="233" NAME="Manuel Lobo Antunes">
úradujúci predseda Rady. - (SK) Inštitúcie EÚ vykonávajú série opatrení, ktoré Rada stanovila vo svojich záveroch z 18. júna 2007 v rámci možností svojich právomocí, ktoré im boli udelené na základe zmluvy v spolupráci s členskými štátmi a podľa potreby s príslušnými tretími krajinami.
<P>
Zodpovednosť za kontrolu a dohľad nad vonkajšími hranicami náleží členským štátom. Napriek tomu je v záujme všetkých členských štátov, ktoré sú stranami Schengenskej dohody, nielen krajín, ktoré majú vonkajšie hranice, zabezpečiť, že kontroly vonkajších hraníc sú efektívne. Boli preto prijaté určité opatrenia na podporu solidarity a spolupráce medzi členskými štátmi v tejto oblasti.
<P>
Založenie Európskej agentúry pre riadenie operačnej spolupráce na vonkajších hraniciach členských štátov Európskej únie, agentúry všeobecne známej pod názvom Frontex nariadením (ES) č. 2007/2004 bolo dôležitým krokom pri podpore tejto solidarity.
<P>
Rovnakým spôsobom bola kapacita agentúry Frontex ďalej posilnená prijatím návrhu nariadenia Európskeho parlamentu a Rady, ktorým sa vytvára mechanizmus na zriadenie rýchlych pohraničných zásahových tímov z 12. júna tohto roku, ako aj zriadenie centralizovanej databázy dostupného technického zariadenia, známej ako "toolbox" počas roku 2007, ktorú spravujú členské štáty a môžu ju sprístupniť iným členským štátom.
<P>
Začiatok spoločných operácií a pilotných projektov je naviazaný na dohodu príslušných členských štátov. Rýchle pohraničné zásahové tímy sa stanovujú na žiadosť predloženú jedným alebo viacerými členskými štátmi. Frontex tieto činnosti koordinuje.
<P>
V súčasnosti neplánujeme rozšíriť rozsah rozhodovacích právomocí Komisie alebo agentúry Frontex v tejto súvislosti. Okrem toho schválenie Rozhodnutia Európskeho parlamentu a Rady č. 574/2007/ES, ktorým sa zriaďuje Fond pre vonkajšie hranice na obdobie rokov 2007 až 2013 ako súčasť všeobecného programu Solidarita a riadenie migračných tokov je ďalším dôležitým krokom na podporu solidarity a zavedú sa ním nové prostriedky na rozšírenie finančnej pomoci členským štátom, ktoré uplatňujú ustanovenia Schengenskej dohody na svojich vonkajších hraniciach.
<SPEAKER ID="234" NAME="Manuel Medina Ortega" AFFILIATION="PSE">
(SK) Pán úradujúci predseda, veľmi pekne vám ďakujem za informácie, ktoré ste mi poskytli. Som si vedomý ústavných obmedzení rozvoja týchto opatrení na spoluprácu, ako aj neochoty mnohých členských štátov prijať silnejšie záväzky, vždy však podstupujeme riziko, že slová Európskej únie nepotvrdia fakty, a to najmä v oblasti fungovania mechanizmu agentúry Frontex. V dôsledku striktne medzivládnej a dobrovoľnej povahy spolupráce sú často slová Európskej únie len slovami, inak povedané program sa začne vykonávať a je prerušený pretože buď vlády nedodali materiálne zdroje, alebo ich aj poskytli, ale žiadajú ich späť, čo znamená, že v konečnom dôsledku máme opakované vyhlásenia, ktoré sú pre verejnosť naozaj sklamaním, v ktorých oznamujeme, že finančné prostriedky boli odobrané hneď po tom, ako sa operácia začala alebo len veľmi krátko počas jej priebehu.
<P>
Dúfam, že predsedníctvo posilní konsolidáciu systému, ktorý umožní, aby sa tento typ operácie mohol vykonávať na trvalejšej báze.
<SPEAKER ID="235" NAME="Manuel Lobo Antunes">
úradujúci predseda Rady. - (SK) Chápem vaše znepokojenie. V každom prípade aj tu by sme myslím mali brať do úvahy pozitívum dosiahnutého pokroku. Ak zohľadníme to, kde sme začali a k čomu sme dospeli, je podľa môjho názoru zriadenie agentúry Frontex pokrokom a krokom vpred v spolupráci v rámci Európskej únie v oblasti záležitostí týkajúcich sa riadenia vonkajších hraníc.
<P>
Môžeme, ak si to členské štáty želajú, ako ste uviedli, rozvinúť právomoci a schopnosti agentúry Frontex. Avšak domnievam sa, že slovo platí aj tu a nie je to medzivládne slovo, ale základné slovo, slovo, na ktorom dovolím si tvrdiť stojí Únia a tým slovom je solidarita.
<P>
V tejto záležitosti sa tiež musíme spoľahnúť na solidaritu, solidaritu s členskými štátmi, ktoré by ju mohli niekedy potrebovať. Toto slovo, pre ktoré neexistuje náhrada, je slovom, ktoré neoznačuje medzivládnu situáciu, ale úniu.
<SPEAKER ID="236" NAME="Hubert Pirker" AFFILIATION="PPE-DE">
(SK) Pán úradujúci predseda, chcel by som byť konkrétnejší. Myšlienka agentúry Frontex je úžasná, avšak jej realizácia je slabá. Jedným z dôvodov tejto situácie je skutočnosť, že členské štáty neposkytujú zamestnancov a zariadenie, ktoré prisľúbili. Pán Frattini zistil, že bolo poskytnutých 10 %. Chcel by som, aby ste mne a Parlamentu povedali, koľko zamestnancov a aké technické zariadenie prisľúbené ktorými členskými štátmi boli do dnešného dňa dodané a čo ešte chýba a aké opatrenia plánujete stanoviť na zabezpečenie toho, aby v konečnom dôsledku všetky členské štáty poskytli, čo prisľúbili, aby agentúre Frontex umožnili celoročné fungovanie.
<SPEAKER ID="237" NAME="Manuel Lobo Antunes" LANGUAGE="SK">
Rovnako chápem otázku váženého pána poslanca. Musíme mať na zreteli záväzky, ktoré sme prijali v rámci oblasti agentúry Frontex, či už pokiaľ ide o zariadenie, financovanie alebo personál a svoje záväzky musíme dodržiavať. Chcel by som zdôrazniť, že predsedníctvo nezabudlo na tieto aspekty upozorniť.
<P>
Ak nie sme schopní plniť záväzky, potom to musíme prioritne napraviť. Je to jediný spôsob, akým umožníme agentúre Frontex efektívne vykonávať úlohu a právomoci, ktoré jej boli zverené.
<SPEAKER ID="238" NAME="Paul Rübig" AFFILIATION="PPE-DE">
(SK) Chcel by som sa opýtať, či sa zvažovalo zapojenie malých a stredných podnikov. V konečnom dôsledku tieto vo výraznej miere prispievajú k zamestnanosti v Európe. Chcel by som sa tiež opýtať na rozsah, do akého, ako vidíme v Spojených štátoch amerických, prináša najmä zamestnávanie žien opatrenia do lisabonského programu. Prijala Rada na základe toho príslušné predbežné opatrenia na integráciu pracovníkov?
<SPEAKER ID="239" NAME="Manuel Lobo Antunes">
úradujúci predseda Rady. - (SK) Chcel by som povedať, že pokiaľ ide o riadenie agentúry Frontex a správu všeobecnejšej záležitosti, ktorou je prisťahovalectvo, sú základnými cieľmi portugalského predsedníctva efektívnejší boj proti nezákonnému prisťahovalectvu a zlepšenie prispôsobenia, integrácie a kvality života tých, ktorí medzi nami žijú a legálne prispievajú k nášmu hospodárskemu a sociálnemu rozvoju.
<P>
Portugalské predsedníctvo hodlá prijať viaceré iniciatívy v tejto súvislosti. Mali by sme myslieť na opatrenia, ktoré sú základné a nevyhnutné v tejto oblasti, pokiaľ ide o naše vzťahy s tretími krajinami. Prisťahovalectvo bude vždy na programe predsedníctva a Rady v rámci ich dialógu s tretími krajinami.
<P>
Vec: Aktualizácia pracovnoprávnych predpisov s ohľadom na rodovú rovnosť
<P>
Aké rozdiely v zaobchádzaní s mužmi a so ženami zistila Rada v súvislosti so zárobkovou činnosťou?
<P>
Aké je geografické rozdelenie takýchto nerovností v členských štátoch?
<P>
Čím hodlá Rada prispieť v súvislosti s diskusiami o aktualizácii pracovnoprávnych predpisov, s cieľom bojovať proti diskriminácii, aby muži a ženy mali prístup ku kvalitným pracovným miestam poskytujúcim flexibilitu a istotu?
<P>
Je možné dohodnúť sa na ochranných doložkách určených na ochranu materstva a zlúčenie pracovného a rodinného života v súkromnom sektore?
<SPEAKER ID="241" NAME="Manuel Lobo Antunes" LANGUAGE="SK">
Pokiaľ ide o rozdiely v zaobchádzaní s mužmi a ženami v oblasti zárobkovej činnosti, boli schválené základné právne predpisy vrátane istých smerníc, v ktorých sa stanovuje rovnaké zaobchádzanie, pokiaľ ide o odmenu, prístup k zamestnaniu, odbornú prípravu, kariérny rast a pracovné podmienky.
<P>
Okrem toho sú Komisia a Eurostat zodpovední za monitorovanie situácie v tomto sektore v rôznych častiach Európskej únie. Je evidentné, že s cieľom formulovať politiky, existuje základná potreba vysokokvalitných údajov z celej Európskej únie. V tejto súvislosti ma teší, že môžem upozorniť na dohodu, ku ktorej nedávno dospeli Rada a Parlament o zriadení Inštitútu pre rodovú rovnosť, ktorý bude pôsobiť presne v tejto oblasti.
<P>
Pokiaľ ide o aktualizáciu pracovnoprávnych predpisov, môže Rada prijať opatrenia len na základe legislatívneho návrhu Komisie. V každom prípade však Rada tiež uplatňuje otvorenejšie metódy koordinácie v rámci Európskej stratégie zamestnanosti. V tejto oblasti politiky sa momentálne zameriavame na nedávne oznámenie Komisie o flexiistote, v ktorom sa konkrétne uvádza rodová rovnosť ako jedna z možných spoločných zásad, ktoré by mohli byť prijaté na úrovni Európskej únie.
<P>
Rovnako nás teší skutočnosť, že Európska rada sa na svojom jarnom zasadnutí v roku 2007 dohodla na zriadení rodinnej aliancie, ktorá by mala slúžiť ako platforma na výmenu stanovísk a znalostí osvedčených postupov a politík zameraných na rodinu.
<P>
Pokiaľ ide o otázku zavedenia ochranných doložiek určených na ochranu materstva a zlúčenie pracovného a rodinného života v súkromnom sektore, teší ma, že vám môžem spomenúť dôležité smernice, ktoré sú už schválené a týkajú sa materskej dovolenky a ochrany materstva a novorodencov na pracovisku.
<SPEAKER ID="242" NAME="Marie Panayotopoulos-Cassiotou" AFFILIATION="PPE-DE">
(SK) Pán predsedajúci, chcela by som sa poďakovať pánovi úradujúcemu predsedovi Rady za opätovné pripomenutie opatrení, ktoré, ako vieme, boli prijaté v záujme rovnosti. Pýtam sa na pozitívnu diskrimináciu v právnych predpisoch niektorých členských štátov. Napríklad pre matky sú stanovené nižšie limity na dôchodkové práva. Odsúdi to dnes Európska komisia, ktorá tieto členské štáty žaluje na Európskom súde? Rozhodne Rada v prospech takejto pozitívnej diskriminácie?
<SPEAKER ID="243" NAME="Manuel Lobo Antunes">
úradujúci predseda Rady. - (SK) Pozorné preskúmanie programov nemeckého, slovinského a portugalského predsedníctva dokazuje, že sociálne otázky, osobitne záležitosti rodovej rovnosti a ochrany rodiny, sú veľmi vysoko v našom rebríčku priorít.
<P>
V spolupráci s Komisiou a každý z nás v rámci vlastnej sféry zodpovednosti, samozrejme, budeme predkladať opatrenia, ktoré môžu byť vo väčšej miere týmto otázkam naklonené a môžu v skutočnosti odrážať naše záujmy v sociálnej oblasti. Tieto záujmy sú v modernej spoločnosti, akou je EÚ prvoradé, pričom sa zohľadňujú príslušné právomoci EÚ a členských štátov.
<P>
Dovoľte mi ubezpečiť váženú pani poslankyňu, že sociálne otázky, najmä tie, ktoré sa týkajú ochrany rodiny, sú prioritami všetkých troch predsedníckych krajín a v tomto osobitnom prípade, portugalského predsedníctva. Dúfam, že v decembri nebudete sklamaná výsledkami dosiahnutými v tejto oblasti.
<SPEAKER ID="244" NAME="DanutBudreikait" AFFILIATION="ALDE">
(SK) Už v roku 1975 Európska únia prijala právne predpisy zakazujúce diskrimináciu v stanovovaní mzdy a požadujúce, aby muži a ženy dostávali rovnakú odmenu za rovnakú prácu. Hoci prešlo 30 rokov, tieto právne predpisy ešte stále neboli vykonané. Chcela by som od Rady, aby sa k tomu vyjadrila. Môžu sa členské štáty sami rozhodnúť, ktoré predpisy budú vykonávať a ktoré nebudú? Aká je situácia v Portugalsku?
<SPEAKER ID="245" NAME="Manuel Lobo Antunes">
úradujúci predseda Rady. - (SK) Opäť by som chcel zdôrazniť, čo spadá do právomoci EÚ, konkrétne politika a legislatíva, a čo je zodpovednosťou členských štátov, a to sa musí zohľadniť, a chcel by som povedať, že rodová rovnosť je pre Portugalsko prioritnou otázkou.
<P>
Rovnako musím povedať, že v EÚ a v osobitnom prípade novej reformnej zmluvy, ako už bolo uvedené v ústavnej zmluve, je rovnosť pre nás základnou a prvoradou záležitosťou v európskej integrácii a je súčasťou acquis, a tých základných zásad, ktoré budú vždy určite medzi našimi prvoradými prioritami.
<SPEAKER ID="246" NAME="Predsedajúci">

<P>
Vec: Palestína
<P>
Aká je súčasná pozícia Rady, pokiaľ ide o priamu komunikáciu so zástupcami zvolenými Palestínčanmi, ktorí vykonávajú službu v samospráve v Gaze?
<SPEAKER ID="247" NAME="Manuel Lobo Antunes">
úradujúci predseda Rady. - (SK) Chcel by som tomuto Parlamentu pripomenúť, že Rada vo svojich záveroch z 23. a 24. júla 2007 opätovne vyjadrila svoju plnú podporu prezidentovi Abbasovi a vláde premiéra Fayyada.
<P>
Rada opätovne potvrdila svoje stanovisko k udalostiam v Gaze. Jediný spôsob, akým je možné dosiahnuť palestínske národné ciele mierovo, zákonne a demokraticky je prostredníctvom zmierenia a národnej jednoty založenej na mierovom programe, ktorý navrhol prezident Abbas.
<P>
Rada tiež vyhlásila, že EÚ nesúhlasí so žiadnym rozdelením palestínskych území a potvrdila, že EÚ je pripravená spolupracovať so všetkými palestínskymi stranami, ktorých politika a činnosť reflektujú zásady štvorky.
<P>
EÚ obnovila vzťahy s inštitúciami palestínskej samosprávy. Začali sme poskytovať priamu finančnú a technickú pomoc palestínskej vláde. Vo svojich záveroch z 23. a 24. júla 2007 Rada potvrdila svoj sľub pomôcť pri zriaďovaní inštitúcií a hospodárstva budúceho Palestínskeho štátu a zdôraznila potrebu plne rozvinúť hospodárstvo v palestínskych okupovaných územiach vrátane podpory spolupráce s palestínskym súkromným sektorom.
<P>
Rada potvrdila podporu pre palestínsku civilnú políciu prostredníctvom zmobilizovania policajnej misie EÚ na palestínskych územiach EUPOL COPPS. Komisia tiež vyzvala Izrael, aby vytvoril podmienky potrebné pre takúto misiu.
<SPEAKER ID="248" NAME="Chris Davies" AFFILIATION="ALDE">
(EN) Od volieb v Palestíne bolo politikou Európskej únie odmietanie rozhovorov so zvolenými zástupcami prepojenými s hnutím Hamas. Zakaždým, keď Hamas urobil gesto, ktoré bolo možné interpretovať ako ústretové, zabuchli sme mu pred nosom dvere.
<P>
Z rozhovorov s niektorými kolegami úradujúceho predsedu v Lisabone viem, že v jeho vláde sú poslanci, ktorí sú presvedčení, že táto politika bola katastrofálnym zlyhaním. V tomto prípade je však jeho povinnosťou hovoriť v mene Rady a obhajovať neobhájiteľné. Mohol by povedať Parlamentu, v čom bola podľa Rady jej politika úspešná?
<SPEAKER ID="249" NAME="Manuel Lobo Antunes">
úradujúci predseda Rady. - (SK) Chcel by som zdôrazniť, že štvorka pre mier na Strednom východe sa nedávno stretla v Lisabone. Sme presvedčení a veríme, že sme schopní navrhnúť opatrenia v rámci rozsahu pôsobnosti štvorky, ako aj v rámci rozsahu pôsobnosti Európskej únie, ktoré môžu napomôcť pokroku v rámci mierového procesu na Strednom východe. Situácia v tomto regióne sa za dlhé roky nezmenila a vieme, že ide o komplexnú a náročnú situáciu, ktorú nie je možné vyriešiť zo dňa na deň.
<P>
Domnievame sa však, že dnes by mohli byť priaznivé politické podmienky, ktoré by nám umožnili dosiahnuť pozitívne výsledky. Portugalské predsedníctvo, ako aj Rada Európskej únie, hodlajú v tejto činnosti pokračovať.
<P>
Musíme sa chopiť príležitosti v správnu chvíľu. Musíme využiť výhodu politického kontextu a prioritne vyriešiť tento problém, ktorý si myslím, že v tejto chvíli cítime vo vzťahu k mierovému procesu na Strednom východe. Musíme byť realistickí, avšak optimistickí a nesmieme sa zamýšľať nad tým, že by sme sa vzdali.
<SPEAKER ID="250" NAME="David Martin" AFFILIATION="PSE">
(EN) Dovoľte mi preformulovať veľmi dobrú otázku pána Daviesa. Verí Rada, že môžeme dosiahnuť pokrok na Strednom východe bez rokovaní s Hamasom? Pokiaľ sa Hamas nezapojí do rozhovorov, štvorka sa môže stretávať donekonečna, ale riešenie nenájde. Pripúšťa Rada, že raz bude musieť na vyriešenie tejto situácie rokovať tvárou v tvár s Hamasom?
<SPEAKER ID="251" NAME="Manuel Lobo Antunes">
úradujúci predseda Rady. - (SK) Ako viete, Rada schválila zásady a smerovanie politiky pre mierový proces na Strednom výhode, ktorých sa hodlá pridržiavať. Verí týmto zásadám a smerovaniam politiky, ktoré formujú jej politickú činnosť a hodlá pri nich zostať.
<SPEAKER ID="252" NAME="Predsedajúci">
Keďže autor nie je prítomný, otázka č. 4 sa vynecháva.
<P>
Vec: Pomoc pre obchod
<P>
Je potrebné poblahoželať fínskemu a nemeckému predsedníctvu za to, akú prioritu určili pomoci pre obchod.
<P>
Aké kroky hodlá prijať portugalské predsedníctvo, s cieľom zabezpečiť, že výdavky Komisie, a najmä členských štátov, na pomoc spojenú s obchodom budú pokračovať správnou cestou smerom k cieľu 1 miliardy EUR ročne do roku 2010? Pokúsilo sa predsedníctvo naozaj preskúmať alebo bude žiadať objasnenia od jednotlivých krajín týkajúce sa záväzku financovania, prijatom v rámci plnenia cieľa 1 miliardy EUR?
<P>
Ako hodlá portugalské predsedníctvo zabezpečiť, že členské štáty a Komisia poskytnú primeranú pomoc v tých oblastiach pomoci pre obchod, ktoré určila pracovná skupina WTO pre pomoc obchodu v roku 2006, akými sú úpravy súvisiace s obchodom a infraštruktúra prepojená s obchodom, ktoré nespadajú do vymedzenia pomoci súvisiacej s obchodom, a teda ani do cieľa 2 miliárd EUR?
<SPEAKER ID="253" NAME="Manuel Lobo Antunes">
úradujúci predseda Rady. - (SK) Portugalské predsedníctvo je pevne odhodlané pokračovať v práci, ktorú úspešne vykonávali fínske a nemecké predsedníctvo a vykonávať závery týkajúce sa pomoci obchodu, ktoré schválila Rada 15. mája 2007, najmä pokiaľ ide o ukončenie pomoci EÚ pre obchodnú stratégiu v čase, keď bude mať byť začlenená do najbližšieho globálneho hodnotenia WTO pomoci pre obchod, ktoré sa má konať v novembri 2007.
<P>
Jedným z cieľov predsedníctva je konkrétne na októbrovom stretnutí Rady pre všeobecné záležitosti a vonkajšie vzťahy dospieť k dohode o stratégii EÚ pomoci pre obchod vrátane navrhnutia osobitných krokov určených na dosiahnutie cieľa 2 miliárd EUR stanoveného pre pomoc súvisiacu s obchodom do roku 2010, konkrétne cieľa 1 miliardy EUR od členských štátov, aby sa splnili potreby určené rozvojovými krajinami.
<P>
Predsedníctvo je presvedčené, že tento cieľ bude dosiahnutý. Cieľom stratégie je tiež prispieť k širšiemu programu pomoci pre obchod a k určeniu opatrení, ktoré je potrebné vykonávať.
<P>
Preto portugalské predsedníctvo 5. júla 2007 predložilo návrh stratégie EÚ pomoci pre obchod, o ktorej v súčasnosti diskutuje Rada v príslušnom zložení. Návrh stratégie je potrebné vnímať v kontexte plnenia odporúčaní, ktoré v roku 2006 predložila pracovná skupina WTO pre pomoc pre obchod.
<SPEAKER ID="254" NAME="David Martin" AFFILIATION="PSE">
(EN) Som veľmi povzbudený odpoveďou úradujúceho predsedu a želám mu všetko dobré na októbrové stretnutie. Dúfam, že dostane úspešný balík.
<P>
Ak áno, mohol by zvážiť, či by koncom roka zverejnil, koľko každý z jednotlivých členských štátov prispel vo forme pomoci pre obchod? Vieme, že miliarda eur Komisie je veľmi transparentná a je veľmi dobre vidieť, na aké účely sa používa. Nie je však natoľko jasné, odkiaľ má pochádzať 1 miliarda EUR od členských štátov, či sa to skutočne deje a od koho pochádza. Mohla by Rada pouvažovať nad tým, aby v novembri alebo v decembri tieto informácie zverejnila?
<SPEAKER ID="255" NAME="Manuel Lobo Antunes">
úradujúci predseda Rady. - (SK) Ďakujem váženému pánovi poslancovi za jeho podporu a dôveru. Predsedníctvo a Rada prijmú vhodné opatrenia v tejto záležitosti v súlade s uplatniteľnými postupmi, podmienkami a právnymi ustanoveniami.
<SPEAKER ID="256" NAME="Predsedajúci">

<P>
Vec: Politika Severná dimenzia
<P>
Portugalské predsedníctvo Rady vyhlásilo, že sa bude usilovať o podporu spolupráce EÚ s krajinami stredozemského regiónu. Keďže EÚ má aj Severnú dimenziu, akým spôsobom hodlá Rada zároveň podporovať politiku EÚ Severnej dimenzie a jej realizáciu?
<SPEAKER ID="257" NAME="Manuel Lobo Antunes">
úradujúci predseda Rady. - (SK) Politiku Severnej dimenzie vykonávame od začiatku tohto roku na základe dvoch dokumentov prijatých na samite pre Severnú dimenziu, ktorý sa v novembri 2006 konal v Helsinkách.
<P>
Dokument týkajúci sa politického rámca a politické vyhlásenie prijaté v Helsinkách predstavujú prelom v oblasti Severnej dimenzie, do tej miery, že sa nimi transformovala politika na spoločnú politiku všetkých partnerov Severnej dimenzie, ktorými sú EÚ, Rusko, Nórsko a Island. Spoločné prijatie novej politiky je kľúčovým cieľom a zahŕňa plnú účasť Ruska vo všetkých štruktúrach a činnostiach Severnej dimenzie.
<P>
Do procesu budú začlenení aj ostaní hlavní účastníci a subjekty Severnej dimenzie, najmä štyri severné regionálne rady a medzinárodné finančné inštitúcie. Severná dimenzia teraz predstavuje stálu platformu na diskusiu o záležitostiach a záujmoch severu.
<P>
Portugalské predsedníctvo bude určite pokračovať v činnosti v tejto oblasti. Stretnutie riadiacej skupiny je naplánované na koniec septembra začiatok októbra a malo by sa konať v Reykjavíku. Cieľom riadiacej skupiny je zabezpečiť kontinuitu medzi stretnutiami ministrov a stretnutiami vyšších úradníkov. Stretnutie vyšších úradníkov je naplánované počas portugalského predsedníctva na 21. novembra a bude sa konať v Rusku.
<P>
Ako krajina Stredozemia by Portugalsko chcelo byť svedkom intenzívnejšej a širšej politickej diskusie s našimi partnermi z južných brehov Stredozemného mora v rámci kontextu partnerstva Euromed. EÚ a krajiny partnerstva Euromed spájajú spoločné záujmy a čelia podobným výzvam.
<P>
Je v našom vlastnom záujme, aby sme rozšírili spoluprácu EÚ s týmito krajinami, najmä pokiaľ ide o otázku prílivu migrantov a sociálneho rozvoja. Zároveň musíme pokračovať v realizácii novej politiky Severnej dimenzie. Podobne ako v prípade partnerstva Euromed sa môže veľmi veľa dosiahnuť prostredníctvom praktickej spolupráce založenej na dobrých susedských vzťahoch, partnerstve rovnosti, spoločnej zodpovednosti a transparentnosti.
<SPEAKER ID="258" NAME="Esko Seppänen" AFFILIATION="GUE/NGL">
(SK) Pán úradujúci predseda Rady, úloha Ruska je v rozvoji Severnej dimenzie kľúčová. Vzťahy Európskej únie a Ruska sú v tejto súvislosti dôležité. Hodlá predsedníctvo túto jeseň podporovať rozhovory s Ruskom o dohode o partnerstve a spolupráci?
<SPEAKER ID="259" NAME="Manuel Lobo Antunes">
úradujúci predseda Rady. - (SK) Ako viete, portugalské predsedníctvo počas svojho funkčného obdobia plánuje zorganizovať v Mafre, meste neďaleko od nášho hlavného mesta Lisabonu, samit s Ruskom. Dúfame, že sa počas tohto samitu budeme venovať všetkým záležitostiam týkajúcim sa spolupráce a vzťahov EÚ - Rusko v rámci hospodárskej, vedeckej a kultúrnej oblasti, ako aj v oblastiach, ktoré sa priamo dotýkajú slobody pohybu osôb v európskom priestore.
<P>
Považujeme za dôležité a strategické vytvoriť vzájomne výhodný a prospešný vzťah s Ruskom založený na spoločných zásadách a hodnotách.
<SPEAKER ID="260" NAME="Predsedajúci">

<P>
Vec: Agentúra Frontex
<P>
Aké má Rada za uplynulých niekoľko mesiacov skúsenosti s agentúrou Frontex a aké je jej stanovisko k myšlienke jej postupnej transformácie na skutočnú službu európskych hraníc vytvorenú podľa modelu nemeckej hraničnej polície?
<SPEAKER ID="261" NAME="Manuel Lobo Antunes">
úradujúci predseda Rady. - (SK) Cieľom Európskej agentúry pre riadenie operačnej spolupráce na vonkajších hraniciach členských štátov Európskej únie, známej pod názvom agentúra Frontex, zriadenej nariadením (ES) č. 2007/2004, ktoré som už spomínal, je skvalitniť integrované riadenie na vonkajších hraniciach EÚ.
<P>
Úloha a funkcie agentúry Frontex sú stanovené v nariadení, v ktorom sa zohľadňuje skutočnosť, že členským štátom je ponechaná zodpovednosť za kontrolu vonkajších hraníc a dohľad nad nimi. Nedávno boli právomoci agentúry Frontex posilnené schválením návrhu nariadenia Európskeho parlamentu a Rady, ktorým sa vytvára mechanizmus na zriadenie rýchlych pohraničných zásahových tímov z 12. júna 2007.
<P>
Európska rada vo svojich záveroch z júna 2007 uvítala dohodu dosiahnutú v otázke rýchlych pohraničných zásahových tímov a spustenie Európskej hliadkovej siete a vytvorenie centra technického zariadenia, ktoré sprístupnili členské štáty a ktoré je prístupné členským štátom.
<P>
V súčasnosti neexistujú žiadne iné návrhy na zmenu a doplnenie nariadenia o agentúre Frontex. V Haagskom programe, ktorým sa posilňuje sloboda, bezpečnosť a spravodlivosť, je Komisia vyzvaná, aby Rade predložila hodnotenie agentúry do konca roku 2007. V tomto hodnotení by mali byť zanalyzované funkcie agentúry a uvedené, či by mala prebrať iné zodpovednosti týkajúce sa aspektov riadenia hraníc.
<SPEAKER ID="262" NAME="Bernd Posselt" AFFILIATION="PPE-DE">
(SK) V menšej miere ma zaujímalo nariadenie, šlo mi skôr o víziu. V roku 1998 som predložil tomuto Parlamentu správu o rozšírení a vnútornej bezpečnosti, v ktorej som navrhoval zriadenie európskej hraničnej služby. Na samite v Tampere sa o tejto myšlienke diskutovalo spolu s návrhom na zriadenie európskej policajnej akadémie. Agentúra Frontex bola vytvorená ako prvotný krok týmto smerom. Súhlasí predsedníctvo Rady s perspektívou ďalšieho rozvoja agentúry Frontex a zásahových skupín do skutočnej európskej hraničnej služby určenej na ochranu našich vonkajších hraníc?
<SPEAKER ID="263" NAME="Manuel Lobo Antunes" LANGUAGE="SK">
Domnievam sa, že agentúra Frontex rozvinie a rozšíri svoje zodpovednosti v súlade s potrebami, a samozrejme vôľou, členských štátov.
<SPEAKER ID="264" NAME="Predsedajúci">

<P>
Vec: Skvalitnenie policajnej spolupráce
<P>
Aké sú zámery portugalského predsedníctva, pokiaľ ide o napredovanie v oblasti dvoch dôležitých návrhov Komisie určených na zvýšenie bezpečnosti občanov EÚ, ich ochrany pred zločinom a terorizmom, konkrétne KOM(2005) 0317 v konečnom znení o zlepšení policajnej spolupráce medzi členskými štátmi na vnútorných hraniciach a KOM(2005) 0490 v konečnom znení o výmene informácií na základe zásady dostupnosti?
<P>
Nie všetky prvky týchto dvoch návrhov boli začlenené do rozhodnutia z Prüm, a teda sa pýtam, či sa predsedníctvo nedomnieva, že neschopnosť členských štátov prijať ich vysiela negatívny signál o význame a naliehavosti, s ktorými riešia problém cezhraničného vynucovania práva?
<SPEAKER ID="265" NAME="Manuel Lobo Antunes">
úradujúci predseda Rady. - (SK) Predsedníctvo súhlasí, že zlepšenie cezhraničnej spolupráce na účely vynucovania práva nie je len dôležitou a naliehavou otázkou, ale aj výzvou.
<P>
Návrh rozhodnutia Rady o posilnení cezhraničnej spolupráce, najmä v oblasti boja proti terorizmu a cezhraničnému zločinu, známe rozhodnutie z Prüm, v prípade ktorého Rada dosiahla politickú dohodu v júni 2007, predstavuje významný pokrok v oblasti vykonávania zásady dostupnosti a posilňovania cezhraničnej policajnej spolupráce, najmä prostredníctvom spoločných operácií a poskytovania pomoci pri hromadných podujatiach, katastrofách a vážnych nehodách.
<P>
Predsedníctvo sa domnieva, že rozhodnutie z Prüm by sa malo vykonávať čo najskôr, s cieľom umožniť dosiahnuť hmatateľné výsledky. Predsedníctvo preto hodlá zacieliť svoje úsilie na prácu na dosiahnutí tohto pokroku v nasledujúcich niekoľkých mesiacoch prostredníctvom práce na návrhu rozhodnutia Rady, ktorým sa vykonáva rozhodnutie z Prüm.
<P>
Predsedníctvo súhlasí s váženou pani poslankyňou v skutočnosti, že nie všetky body z dvoch návrhov Komisie, z ktorých jeden sa týka zlepšovania policajnej spolupráce a druhý zásady dostupnosti, boli začlenené do rozhodnutia z Prüm. Napriek tomu bola významná časť návrhu Komisie o policajnej spolupráci do rozhodnutia z Prüm začlenená a predsedníctvo nemá dôvod sa domnievať, že opätovné otvorenie diskusie týkajúcej sa tých ostatných častí by viedlo k inému výsledku, aký bol dosiahnutý v apríli 2006.
<P>
Zatiaľ čo v návrhu Komisie o zásade dostupnosti sa stanovujú všeobecné zásady a uvádza sa v ňom šesť typov údajov, v rozhodnutí z Prüm sú to v skutočnosti len údaje o DNA, odtlačky prstov a registračné údaje vozidla. Predsedníctvo sa domnieva, že postupné vykonávanie zásady dostupnosti je najrealistickejším a najpraktickejším a patrí medzi prístupy, u ktorých je najpravdepodobnejšie, že v krátkodobom horizonte povedú k dosiahnutiu výsledkov v oblasti každodennej policajnej spolupráce a zlepšovania bezpečnosti občanov EÚ.
<P>
Predsedníctvo sa domnieva, že tieto praktické výsledky vyšlú pozitívny signál, pokiaľ ide o význam a naliehavosť pripisovaných cezhraničnej spolupráci, čím dokážu, že praktická spolupráca je možná a vykonáva sa, aj keď len čiastočne. Neznamená to, že by sme mali prestať vyvíjať úsilie na dosiahnutie ešte užšej spolupráce v oblasti vynucovania práva, najmä prostredníctvom prvkov obsiahnutých v návrhoch Komisie.
<P>
Dúfame, však, že toto sa dá dosiahnuť na základe výsledkov, ktoré sa dodnes dosiahli, ako aj tých, ktoré vyplývajú z vykonávania rozhodnutia z Prüm.
<SPEAKER ID="266" NAME="Sarah Ludford" AFFILIATION="ALDE">
(EN) Vážený pán predsedajúci, môže teda Rada potvrdiť, že rozhovory v Rade o princípe dostupnosti a o opatrení policajnej spolupráce boli pozastavené? Uznali ste, že Prümská zmluva je menej ambiciózna než ktorákoľvek iná, takže ste ich pozastavili? Prečo môže Rada naďalej uzákoňovať niečo, čo narúša osobné súkromie ľudí, ale nemôže sa dostať k podstate spolupráce medzi policajnými orgánmi? Samozrejme, že jednou z prekážok je nedostatok celkového rámca na ochranu údajov. Nemecké predsedníctvo nám sľúbilo, že taký nástroj prijme tento rok. Pokročilo portugalské predsedníctvo v tejto oblasti a aké sú hlavné prekážky? Rada a členské štáty musia pokračovať v praktickej spolupráci v rámci pevného rámca na ochranu údajov.
<SPEAKER ID="267" NAME="Manuel Lobo Antunes">
úradujúci predseda Rady. - (SK) Portugalské predsedníctvo v tejto oblasti pôsobí ambiciózne, avšak zároveň realisticky. Keď zvažujeme prijaté opatrenia alebo opatrenia, ktorých prijatie navrhujeme, vždy sa zameriavame na východiskový bod a želaný cieľ a v skutočnosti v tejto záležitosti policajnej spolupráce sa domnievam, že sme dosiahli významný a výrazný pokrok v porovnaní s bodom, kde sme začínali. Možno nie pokrok, ktorí si mnohí želali, ale opatrenia v tejto oblasti sa prijímali a prijímajú, ak si to želajú členské štáty.
<P>
Portugalské predsedníctvo teda podporí, rozvinie a bude vykonávať opatrenia, ktoré boli schválené a ktoré podľa nášho názoru predstavujú pozitívny pokrok v oblasti policajnej spolupráce v porovnaní s predchádzajúcou situáciou.
<SPEAKER ID="268" NAME="Predsedajúci">

<P>
Vec: Ekumenická povaha patriarchátu Konštantínopolu
<P>
Mnohé udalosti naznačujú, že turecké úrady sa pokúšajú spochybniť ekumenickú povahu patriarchátu Konštantínopolu. Napríklad minister zahraničných vecí vyslovene vylúčil možnosť uznania ekumenickej povahy patriarchátu Konštantínopolu tureckou vládou. Okrem toho bolo tureckým úradníkom zakázané zúčastniť sa na recepcii usporiadanej patriarchátom Konštantínopolu, pretože v pozvánke sa patriarcha označuje za ekumenického. Okrem toho nová vnútroštátna bezpečnostná politika Turecka stanovuje, že sa "musí zabrániť akémukoľvek pokusu o prekročenie súčasného statusu patriarchátu" a na záver 26. júna 2007 turecký najvyšší súd vydal rozhodnutie, v ktorom tvrdí, že patriarchát Konštantínopolu nie je ekumenický a že patriarcha je hlavou gréckej ortodoxnej komunity Istanbulu.
<P>
Vyjadrí sa Rada, či je postoj tureckých úradov voči patriarchátu Konštantínopolu v súlade s kodanskými politickými kritériami a záväzkami Turecka, ktoré vyplývajú z predvstupového procesu? Aké vyšle signály k tureckým úradom?
<SPEAKER ID="269" NAME="Manuel Lobo Antunes">
úradujúci predseda Rady. - (SK) Rada pri viacerých príležitostiach zdôraznila význam, ktorý pripisuje záležitosti náboženskej slobody v Turecku. Okrem problematiky možnosti zvolenia cudzích duchovných za vodcov náboženských komunít čelia náboženské menšiny a spoločenstvá stále ťažkostiam súvisiacim s právnou subjektivitou, majetkovými právami, školami, vnútorným riadením a prípravou, povoleniami na pobyt a pracovnými povoleniami týkajúcimi sa tureckých a netureckých cirkví.
<P>
V tomto kontexte sa musia vnímať aj osobitné problémy, ktorým čelí ortodoxný patriarchát, najmä pokiaľ ide o používanie cirkevného titulu ekumenický patriarcha. Táto situácia by sa nemala dotýkať práv zaručených v Európskom dohovore o ľudských právach. Náboženská sloboda je základnou oblasťou, v ktorej je naliehavo potrebné pokročiť. Požaduje sa aj osobitná činnosť zameraná na prijatie a vykonávanie primeraných právnych predpisov v súlade s Európskym dohovorom o ľudských právach a s judikatúrou Európskeho súdu pre ľudské práva.
<P>
Konkrétnejšie vo vzťahoch Európskej únie a Turecka je jednou z krátkodobých priorít prijatie právnych predpisov, ktoré sú v súlade s príslušnými európskymi normami a poskytujú riešenie všetkých ťažkostí, s ktorými sa stretávajú menšinové a nemoslimské náboženské komunity. Podobne je nutné rozvinúť spoločenskú toleranciu.
<P>
V tejto súvislosti môžem ubezpečiť váženého pána poslanca, že otázka náboženskej slobody bude naďalej podrobne monitorovaná v rámci prístupových rokovaní v kontexte kapitoly 23, Súdne a základné práva, a v rámci prebiehajúceho procesu reforiem v Turecku a bude rozšírená na všetky úrovne, kdekoľvek to bude nutné. Bol to aj prípad posledného stretnutia ministerskej trojky medzi Európskou úniou a Tureckom, ktoré sa konalo 4. júna v Ankare.
<SPEAKER ID="270" NAME="Dimitrios Papadimoulis" AFFILIATION="GUE/NGL">
(SK) Pán úradujúci predseda Rady, za dve a pol minúty, počas ktorých ste hovorili, ste potvrdili existenciu problému, na ktorých som upozorňoval mojej otázke, avšak neprijali ste jasné stanovisko.
<P>
Komisár Rehn 22. augusta vo svojom prejave v mene Komisie vyhlásil, že patriarchovi a patriarchátu musí byť umožnené slobodné používanie cirkevného titulu "ekumenický" a dodal, že Turecko musí zabezpečiť, že nemoslimské komunity budú mať možnosť získať právny štatút.
<P>
Zastáva Rada toto jednoznačné stanovisko, ktoré prijala Komisia? Ak áno, prečo to jasne nepoviete? Ak nie, aké sú dôvody? Kvôli komu sa nechcete jednoznačne vyjadriť?
<SPEAKER ID="271" NAME="Manuel Lobo Antunes">
úradujúci predseda Rady. - (SK) Pán Papadimoulis, domnievam sa, že pokiaľ ide o ľudské práva v našich vzťahoch s Tureckom, je predsedníctvo Rady vo svojich vyhláseniach jednoznačné, striktné a neústupné dnes, bolo aj v minulosti a bude aj v budúcnosti. Domnievam sa teda, že je možno neprimerané vyjadrovať pochybnosti, výhrady či skepsu v tejto záležitosti.
<P>
Musíme svoj postoj v rozhovoroch s Tureckom zachovať, najmä v procese rokovaní o pristúpení Turecka k EÚ.
<SPEAKER ID="272" NAME="Bernd Posselt" AFFILIATION="PPE-DE">
(SK) Diskutovali sme o tom už mnohokrát počas Hodiny otázok a ja by som sa chcel opýtať, kedy už Turecko naozaj príjme právny predpis upravujúci náboženstvo. Boli sme o jeho prijatí ubezpečení viac ako pred rokom a nič sa nezmenilo. Ide o veľmi špecifickú otázku súvisiacu nielen s prístupovými rokovaniami krajiny, ale aj s jej plnením kodanských politických kritérií. Štát nemá právo zasahovať do vnútorných záležitostí cirkvi a svojvoľne jej upierať akýkoľvek právny štatút.
<SPEAKER ID="273" NAME="Manuel Lobo Antunes" LANGUAGE="SK">
Ako vážený pán poslanec vie, existuje výročná správa o procese pristúpenia Turecka k EÚ. Táto správa, či hodnotiaci proces, sa vypracúvajú v druhej polovici roka a predstavujú analýzu a diskusiu o všetkých týchto záležitostiach na základe správ od Komisie.
<P>
Táto správa bude vypracovaná počas funkčného obdobia portugalského predsedníctva a bude tak poskytnutá vhodná príležitosť, či dokonca správna príležitosť na diskusiu o týchto záležitostiach, ktoré prediskutované budú, v Rade.
<SPEAKER ID="274" NAME="Predsedajúci">
Keďže autor nie je prítomný, otázka č. 10 sa vynecháva.
<P>
Vec: Výsledok samitu EÚ - Brazília
<P>
Mohla by Rada poskytnúť hodnotenie samitu EÚ - Brazília, ktorý sa konal 4. júla 2007, konkrétne pokiaľ ide o rozmer hospodárskych a obchodných vzťahov?
<SPEAKER ID="275" NAME="Manuel Lobo Antunes">
úradujúci predseda Rady. - (SK) Ako viete samit EÚ - Brazília sa konal v Lisabone 4. júla, s cieľom otvorenia dvojstranného strategického partnerstva na podporu spolupráce medzi dvomi stranami v širokom spektre oblastí spoločného záujmu.
<P>
Bolo schválené spoločné vyhlásenie týkajúce sa rôznych oblastí, v ktorých by naše dvojstranné vzťahy mali byť posilnené a dohodli sme sa, že toto partnerstvo s Brazíliou by malo byť funkčné a progresívne. EÚ a Brazília spolupracovali na tvorbe akčného plánu, ktorý obsahuje praktické spoločné návrhy týkajúce sa otázok, ktoré pomôžu pri formulovaní spoločného programu.
<P>
Táto zaujímavá diskusia sa týkala dvojstranných vzťahov Európskej únie a Brazílie, regionálnych otázok, najmä udalostí v Európe a Latinskej Amerike, ale aj svetových otázok, akými sú rozvojový program z Dauhy, efektívny multilaterizmus, zmena klímy, boj proti chudobe a sociálne vylúčenie a záležitosti súvisiace s energetikou.
<P>
Pokiaľ ide o obchodné vzťahy, napriek tomu, že samit v Lisabone nepredstavoval primerané fórum pre technické rokovania, došlo na ňom k zaujímavej diskusii. Komisár pre obchod, Peter Mandelson, zopakoval, že pozitívne výsledky kola rokovaní o rozvoji z Dauhy boli a naďalej budú prioritou EÚ.
<P>
Napriek neuspokojivým výsledkom nedávneho stretnutia Skupiny G4 v Postupime, rozhovory pokračovali v Ženeve a nikto si nechcel nechať ujsť príležitosť dosiahnuť ambicióznu, vyváženú a komplexnú dohodu.
<P>
Brazília sa domnievala, že dve rokovacie pozície neboli od seba natoľko vzdialené. Pokračovanie v diskusii a užšia koordinácia by umožnili dosiahnutie dohody. Obe strany sa zhodli na tom, že dosiahnutie dohody v Dauhe by pomohlo pri uzatvorení dohody medzi EÚ a úniou Mercosul.
<P>
V prípade zmeny klímy a energetiky sa obe strany odvolávali na Medzinárodnú konferenciu o biopalivách, ktorá sa konala 5. a 6. júla v Bruseli, ako na krok správnym smerom na vyvrátenie postoja kritiky tvrdiacej, že využívanie biopalív je údajne škodlivé.
<P>
V tejto súvislosti predseda Komisie, José Manuel Barroso, uviedol tri zásadné oblasti: stanovenie spoločných technických noriem pre udržateľný medzinárodný trh s biopalivami, biopalivá ako prostriedky znižovania emisií skleníkových plynov a dosiahnutie bezpečnosti dodávok potravín.
<P>
Prezident Lula zas prepojil diskusiu o zmene klímy so znižovaním znečistenia, pričom vyhlásil, že kombinovaný energetický prístup, ktorý sa v Brazílii uplatňuje 20 rokov je dokázateľne ekologickejší a ekologicky udržateľný než motory špičkovej technológie navrhované EÚ. Okrem toho vyvrátil údajné ohrozenie Amazonského pralesa a bezpečnosti dodávok potravín.
<SPEAKER ID="276" NAME="Mairead McGuinness" AFFILIATION="PPE-DE">
(EN) Ďakujem veľmi pekne za podrobný prehľad rozsahu záujmov, o ktorých sa diskutovalo. Poľnohospodárstvo bolo samozrejme medzi nimi, ale chcela by som sa spýtať, či bola položená sporná otázka vývozu hovädzieho mäsa z Brazílie do Európskej únie, ako aj znepokojenie o normách v súvislosti s ním, a či existuje spoločný základ pre rokovania WTO v Dauhe, medzi dvomi stranami? Objavila sa otázka dvojitých noriem, vyšších noriem v rámci Európskej únie, v porovnaní s vonkajšími krajinami a v tomto prípade hlavne s Brazíliou, súčasťou rozhovorov?
<SPEAKER ID="277" NAME="Manuel Lobo Antunes">
úradujúci predseda Rady. - (SK) Samit bol, ako sa tu už spomínalo, iniciatívou portugalského predsedníctva. Bol to prvý samit s Brazíliou a dúfame, že povedie k rozvoju strategických vzťahov s touto krajinou.
<P>
Toto bola prvá iniciatíva. Jej cieľom bolo určiť tie oblasti a sektory, v ktorých by sme s Brazíliou mali vyvinúť užšie vzťahy. Boli otvorené hospodárske otázky, avšak iste pochopíte, že boli otvorené vo všeobecnejšom a strategickom kontexte, pričom sa zameriavalo na záležitosti, ktoré sú na programe v rámci rozsahu rozhovorov procesu rokovaní z Dauhy.
<P>
Samozrejme, že špecifickejšie otázky bude nutné uchopiť na technickejšej a primeranejšej úrovni. Zároveň boli obchodné záležitosti a záujmy, ktoré EÚ aj Brazília prejavujú o tieto záležitosti, prediskutované veľmi otvorene a úprimne, pričom každá strana vyjadrila svoje stanovisko a nádej, že proces rokovaní z Dauhy bude možné priviesť k úspešnému záveru.
<SPEAKER ID="278" NAME="Jim Allister" AFFILIATION="NI">
(EN) Pokladám túto odpoveď za "nie" na otázku pani McGuinnessovej, že ste sa neobťažovali a nenaliehali na brazílske úrady vo veci žalostných zdravotných noriem vzťahujúcich sa na vývoz hovädzieho mäsa a úplnej nemožnosti vystopovať ich stáda dobytka.
<P>
Pre poľnohospodárstvo a záujmy spotrebiteľov v Európe to bude vážne sklamanie, keďže ste mali príležitosť, ale zlyhali ste pri presadzovaní tejto nanajvýš dôležitej otázky.
<P>
Kedy sa Rada prebudí v oblasti zdravotných následkov pre občanov Európy a bude naliehať na Brazíliu vo veci reálnej vystopovateľnosti, čo sa týka ich dobytka?
<SPEAKER ID="279" NAME="Manuel Lobo Antunes">
úradujúci predseda Rady. - (SK) Domnievam sa, že vďaka spusteniu tejto iniciatívy portugalským predsedníctvom sú pripravené podmienky na otvorenú a úprimnú diskusiu s Brazíliou o všetkých otázkach, ktoré by mohli narúšať naše dvojstranné vzťahy, ale aj o záležitostiach, ktoré tieto vzťahy môžu rozvinúť a posilniť.
<P>
Rovnako sa domnievam, že pokiaľ ide o záležitosti, na ktoré sa názor EÚ a Brazílie môže rôzniť, je samit a iniciatíva portugalského predsedníctva veľmi užitočným nástrojom na otvorenie a rozšírenie úprimnej diskusie potrebnej v prípade záležitostí, v prípade ktorých sa stanoviská dvoch strán možno úplne nezhodujú.
<SPEAKER ID="280" NAME="Predsedajúci">

<P>
Vec: Pomoc EÚ Estónsku týkajúca sa dohôd o rybnom hospodárstve s Ruskom na Čudskom jazere
<P>
Rada bezpochyby vie, že popri Čudskom jazere sa tiahne 126 kilometrov dlhá hranica medzi EÚ a Ruskom. Dvojstranné dohody medzi Estónskom a Ruskom upravovali ochranu citlivého ekosystému a zásoby rýb Čudského jazera. Napriek tomu sa dôkazy ohrozenia zásob rýb, spôsobeného ignorovaním dohôd ruskou stranou, hromadia.
<P>
Ruská strana najmä využíva takmer počas celého roku dánske rybárske siete, pričom ich používanie bolo obmedzené na stanovené časové obdobie. Ruské trhy poskytujú dôveryhodný dôkaz o tom, že ruské oficiálne opatrenia sú neprimerané na ochranu poddimenzovaného objemu rýb rôznych druhov žijúcich v Čudskom jazere.
<P>
Ruská strana odďaľuje rokovania o jesennej sezóne 2007 pod rôznymi zámienkami.
<P>
Aké kroky hodlá Rada podniknúť na pomoc členskému štátu EÚ - Estónsku v oblasti, ktorá v zásade patrí do rokovaní medzi EÚ a Ruskom o kvótach a hospodárením s nimi v budúcnosti?
<SPEAKER ID="281" NAME="Manuel Lobo Antunes">
úradujúci predseda Rady. - (SK) V odpovedi na otázku váženej pani poslankyne týkajúcu sa rokovaní medzi EÚ a Ruskom o kvótach a hospodárení s nimi v budúcnosti by Rada chcela zdôrazniť, že napriek tomu, že spoločná politika rybného hospodárstva sa vzťahuje na zachovanie, hospodárenie a využívanie živých vodných zdrojov v rámci nariadenia Rady (ES) č. 2371/2002 z 20. decembra 2002 o ochrane a trvalo udržateľnom využívaní zdrojov rybného hospodárstva v rámci spoločnej politiky v oblasti rybolovu sa "živé vodné zdroje" vymedzujú ako "dostupné a prístupné živé vodné morské druhy, vrátane anadrómnych a katadrómnych druhov počas ich života v mori".
<P>
Okrem toho 28. júla 2006 Európske spoločenstvo a vláda Ruskej federácie parafovali dvojstrannú dohodu o spolupráci v oblasti rybného hospodárstva a ochrane živých morských zdrojov v Baltickom mori. Táto dohoda by mala byť v blízkej dobe podpísaná a mala by nadobudnúť účinnosť hneď ako Ruská federácia ukončí domáce postupy potrebné na podpísanie.
<P>
Táto dohoda sa vzťahuje na všetky vody Baltického mora a jeho úžiny, avšak vnútrozemské vody sú z nej vylúčené. Nehľadiac na geografický rozsah uplatňovania dohody, v článku 13 sa stanovuje, že strany sa môžu dohodnúť na rozšírení spolupráce v oblasti hospodárenia s anadrómnymi a katadrómnymi druhmi, avšak vylučujú sa druhy, ktoré celý životný cyklus strávia vo vnútrozemských vodách.
<P>
Z toho vyplýva, že podľa práva Spoločenstva môže Rada váženej pani poslankyni len odporučiť, aby sa so svojou otázkou obrátila na Európsku komisiu, aby bola otázka zahrnutá do kontextu dvojstrannej dohody medzi Európskym spoločenstvom a vládou Ruskej federácie vo chvíli, keď táto dohoda nadobudne platnosť.
<SPEAKER ID="282" NAME="Marianne Mikko" AFFILIATION="PSE">
(SK) Avšak odpoveď, pokiaľ ide o Čudské jazero ma celkom neuspokojuje. Pokiaľ ide o veľkosť je tretím najväčším jazerom v Európskej únii a jediným, v ktorom sa vykonáva činnosť rybného hospodárstva. Nejde o vodnú plochu, ktorá by sa nachádzala len na území Estónska, ale o hranicu s treťou krajinou, konkrétne Ruskom. Pokiaľ ide o obozretné využívanie zásob rýb, Estónsko, členský štát Európskej únie, robí všetko, čo je v jeho silách na zabezpečenie ochrany zásob v Čudskom jazere. Nemôžeme to však povedať aj o Rusku.
<P>
Preto by som teda chcela počuť od úradujúceho predsedu, akým spôsobom hodlá Rada ovplyvniť Rusko, aby ochraňovalo zásoby rýb v Čudskom jazere, tak ako to robí Estónsko? Aký typ vlastnej zodpovednosti ste tu dnes schopný navrhnúť ako predseda Európskej únie? Spomínali ste Komisiu, avšak odpoveď, ktorú ste mi poskytli sa týka viac morí. Čudské jazero je hranicou a jeho situácia je špecifická, nejde o vnútrozemskú vodnú plochu.
<SPEAKER ID="283" NAME="Manuel Lobo Antunes">
úradujúci predseda Rady. - (SK) Vážená pani poslankyňa si, želá, aby obstála jej otázka a ja žiaľ musím povedať, že moja odpoveď tiež obstojí. Odporúčam, ako som už uviedol, aby sa vážená pani poslankyňa obrátila so svojou otázkou na Európsku komisiu.
<SPEAKER ID="284" NAME="Predsedajúci">

<P>
Vec: Vzťahy medzi EÚ a Bosnou
<P>
Môže Rada poskytnúť vyhlásenie o aktuálnom hodnotení súčasných politických vzťahov medzi EÚ a Bosnou?
<SPEAKER ID="285" NAME="Manuel Lobo Antunes">
úradujúci predseda Rady. - (SK) Politická situácia v Bosne a Hercegovine sa nachádza vo veľmi delikátnej fáze.
<P>
Rozsudok Medzinárodného súdneho dvora vo veci, ktorú koncom februára predložila Bosna a Hercegovina proti Srbsku a Čiernej hore týkajúcej sa uplatňovania Dohovoru o zabránení a trestaní zločinu genocídy viedol k obnoveniu antagonizmu, ktorý sa zdal byť do istej miery zmiernený po zriadení rady ministrov 9. februára.
<P>
EÚ oznámila bosnianskym úradom, že sa obáva, že zhoršenie politickej klímy v krajine, návrat nacionalistickej rétoriky a nedostatok politickej vôle na dosiahnutie dohody ohrozujú proces reforiem. Bosna a Hercegovina musí fungovať efektívne ako jednotný hospodársky a správny priestor, s cieľom zabezpečiť pre svojich občanov pokrok a pokrok na ceste smerom k členstvu v EÚ.
<P>
Pokiaľ ide o vzťahy s EÚ a proces stabilizácie a pridruženia, technické rozhovory o dohode o stabilizácii a pridružení boli ukončené v decembri, všetky členské štáty 3. mája poskytli plnú podporu výsledku technických rokovaní o tejto dohode. Ukončenie rozhovorov o dohode o stabilizácii a pridružení brzdí nedostatok hmatateľného pokroku v oblasti reformy polície.
<P>
Nedávno menovaný Vysoký predstaviteľ/Osobitný zástupca EÚ Miroslav Lajčák, ktorý úrad prebral na začiatku júla, stanovil za svoje prvé a najdôležitejšie priority v súlade s obavami vyjadrenými Riadiacou radou Rady pre vykonávanie mieru a Radou Európskej únie, vytvorenie konštruktívnej politickej klímy a reštrukturalizácie policajných síl. V tejto súvislosti je Vysoký predstaviteľ/Osobitný zástupca EÚ presvedčený, že pokrok je možné dosiahnuť do konca tohto mesiaca.
<SPEAKER ID="286" NAME="Brian Crowley" AFFILIATION="UEN">
(EN) Chcel by som poďakovať úradujúcemu predsedovi za jeho odpoveď. Nebudem sa vyjadrovať ku každému jednému problému, zameriam sa len na otázku policajnej reformy, pretože v súčasnosti to je najnaliehavejšia záležitosť. Existuje akýkoľvek návrh Rady týkajúci sa vytvorenia tímu sprostredkovateľov, ktorí by umožnili spojiť predstaviteľov rôznych tradícií v Bosne a Hercegovine s cieľom odsúhlasiť spoločnú normu alebo spoločnú zbierku zákonov upravujúcu prácu policajného zboru? V oblasti ochrany hraníc už existuje, ale nie v oblasti polície.
<SPEAKER ID="287" NAME="Manuel Lobo Antunes">
úradujúci predseda Rady. - (SK) Ďakujem za vašu otázku, návrhy a stanovisko. Prirodzene s nedočkavosťou a veľkým záujmom čakáme na návrhy nového osobitného zástupcu týkajúce sa reformy policajných síl v Bosne a Hercegovine v rámci tejto kapitoly o policajnej spolupráci. Ak budú mať podobu bodu, ktorý predloží osobitný zástupca Rade a podobu riešenia alebo odporúčania vysokého predstaviteľa, ktorý pracuje priamo na prípade, ktorý ako ste správne uviedli, je pre stabilitu Bosny a Hercegoviny zásadný, ak by takéto návrhy boli vypracované a predložené, Rady by ich samozrejme zvážila.
<P>
Domnievame sa, že akékoľvek odporúčania, prostriedky a návrhy, ktoré by mohli skutočne pomôcť pri dosahovaní konečného a zásadného cieľa stability a pokroku v Bosne a Hercegovine musia byť zohľadnené.
<SPEAKER ID="288" NAME="Predsedajúci">
Otázky č.14, 15 a 16 boli stiahnuté.
<SPEAKER ID="289" NAME="Predsedajúci">
Keďže autor nie je prítomný, otázka č. 17 sa vynecháva.
<P>
Vec: Európsky dvor audítorov
<P>
Maastrichtskou zmluvou z roku 1992 sa vo výraznej miere zmenil inštitucionálny rámec EÚ, pričom bol do neho začlenený Európsky dvor audítorov (článok 7 zmluvy). Únia tým, že povýšila Dvor audítorov na jednu zo svojich základných inštitúcií preukázala význam, ktorý pripisuje transparentnosti a potrebe zlepšiť svoju prácu.
<P>
Zmluva o Ústave pre Európu tiež zmenila inštitucionálny rámec, tým, že z neho vylúčila Dvor audítorov, ktorý sa dostal do kategórie "iných inštitúcii a poradných orgánov" v hlave IV kapitole II zmluvy.
<P>
Prebiehajúca činnosť na novej zmluve nezahŕňa plány na zmenu a doplnenie inštitucionálneho rámca, z čoho vyplýva oslabenie štatútu externého audítora európskych inštitúcií. Keďže Únia by mala skvalitňovať spôsoby prejavovania svojej zodpovednosti voči občanom, mohla by Rada objasniť rozhodnutie oslabiť štatút Dvora audítorov?
<SPEAKER ID="290" NAME="Manuel Lobo Antunes">
úradujúci predseda Rady. - (SK) Táto otázka bude pravdepodobne najrýchlejšie zodpovedanou otázkou tohto zasadnutia, pretože nie je v skutočnosti v právomoci Rady komentovať prácu Medzivládnej konferencie pre reformu zmlúv, ktorá začala 23. júla 2007.
<SPEAKER ID="291" NAME="Lidia Joanna Geringer de Oedenberg" AFFILIATION="PSE">
(SK) Pán predsedajúci, skutočne sa mi zdá, že toto je vhodná otázka pre Radu, najmä, keď v súčasnosti diskutujeme o novej zmluve, ktorej cieľom je od základov zmeniť Európsku úniu a uvedenie Dvora audítorov do oddielu s "inými inštitúciami a poradnými orgánmi" je jasným oslabením štatútu tejto inštitúcie, pokiaľ ide o jej vnímanie občanmi.
<P>
Kontrolná funkcia Dvora audítorov nie založená len na monitorovaní výdavkov a kontrole, či naše spoločné fondy, verejné fondy Európskej únie, boli riadne prerozdelené. Je strážnym psom rozpočtovej disciplíny v rámci Európskej únie vrátane jej dodržiavania v Rade, Parlamente a Európskej komisii. Jeho odporúčania a stanoviská nám pomáhajú v našej práci. Silná pozícia Dvora audítorov musí byť jasná a zrejmá všetkým občanom EÚ, keďže ide o inštitúciu, ktorá zároveň potvrdzuje dôveru občanov v EÚ ako takú.
<P>
Ak sa nedomnievate, že ide o záležitosť, ku ktorej by sa mala vyjadriť Rada, chcela by som vedieť, kto by sa k nej potom vyjadriť mal, pretože právomoc Rady - a právomoc činnosti, ktorá sa v súčasnosti vykonáva - tiež zahŕňa začlenenie Dvora audítorov na jeho pravé miesto a podľa môjho názoru je jeho správne miesto medzi najdôležitejšími inštitúciami EÚ (hovorím o novej zmluve, na ktorej návrhu v súčasnosti pracujeme).
<SPEAKER ID="292" NAME="Manuel Lobo Antunes">
úradujúci predseda Rady. - (SK) Prirodzene som vzal do úvahy vaše obavy a pripomienky, ale som tu ako zástupca Rady. Rada ako taká nie je oprávnená vyjadrovať sa k téme medzivládnej konferencie, na ktorej sedia okolo stola členské štáty, aby prediskutovali dané otázky do miery, na ktorú ich oprávňuje ich kapacita štatútu členských štátov, teda nezávislých suverénnych štátov, ktoré konajú úplne nezávisle ako členské štáty. Rada preto nedisponuje žiadnou právomocou pripomienkovať túto tému. Medzivládna konferencia však disponuje svojimi vlastnými orgánmi, vlastnými štruktúrami a predsedníctvom a samozrejme riadne zohľadní, ak si želáte, akékoľvek návrhy, kritiku a rady, ktoré jej môžete poskytnúť týkajúce sa uľahčenia činnosti v rámci medzivládnej konferencie. Rada Európskej únie ako taká však nie je, ako som uviedol, oprávnená pripomienkovať činnosť medzivládnej konferencie vzhľadom na súdnu povahu tejto konferencie.
<SPEAKER ID="293" NAME="Predsedajúci">
Keďže autori nie sú prítomní, otázky č. 19 a 20 sa vynechávajú.
<P>
Vec: Vymedzenie hraníc medzi členskými štátmi v schengenskom priestore a členskými štátmi, ktoré do neho nepatria
<P>
Berúc do úvahy vyhlásenia írskeho Taoiseach (premiéra) Bertieho Aherna, ako aj britského predsedu vlády Gordona Browna, ktorí vyhlásili, že ich krajiny potrebujú ukončenie demarkácie medzi členskými štátmi v schengenskom priestore a členskými štátmi, ktoré do neho nepatria a vzhľadom na priority portugalského predsedníctva v súvislosti so Schengenom, môže Rada vyhlásiť, akým spôsobom hodlá otvoriť ďalšie hraničné kontroly a spoluprácu medzi členskými štátmi v schengenskom priestore a členskými štátmi, ktoré do neho nepatria predtým, ako sa skončí funkčné obdobie daného predsedníctva?
<SPEAKER ID="294" NAME="Manuel Lobo Antunes" LANGUAGE="SK">
Na stretnutí 12. a 13. júna 2007 Rada požiadala portugalské predsedníctvo, aby dodržiavalo časový plán pre hodnotiace návštevy Schengenského informačného systému, s cieľom prijať do novembra 2007 rozhodnutia uvedené v článku 3 ods. 2 Aktu o pristúpení z roku 2003 vzhľadom na tie členské štáty, ktoré pristúpili k Európskej únii v roku 2004 a ktoré sa zaviazali do konca decembra 2007 ukončiť hraničné kontroly na vnútorných štátnych hraniciach a námorných hraniciach a najneskôr do marca 2008 na vzdušných hraniciach hneď, ako budú splnené všetky podmienky. Pokiaľ ide o Írsko a Spojené kráľovstvo, v článku 4 protokolu 2 Amsterdamskej zmluvy, ktorým sa začleňuje schengenské acquis do rámca Európskej únie sa stanovuje, že Írsko a Spojené kráľovstvo Veľkej Británie a Severného Írska, ktoré nie sú viazané schengenským acquis, môžu kedykoľvek požiadať o začlenenie do uplatňovania niektorých alebo všetkých ustanovení tohto acquis. Tieto členské štáty do dnešného dňa nepožiadali o uplatňovanie schengenského acquis týkajúce sa zrušenia kontrol osôb na vnútorných hraniciach. Keďže Írsko a Spojené kráľovstvo nepodali takúto žiadosť, predsedníctvo Rady môže v tejto záležitosti urobiť len veľmi málo.
<SPEAKER ID="295" NAME="Marian Harkin" AFFILIATION="ALDE">
(EN) Ďakujem vám za odpoveď. Britský predseda vlády Gordon Brown a írsky predseda vlády Bertie Ahern vyhlásili, že pre obidve krajiny je potrebné ukončiť ohraničenie medzi schengenským priestorom a priestorom mimo neho. Vo svojej odpovedi však uvádzate, že ste nedostali žiadnu formálnu žiadosť ani z jednej spomenutej krajiny. Bola v tejto záležitosti zaznamenaná nejaká neoficiálna požiadavka, alebo vykonané kroky zo strany Spojeného kráľovstva alebo Írska, a ak je to možné, môžete mi načrtnúť, ako by sa dala zaviesť len časť namiesto celého schengenského acquis?
<SPEAKER ID="296" NAME="Manuel Lobo Antunes" LANGUAGE="SK">
K tejto otázke už nemôžem dodať viac, len to, čo som povedal vo svojej prvej odpovedi. Prirodzene, že Schengenská dohoda obsahuje svoje vlastné ustanovenia a články o uplatňovaní a rozsahu pôsobnosti dohody a tieto články a ustanovenia musíme dodržiavať.
<SPEAKER ID="297" NAME="Predsedajúci">

<P>
Vec: Zriadenie Podvýboru EÚ - Izrael - Ľudské práva
<P>
V novembri 2005 Podvýbor EÚ - Izrael - Politický dialóg a spolupráca zriadil pracovnú skupinu EÚ - Izrael pre ľudské práva.
<P>
Bude Rada uvažovať o rozšírení štatútu pracovnej skupiny EÚ - Izrael pre ľudské práva na štatút podvýboru pre ľudské práva, ktorý sa bude stretávať pravidelnejšie ako pracovná skupina (ktorá sa do februára 2007 stretla len dvakrát) a ktorý bude pravidelne a systematicky konzultovať s občianskou spoločnosťou v Izraeli, na okupovaných palestínskych územiach a s EÚ, s cieľom hodnotiť situáciu v dodržiavaní ľudských práv v Izraeli a na okupovaných palestínskych územiach?
<SPEAKER ID="298" NAME="Manuel Lobo Antunes">
úradujúci predseda Rady. - (SK) Pracovná skupina EÚ - Izrael pre ľudské práva, zriadená na stretnutí Podvýboru EÚ - Izrael pre politický dialóg a spoluprácu 21. novembra 2005 je platformou, ktorá umožňuje vykonávanie pravidelnej, systematickej a hĺbkovej analýzy, ako aj diskusie o ľudských právach medzi obidvomi stranami, ako si želá vážený pán poslanec a ako si želá aj samotná Rada.
<P>
Okrem toho sú ľudské práva nepretržitou témou diskusií na všetkých úrovniach politického kontaktu medzi EÚ a Izraelom. Organizácie občianskej spoločnosti, ako uviedol vážený pán poslanec vo svojej otázke k týmto výmenám prispievajú.
<SPEAKER ID="299" NAME="Proinsias De Rossa" AFFILIATION="PSE">
(EN) Úprimne povedané, to je odpoveď-neodpoveď. Pýtal som sa, či pracovná skupina, ktorá sa stretla od roku 2005 len dvakrát, bude povýšená na podvýbor pre ľudské práva.
<P>
Po 40 rokoch izraelskej okupácie palestínskych území neustále dochádza v jej dôsledku k porušovaniu ľudských práv Palestínčanov.
<P>
Žiadam Radu, aby dala najavo svoj postoj k povýšeniu pracovnej skupiny pre ľudské práva na podvýbor, ktorý by sa pravidelne stretával a udržiaval určitú formu tlaku na izraelské orgány, aby dodržiavali všetky štandardy týkajúce sa ľudských práv, ktoré by civilizované spoločenstvá a demokracie mali dodržiavať.
<SPEAKER ID="300" NAME="Manuel Lobo Antunes" LANGUAGE="SK">
Chcel by som váženému pánovi poslancovi povedať, že ako som už spomínal, dodržiavanie a ochrana ľudských práv sú stálou témou v dialógu EÚ s tretími krajinami.
<P>
Táto téma je jednou z priorít Rady a neustálym a nepretržitým záujmom jednotlivých predsedníctiev Rady a týka sa to aj portugalského predsedníctva. Portugalsko je osobitne citlivé na otázku ľudských práv z vlastných historických dôvodov. Len včera som mal možnosť zdôrazniť inému váženému poslancovi Európskeho parlamentu, že Portugalsko bolo do roku 1974 diktatúrou, a preto sme osobitne citliví na akékoľvek záležitosti súvisiace s demokraciou, právnym štátom a ľudskými právami. Tieto témy sú pre nás osobitne zaujímavé, a preto sú súčasťou nášho dialógu s tretími krajinami vrátane Izraela, vždy tieto body zahŕňame do pravidelného dialógu, ktorý vedieme s izraelskými úradmi.
<SPEAKER ID="301" NAME="Predsedajúci">

<P>
Vec: Situácia v Zimbabwe
<P>
Politická a hospodárska situácia v Zimbabwe sa označuje za "život ohrozujúcu". Polícia zatkla viac než 1 300 majiteľov obchodov a ich prevádzkovateľov, ktorí odmietli znížiť ceny na polovicu ako im prikázala vláda prezidenta Mugabeho. Znižovanie cien na polovicu viedlo k panickému nakupovaniu vo veľkých obchodných reťazcoch. Základné potraviny, akými sú cukor, stolový olej a chlieb sa dajú dnes kúpiť len na čiernom trhu. Čerpacie stanice sú prázdne. Podľa očitých svedkov mnohé obchody vyplienili stúpenci vládnej strany. Inflácia, miera ktorej je najvyššia na svete, je výsledkom nekonečného tlačenia bankoviek, ktorými vláda vypláca štátnych úradníkov, policajných úradníkov a vojakov. Podľa opozičnej strany Hnutie za demokratickú zmenu (MDC) sa vláda snaží deväť mesiacov pred prezidentskými voľbami zabezpečiť hlasy chudobných. Zástupcovia vládnej strany ZANU-PF odmietli pozvanie prezidenta Juhoafrickej republiky Mbekiho do Pretórie.
<P>
Aké je stanovisko Rady? Vyzve vládu, aby prevzala vo väčšej miere zodpovednosť v rámci krízy?
<SPEAKER ID="302" NAME="Manuel Lobo Antunes" LANGUAGE="SK">
Rada pozorne monitoruje kritickú politickú a hospodársku situáciu v Zimbabwe. Rada o tejto záležitosti diskutovala na svojom stretnutí 23. apríla 2007 a získala ďalšie informácie o tomto probléme na svojom zasadnutí 22. júla, teda len veľmi nedávno.
<P>
Stratégia Rady je všeobecne známa, odkedy boli zavedené prvé reštriktívne opatrenia. V roku 2002 sa Rada rozhodla zaviesť reštriktívne opatrenia voči vedúcim predstaviteľom Zimbabwe, pričom vyhlásila, že kým budú ľudské práva porušované bude Rada považovať za nutné uplatňovať reštriktívne opatrenia voči vláde Zimbabwe a voči zodpovedným za toto porušovanie a za porušovanie slobody prejavu, združovania sa a pokojného zhromažďovania. Okrem toho Rada vyhlásila, že tieto opatrenia budú zrušené len vtedy, keď budú splnené podmienky na zaručenie dodržiavania ľudských práv, demokratických zásad a právneho štátu.
<P>
V reakcii na nedávne násilie a porušovanie ľudských práv Rada 23. apríla rozhodla rozšíriť zoznam osôb, ktorým je zakázané udeliť víza. Od zavedenia reštriktívnych opatrení sa Rada snaží zapojiť viacstranné africké inštitúcie. Rada systematicky začleňuje otázku Zimbabwe do programu všetkých ministerských stretnutí organizovaných s Juhoafrickým rozvojovým spoločenstvom, odkedy boli zavedené reštriktívne opatrenia. EÚ nastolila otázku Zimbabwe aj v rámci Výboru Organizácie spojených národov pre ľudské práva.
<P>
Rada osobitne uvítala iniciatívu Juhoafrického rozvojového spoločenstva a mandát udelený prezidentovi Mbekimu na uľahčenie dialógu medzi opozíciou a vládou, ako aj vymenovanie pána Kikweteho za predsedu orgánu Juhoafrického rozvojového spoločenstva. Rada sa teší na prvé výsledky týchto afrických iniciatív a ak to bude vhodné, preskúma svoje stanovisko.
<SPEAKER ID="303" NAME="Johan Van Hecke" AFFILIATION="ALDE">
(SK) Pán úradujúci predseda, situácia v Zimbabwe sa postupne stáva beznádejnou, a to som to povedal jemne. Žiaľ medzinárodné spoločenstvo vrátane EÚ sa tomu len bezmocne prizerá.
<P>
Chcel by som ešte položiť krátku dodatočnú otázku Rade, keďže portugalské predsedníctvo organizuje 8. a 9. decembra samit EÚ - Afrika v Lisabone. V predchádzajúcich rokoch to nebolo možné, keďže sa nedokázalo dospieť k dohode, či pozvať alebo nepozvať prezidenta Mugabeho. Moja otázka je veľmi špecifická a očakávam podobne špecifickú odpoveď. Plánuje predsedníctvo pozvať v decembri do Lisabonu prezidenta Mugabeho? A potom, akým spôsobom plánuje Rada nastoliť otázku situácie v Zimbabwe na samite?
<SPEAKER ID="304" NAME="Manuel Lobo Antunes" LANGUAGE="SK">
Ako som uviedol, EÚ pozorne monitoruje situáciu v Zimbabwe a prijíma opatrenia, ktoré v tejto súvislosti považuje za najprimeranejšie. Na druhej strane Európska rada vždy vo svojich záveroch zo stretnutí zdôrazňovala, že pre Európsku úniu má udržiavanie globálneho, komplexného a detailného dialógu s Afrikou ako takou strategický význam.
<P>
Ide o tento mandát, ktorý nám udelila Európska rada, ktorý odzrkadľuje záujem na tomto globálnom dialógu a záväzok k nemu, ktorý vo vzťahoch s africkými krajinami musíme udržiavať, pretože s Afrikou máme mnoho tém na diskusiu, ale aj oblastí na spoluprácu. S týmto cieľom a zámerom je portugalské predsedníctvo odhodlané viesť druhý samit EÚ - Afrika, ktorý sa bude konať v decembri v Lisabone. Sme presvedčení, že tento samit je v našom záujme a v záujme ostatných členských štátov, v záujme EÚ a tiež aj Afriky.
<P>
S Afrikou musíme diskutovať o prisťahovalectve, hospodárstve, obchode, energetike, klíme a samozrejme o ľudských právach a riadnej správe vecí verejných, ktoré sú témami, o ktorých už diskutujeme a o ktorých sme diskutovali na prvom samite, ktorý sa konal v Káhire v roku 2000 počas predchádzajúceho predsedníctva Portugalska.
<P>
Je to cieľ, ktorý sme si stanovili v rámci nášho predsedníctva a je to cieľ, na ktorom hodláme pracovať v úzkej spoluprácu s našimi partnermi v EÚ a tiež v Afrike.
<SPEAKER ID="305" NAME="Predsedajúci">

<P>
Vec: Severoeurópsky plynovod
<P>
Počas nemeckého predsedníctva EÚ zástupca tejto krajiny vyhlásil, že projekt "Severný prúd" je projektom, do ktorého sa zapájajú súkromné spoločnosti a na ktorý nemá EÚ žiadny dosah.
<P>
V rozhovore pre litovskú televíziu 15. júla 2007 nemecký minister zahraničných vecí Frank-Walter Steinmeier vyhlásil, že projekt "Severný prúd" nie je nemeckým a ruským projektom, ale celoeurópskym projektom. EÚ by proti projektu namietala v prípade, ak by boli poškodené energetické a ekologické záujmy Litvy.
<P>
Aký je názor portugalského predsedníctva na túto záležitosť? Je projekt "Severný prúd" súkromným projektom alebo projektom EÚ? Aké je jeho miesto v budúcej spoločnej energetickej politike EÚ?
<SPEAKER ID="306" NAME="Manuel Lobo Antunes" LANGUAGE="SK">
Pokiaľ ide o skutočnosti, ktoré nastolila vážená pani poslankyňa a o prvú otázku by Rada chcela zdôrazniť, že nekomentuje správy z médií.
<P>
V druhom rade a v odpovedi na druhú otázku by Rada váženej pani poslankyni chcela pripomenúť, že projekt "Severný prúd" je súkromným projektom, za ktorý je zodpovedný spoločný podnik Nord Stream AG. Okrem toho, ako Rada uviedla v odpovedi na otázku na ústne zodpovedanie, ktorú predložil Nils Lundgren týkajúcu sa rusko-nemeckého plynovodu v Baltickom mori, výstavba plynovodu medzi Ruskom a Nemeckom vedúceho cez Baltické more bola vyhlásená za projekt európskeho záujmu v rozhodnutí Európskeho parlamentu a Rady č. 1364/2006/ES. Podrobnejšie vysvetlenie tohto vyhlásenia nájde vážená pani poslankyňa v odpovedi na uvedenú otázku.
<P>
V prípade tretej otázky by Rada chcela zdôrazniť, že budovanie nového plynovodu na severe Európy na tejto trase je v súlade s cieľom energetickej politiky Európskej únie na zlepšenie bezpečnosti dodávok do Spoločenstva. Efektívna diverzifikácia zdrojov energie a prepravných trás sa uvádza v Akčnom pláne Spoločenstva Európskej rady z marca 2007, ako jeden z prostriedkov zlepšenia bezpečnosti dodávok. Acquis Spoločenstva sa bude vždy uplatňovať vo svojej celistvosti, kedykoľvek to bude potrebné, najmä vrátane právnych predpisov týkajúcich sa životného prostredia, na tie časti plynovodu vybudované na území členských štátov EÚ.
<SPEAKER ID="307" NAME="DanutBudreikait" AFFILIATION="ALDE">
(SK) Je pre mňa nejasné či ide o súkromný projekt, alebo projekt EÚ. Plynovod sa ťahá cez Baltické more a nielen dve, ale viacero krajín sa nachádza na jeho pobreží. Existuje veľké riziko, že zbrane ležiace na morskom dne budú narušené. Realizácia projektu sa ešte ani nezačala a Rusko a Nemecko už zmenili plán trasy.
<P>
Chcela by som povedať, že mi nie je teraz jasné, o koho projekt vlastne ide. Ide o súkromný projekt alebo projekt EÚ? Plynovod sa ťahá cez Baltické more a nielen dve, ale viacero krajín sa nachádza na jeho pobreží. Existuje veľké riziko, že zbrane ležiace na morskom dne budú narušené. Realizácia projektu sa ešte ani nezačala a Rusko a Nemecko už zmenili plán trasy, pretože sa zistilo, že sa tu nachádza veľké množstvo zbraní z druhej svetovej vojny pri pobreží Dánska, Fínska, Estónska a Švédska. Môže ísť o súkromný projekt, keď spôsobuje nielen problém s dodávkami energií, teda problém s dodávkou zemného plynu, pre okolité krajiny, ale aj ekologický problém v Baltickom mori?
<SPEAKER ID="309" NAME="Manuel Lobo Antunes">
úradujúci predseda Rady. - (SK) K tejto otázke už nemám, čo by som dodal k tomu, čo som uviedol v prvej odpovedi. Teda osobitne opakujem sľub, že acquis Spoločenstva sa bude uplatňovať vo svojej celistvosti, kedykoľvek to bude potrebné a vždy v prípade environmentálnych otázok. Dúfam preto, že naše vyhlásenie zmiernilo obavy a poskytlo odpoveď na otázku vyslovenú váženou pani poslankyňou.
<SPEAKER ID="310" NAME="Predsedajúci">

<P>
Vec: Odsúdenie Mordechaja Vanunu na šesťmesačné väzenie
<P>
Mordechaj Vanunu - bývalý jadrový vedec a pacifista viac ako 20 rokov, bol 2. júla 2007 odsúdený jeruzalemským súdom na šesťmesačné väzenie za (podľa izraelských úradov) porušenie podmienok správneho poriadku obmedzujúcich jeho slobodu prejavu a slobodu pohybu.
<P>
Vanunu bol zatknutý v Ríme a odvlečený do Izraela, kde bol uväznený a obvinený z vlastizrady za vyhlásenia, ktoré poskytol britským Sunday Times o izraelskom programe jadrových zbraní. Súdna komora ho súdila a odsúdila na 18 rokov vo väzbe, z ktorých 11 mal stráviť v samoväzbe. Po jeho prepustení z väzenia v roku 2004 bola jeho sloboda výrazne obmedzená (v súlade s uvedeným príkazom), najmä mu bol zakázaný akýkoľvek kontakt s ľuďmi z iných krajín a bolo mu zakázané priblížiť sa k ambasádam a konzulátom, vlastniť mobilný telefón, mať prístup na internet alebo opustiť Izrael.
<P>
Aké opatrenia plánuje Rada prijať voči izraelským úradom v reakcii na tieto porušenia základných práv slobody prejavu a slobody pohybu?
<SPEAKER ID="311" NAME="Manuel Lobo Antunes">
úradujúci predseda Rady. - (SK) Ako možno vidieť v našich odpovediach na otázky,, a, Rada so záujmom sleduje prípad Mordechaja Vanunu, najmä jeho situáciu po jeho prepustení v roku 2004, ktorú uvádza aj vážená pani poslankyňa vo svojej otázke.
<SPEAKER ID="312" NAME="Predsedajúci">

<P>
Vec: Pokrok v oblasti smernice o agentúrach sprostredkúvajúcich dočasnú pracovnú silu
<P>
Aké sú výsledky prvých konzultácií, ktoré vykonalo portugalské predsedníctvo, s cieľom dospieť k dohode na návrhu smernice o agentúrach sprostredkúvajúcich dočasnú pracovnú silu (KOM(2002) 0701)?
<P>
Plánuje úradujúci predseda Rady predložiť zmenený a doplnený návrh na hlasovanie v Rade počas súčasného predsedníctva a aký časový plán bol stanovený pre neformálne a formálne rokovania v súvislosti s touto záležitosťou?
<SPEAKER ID="313" NAME="Manuel Lobo Antunes" LANGUAGE="SK">
Chcel by som vám povedať, že na základe výsledkov predbežných konzultácií s členskými štátmi sa portugalské predsedníctvo rozhodlo znovu otvoriť diskusie o návrhu smernice o agentúrach sprostredkúvajúcich dočasnú pracovnú silu, ktorú považuje za dôležitý prvok v diskusii o fexiistote.
<P>
Keďže Rada túto zložku neskúmala od roku 2004, je dôležité preskúmať súčasný stav a zamyslieť sa nad možnými smermi, ktorými by sme sa mohli vydať. Predsedníctvo v blízkej dobe na tento účel prijme opatrenia.
<SPEAKER ID="314" NAME="Richard Howitt" AFFILIATION="PSE">
(EN) Chcel by som úradujúcemu predsedovi poďakovať za jeho srdečné slová. Ako hovoríme v tejto rokovacej sále a v európskych inštitúciách, flexiistota je skutočne dobrým princípom. Veľa ľudí však hovorí, že si všímame hlavne flexibilitu, ale nevidíme istoty? Smernica o pracovníkoch dočasne najímaných prostredníctvom agentúr zostáva skutočným testom, či budeme mať aj ten aspekt istoty. Zaujímalo by ma, aké sú podľa úradujúceho predsedu v súčasnosti prekážky v rámci Európskej rady ministrov zabraňujúce dosiahnuť pokrok. Napriek sprostredkovaniu predsedníctva, do akej miery je presvedčený, že Rada naozaj dokáže dosiahnuť dohodu počas funkčného obdobia našich portugalských kolegov?
<SPEAKER ID="315" NAME="Manuel Lobo Antunes" LANGUAGE="SK">
Ďakujem váženému pánovi poslancovi za otázku. Ako som uviedol, ide o záležitosť, ktorej sa portugalské predsedníctvo hodlá venovať a posunúť ju dopredu. Vždy sme tvrdili, že úspech predsedníctva v prvom rade závisí od predsedníctva samotného, avšak musí sa opierať o odhodlanie, spoluprácu a vôľu napredovať zo strany všetkých členských štátov. Toto je prípad, ktorý nemôžeme doviesť do úspešného konca bez toho, aby sme mali všetky členské štáty na našej strane.
<P>
Potešilo by nás, keby sme v rámci portugalského predsedníctva dokázali aspoň dosiahnuť výrazný pokrok, ak by sa nám nepodarilo dospieť k úplnej dohode. Musíme na tom pracovať v nádeji, ako som povedal, že naši partneri budú schopní akceptovať naše odporúčania a návrhy, pričom prijeme tiež realistický prístup k tejto záležitosti, pretože vieme, že ide o komplexnú diskusiu a komplexnú záležitosť, ako dokazuje história tejto smernice.
<P>
Pokiaľ ide o flexiistotu, môžem vám povedať, že pre Portugalsko a pre toto portugalské predsedníctvo znamená flexiistota flexibilitu, ale aj istotu a pre nás sú to dva neodlučiteľné pojmy. Veľmi pekne vám ďakujem.
<SPEAKER ID="316" NAME="Predsedajúci">
Otázky, ktoré neboli zodpovedané pre nedostatok času, budú zodpovedané písomne (pozri prílohu).
<P>
Týmto končím hodinu otázok.
<P>
(Rokovanie bolo prerušené o 19.00 hod. a pokračovalo o 21.00 hod.)

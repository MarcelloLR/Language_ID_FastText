<CHAPTER ID="005-08">
8. Zloženie konferencie predsedov (zmena a doplnenie článku 23 rokovacieho poriadku) (hlasovanie) 
<P>
- Správa: Papastamkos
<P>
- Pred hlasovaním:
<SPEAKER ID="095" NAME="Georgios Papastamkos  " LANGUAGE="EL">
Pán predsedajúci, počet nezávislých poslancov sa môže na základe nepredvídateľných udalostí kedykoľvek zvýšiť. To je v súlade s politickou súdržnosťou súčasných politických skupín a možnosťou dosiahnuť zhodu medzi nezávislými poslancami, ak je ich počet dostatočný na vytvorenie politickej skupiny.
<P>
Vzhľadom na zákonodarné politiky by sa preto ustanovenia rokovacieho poriadku týkajúce sa zloženia konferencie predsedov nemali obmedzovať na prípady, keď je počet nezávislých poslancov nízky.
<P>
Rokovací poriadok Európskeho parlamentu obsahuje ustanovenia s prevažne dlhodobou platnosťou. Mali by prinášať užitočné výsledky nielen v čase ich schválenia alebo zmeny a doplnenia, ale tiež v súvislosti s meniacimi sa okolnosťami v budúcnosti.
<P>
Preto by výsledkom aktuálnych situácií, ktoré sa môžu kedykoľvek zmeniť a môžu sa tiež vrátiť do predchádzajúceho stavu, nemalo byť vždy prijímanie nových predpisov. Tento problém sa týka parlamentnej zvrchovanosti, parlamentnej autonómie a schopnosti Parlamentu organizovať sa, a ja by som vás všetkých chcel požiadať, aby ste hlasovali za návrh.

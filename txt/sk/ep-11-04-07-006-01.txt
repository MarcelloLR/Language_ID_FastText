<CHAPTER ID="006-01">
1. Vakcinácia proti katarálnej horúčke oviec (modrému jazyku) (
<P>
Pred začiatkom hlasovania:
<SPEAKER ID="102" NAME="Paolo De Castro" LANGUAGE="IT">
Chcel by som len v krátkosti zdôrazniť, aký význam má správa pána Wojciechowského o katarálnej horúčke oviec (modrom jazyku) pre inštitucionálnu otázku, ktorá sa týka nás všetkých.
<P>
Čo sa týka obsahu, nie je medzi Komisiou, Parlamentom a Radou žiadny rozpor. Citlivou otázkou však zostáva zahrnutie tabuliek zhody do textu. Napriek tomu, že Rada to absolútne odmietla, Výbor pre poľnohospodárstvo a rozvoj vidieka sa rozhodol hlasovať za text, ktorý zahŕňa tabuľky zhody, ktoré členským štátom ukladajú povinnosť predkladať správy o transpozícii smernice.
<P>
Teraz je na Rade, aby rozhodla, či tabuľky zhody prijme a uzavrie dohodu v prvom čítaní alebo sa bude európskym poľnohospodárom zodpovedať za tohtoročné vynechanie vakcinačnej kampane proti katarálnej horúčke oviec (modrému jazyku) len preto, aby v tomto bode nemusela ustúpiť.
<P>
Myslím si, že táto správa môže v budúcich rokovaniach s Radou fungovať ako precedens. Musíme jednotne a rozhodne vyzvať členské štáty na maximálnu transparentnosť a hájiť úplné dodržiavanie práva EÚ.
<SPEAKER ID="103" NAME="Predsedajúca">
Som presvedčená, že pán spravodajca by sa tiež chcel ujať slova.
<SPEAKER ID="104" NAME="Janusz Wojciechowski" LANGUAGE="PL">
Pán De Castro v zásade povedal to, čo som chcel povedať ja. Chcel som sa jednoducho pridať k prosbe, aby Rada nekládla prekážky urýchlenému vykonaniu novej smernice. Tabuľky zhody sú začiatkom a precedensom, ktorý sa podľa mňa v budúcnosti stane osvedčeným postupom a pomôže ľahšie monitorovať súlad medzi európskym právom a vnútroštátnym právom.

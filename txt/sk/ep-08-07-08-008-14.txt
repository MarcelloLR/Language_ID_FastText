<CHAPTER ID="008-14">
14. Schválenie Komisie (zmena a doplnenie rokovacieho poriadku) (
<P>
- Pred začiatkom hlasovania:
<SPEAKER ID="143" NAME="Stavros Dimas">
člen Komisie. - Vážený pán predsedajúci, Komisia ďakuje pánovi Duffovi za správu.
<P>
Podporujeme rozhodnutie Parlamentu reformovať rokovací poriadok spôsobom, ktorý zvýši transparentnosť a demokratickú legitímnosť procesu menovania zavedením jasných, transparentných a jednotných postupov a hodnotiacich kritérií.
<P>
Komisia pamätá na to, že postupy, ktoré sa majú uplatňovať v jednotlivých prípadoch, o ktorých sa hovorí v správe, musia plne rešpektovať príslušné ustanovenia Zmlúv, predovšetkým článok 215, a Rámcovej dohody tak, aby reflektovali právne a inštitucionálne rozdiely medzi nimi.
<P>
Zvlášť postupy uplatňované pri zmenách portfólia by mali byť jasnejšie než tie, ktoré sú používané pri schvaľovaní celou Komisiou, a mali by rešpektovať privilégiá predsedu Európskej komisie pri rozvrhovaní portfólia.
<P>
Myslíme si, že je to v záujme oboch inštitúcií. Ďalej, Komisia je právne zaviazaná Zmluvami a Rámcovou dohodou, a preto si vyhradzuje právo na schvaľovanie príslušných postupov, ktoré sa majú uplatňovať pri jednotlivých scenároch na základe individuálneho prístupu a v duchu konštruktívnej spolupráce tak, ako tomu bolo doteraz. Tento spôsob sa úspešne osvedčil v oboch inštitúciách.

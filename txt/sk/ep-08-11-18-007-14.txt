<CHAPTER ID="007-14">
14. Všeobecné postupy pre spotrebnú daň (
<P>
- Pred začiatkom hlasovania o zmenenom a doplnenom návrhu:
<SPEAKER ID="139" NAME="Astrid Lulling" LANGUAGE="FR">
Vážený pán predsedajúci, rada by som požiadala všetkých tých poslancov, ktorí si neželajú takpovediac vrátiť sa pred rok 1992, teda do obdobia pred zriadením spoločného trhu, aby hlasovali proti správe, pretože to, čo robí Parlament s hlasmi, ktoré dostáva, je hanebné.
<P>
V správe je znejasnené všetko, zdravie, zdaňovanie a tak ďalej. Hlasujte proti správe. Ak tak urobíte, budete hlasovať za Komisiu, ktorá pripravila dobrý návrh.
<P>
(potlesk od pravice)
<SPEAKER ID="140" NAME="Predsedajúci">
Zdá sa mi, že názor pani spravodajkyne Lullingovej je jasný bez ohľadu na to, či s ním ostatní súhlasia. Pristúpime k hlasovaniu podľa mien o celom zmenenom a doplnenom návrhu.
<SPEAKER ID="141" NAME="Elisa Ferreira" AFFILIATION="PSE">
(PT) Chcem protestovať proti vyjadreniu pani Lullingovej, ktorá sa snaží ovplyvniť hlasovanie poslancov tohto Parlamentu. Nedáva to zmysel.
<P>
S uvedeným výkladom nesúhlasíme. Len preto by som chcela vyzvať poslancov, ktorí vedia, o čo ide, ktorí vedia, že chránime ostatné záujmy, a to záujmy týkajúce sa verejného zdravia, občanov a krajín, aby hlasovali za správu.
<P>
(potlesk od ľavice)
<SPEAKER ID="142" NAME="Predsedajúci">
Rád by som v tejto chvíli pripomenul pánom poslancom, že počas postupu pri hlasovaní nie je dovolené diskutovať. Podľa rokovacieho poriadku má pani spravodajkyňa právo vyjadriť svoj názor, a preto som jej to umožnil. Nevedel som, či ďalšia žiadosť o vystúpenie nemala procedurálny charakter. Ospravedlňujem sa všetkým, ale sú tu aj ďalšie žiadosti o vystúpenie a mám v úmysle nevyhovieť im a pokračovať v hlasovaní.

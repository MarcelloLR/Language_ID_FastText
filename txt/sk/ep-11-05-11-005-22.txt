<CHAPTER ID="005-22">
22. EÚ ako globálny aktér: jej úloha v multilaterálnych organizáciách (
<P>
Pred začiatkom hlasovania:
<SPEAKER ID="178" NAME="Gerard Batten" AFFILIATION="EFD">
Mám procedurálnu námietku k ďalšej správe, ktorou je správa pani Muñizovej De Urquizovej, a na základe článku 167 by som chcel hovoriť o hlasovaní podľa mien. Pri pozmeňujúcom a doplňujúcom návrhu 25 k správe pána Arsenisa jeden z kolegov poslancov požiadal o hlasovanie podľa mien, pretože to považoval za dôležité. Povolili ste mu to.
<P>
V rokovacom poriadku o tom neexistuje žiadne ustanovenie a nepožiadali ste Parlament o schválenie. Všetci sa tešíme nezvyčajným právomociam, ktoré ste si dnes udelili, takže by som chcel požiadať, aby ste to umožnili aj mne. Keďže to má pre mňa osobne význam, chcel by som vás požiadať, aby ste mi povolili hlasovanie podľa mien v súvislosti s každým pozmeňujúcim a doplňujúcim návrhom k tejto správe podľa rovnakého pravidla, podľa ktorého ste to povolili kolegovi poslancovi.
<SPEAKER ID="179" NAME="Predsedajúci">
Vážení kolegovia, na základe našich pravidiel a nášho postupu je povolenie hlasovania podľa mien vždy v rukách predsedajúceho. Predsedajúci môže povoliť hlasovanie podľa mien vtedy, ak má pocit, že to nenaruší zasadnutie, alebo ak napríklad poslanci predložia veľa žiadostí, môže sa opýtať Parlamentu. Ani v jednom smere neexistuje konkrétne pravidlo. Chcem to len všetkým objasniť, aby sme nevytvorili precedens, ktorý sme vytvoriť nechceli.
<P>
Za týchto okolností však v tomto konkrétnom prípade nemám námietky proti tejto žiadosti, ale chcel by som veľmi pekne požiadať kolegov poslancov, aby nezneužívali túto možnosť, pretože ak ju budú zneužívať, predsedajúci sa bude vždy pýtať Parlamentu a vzniknú zbytočné spory. Ak trváte na svojej žiadosti, všetky tieto hlasovania budú prebiehať podľa mien.
<P>
Koniec hlasovania.

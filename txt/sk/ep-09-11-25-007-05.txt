<CHAPTER ID="007-05">
5. Stratégia EÚ na kodanský samit o zmene klímy (hlasovanie) 
<SPEAKER ID="096" NAME="Satu Hassi" AFFILIATION="Verts/ALE">
Vážený pán predseda, pokiaľ ide o poradie hlasovania o pozmeňujúcich a doplňujúcich návrhoch 43 a 54, moja skupina si všimla, že poradie hlasovania na tomto zozname je nesprávne.
<P>
Prijatie pozmeňujúceho a doplňujúceho návrhu č. 43 by nemalo spôsobiť neprijatie pozmeňujúceho a doplňujúceho návrhu č. 54, pretože sú v ňom ďalšie otázky, ktoré návrh č. 43 nerieši.
<P>
Ak niečo z toho spôsobí neprijatie iného pozmeňujúceho a doplňujúceho návrhu, malo by sa najskôr hlasovať o návrhu č. 54 a potom o návrhu č. 43.
<P>
Toto nie je prvé hlasovanie, ale hlasovanie o druhej strane. Chcela som to oznámiť, aby ste to vedeli, keď sa k tomu miestu dostaneme pri hlasovaní.
<SPEAKER ID="097" NAME="Predseda">
Chcel by k tomu niečo povedať zástupca Komisie? Možno pán Leinen? Navrhujete zmenu poradia hlasovania? Musím povedať, že sme túto zmenu neočakávali. Žiadny taký návrh nebol predložený.
<SPEAKER ID="098" NAME="Jo Leinen" LANGUAGE="DE">
Vážený pán predseda, áno, pani Hassiová má pravdu. Môžeme sa držať postupu, ktorý navrhla.
<SPEAKER ID="100" NAME="Markus Ferber" AFFILIATION="PPE">
(DE) Vážený pán predseda, práve teraz tlmočník požiadal o článok 20 a nie o článok 22, takže je ťažké urobiť, čo máte v úmysle. Dúfam, že teraz tlmočníci preložia poľské číslovky správne.
<SPEAKER ID="101" NAME="Predseda">
Možno to bola moja chyba. Prepáčte.
<SPEAKER ID="102" NAME="Jo Leinen" AFFILIATION="S&amp;D">
(DE) Vážený pán predseda, v Kodani bude Parlament zastupovať oficiálna delegácia. Vy tam budete tiež prítomný a po prvý raz si v meste nemusíme prenajať kanceláriu. Miesto toho budeme mať oficiálne zastúpenie v pavilóne EÚ. To je dobre a sme za to vďační. Článok 61 preto nie je potrebný.
<P>
Lisabonská zmluva zaručuje nielen to, že sa Parlament bude môcť vyjadriť k medzinárodným dohodám, ale aj to, že ich bude musieť odsúhlasiť. To je pre nás začiatok novej éry, a preto žiadame, v súlade s článkom č. 60, aby nás pustili na koordinačné schôdzky EÚ a nie aby nás nechali stáť za dverami. Komisia sa k nám musí správať rovnako ako sa správa k Rade, keď poskytuje informácie o rokovaniach o dohodách, a my ju žiadame, aby začala Kjótskym dohovorom. O to chceme Komisiu požiadať. Možno by k tomu chcela niečo povedať pani Redingová.
<P>
(potlesk)
<SPEAKER ID="103" NAME="Viviane Reding" LANGUAGE="DE">
Vážený pán predseda, beriem toto posolstvo do úvahy a odovzdám ho predsedovi Komisie a ďalším komisárom.
<SPEAKER ID="104" NAME="Jeanine Hennis-Plasschaert" AFFILIATION="ALDE">
Vážený pán predseda, chcela by som vás požiadať, aby ste, prosím, trocha zrýchlili, lebo ak budeme pokračovať týmto tempom, bude plenárne hlasovanie o polnoci.

<CHAPTER ID="011">
Vysvetlenia hlasovania (pokračovanie) 
<P>
- Ústne vysvetlenie hlasovania
<SPEAKER ID="103" NAME="Krisztina Morvai" AFFILIATION="NI">
(HU) Správa Európskeho ombudsmana neodráža skúsenosti, ktoré som mala ako právnička pre ľudské práva v Maďarsku. Nespomína sa v nej, že na jeseň v roku 2006 polícia na základe pokynov vlády zranila, uväznila a podrobila falošnému trestnému konaniu niekoľko stoviek mierumilovných chodcov a demonštrantov, ktorí si pripomínali významnú udalosť. Európska únia však zostala mlčať. Nehovorí sa v nej ani o skutočnosti, že odvtedy polícia pravidelne a nezákonne preveruje spisy tých, ktorí demonštrovali za zmenu. Okrem toho ich natáča na video, nezákonne ich prenasleduje a často svojvoľne zatýka.
<P>
Aj vďaka hanebne pasívnemu postoju Európskej únie sú šestnásti opoziční aktivisti v súčasnosti už celé mesiace vo väzbe za podozrenie z "teroristického činu". Ich hlavný zločin spočíva v tom, že založili hnutie za odhalenie korupčných činov spáchaných vládou. Spôsob, akým boli prehľadávané ich domovy a zhabaný majetok, ako aj neustále neskrývané porušovanie ich práv ako zadržiavaných osôb sú v úplnom rozpore s európskymi normami v oblasti ľudských práv.
<P>
Napríklad náhodné zastrašujúce domové prehliadky vykonávali veľké skupiny maskovaných kománd bez akejkoľvek zodpovednej a dôveryhodnej osoby alebo iného garanta. Boli skonfiškované počítače bez akéhokoľvek ohľadu na právne usmernenia či odborného záznamu o momentálne uložených údajoch. Orgánom tak bolo umožnené falšovať dôkazy a znovu si vybavovať účty s politickými protivníkmi. Od EÚ očakávame jednoznačný zásah. Hlasovala som proti.
<SPEAKER ID="106" NAME="Vilija Blinkevičiūt " LANGUAGE="LT">
Integrácia je úžasný prostriedok na udržanie mieru a tento prostriedok možno použiť pre krajiny západného Balkánu. Je dôležité, aby sme sa posunuli dopredu s cieľom vytvoriť priaznivejšie podmienky na zjednodušenie vízového režimu. Krajiny majú príležitosť rozvíjať užšie väzby so susednými krajinami a Európskou úniou. Liberalizácia vízového režimu je založená na regionálnej stratégii a európskej perspektíve bez diskriminácie voči krajinám západného Balkánu. Pre všetky krajiny, ktorých sa to týka, by mali platiť rovnaké kritériá, aké boli uvedené v akčných plánoch v oblasti liberalizácie vízového režimu. Ešte je tu nevyriešená otázka Kosova a Albánska. Kedy budú môcť obyvatelia týchto krajín ťažiť z bezvízového režimu? Súhlasím s tým, aby bol vytvorený návrh akčného plánu a aby čo najskôr začali naliehavé rokovania. Albánsko a Bosna musia dobehnúť Macedónsko, Čiernu Horu a Srbsko. Hneď ako Albánsko a Bosna splnia potrebné požiadavky, mala by byť zrušená vízová povinnosť.
<SPEAKER ID="107" NAME="Carlos Coelho  " LANGUAGE="PT">
Stratégia Európskej únie smerom k regiónu bývalej Juhoslávie bola naplánovaná asi pred piatimi rokmi v solúnskej agende. Ochránila európsku perspektívu pre národy západného Balkánu a ošetrila otázku liberalizácie vízovej povinnosti. Slovinské predsedníctvo sa rozhodlo začať s rokovaniami v roku 2008.
<P>
Päť krajín západného Balkánu rokuje o tejto liberalizácii, ale i napriek značnému pokroku, ktorý podľa správy Komisie všetky dosiahli, iba tri z nich (Bývalá juhoslovanská republika Macedónsko, Čierna Hora a Srbsko) spĺňajú podmienky na to, aby sa táto liberalizácia uplatnila v krátkej dobe. Bosna a Hercegovina a Albánsko sa pritom ešte nepovažujú za pripravené. Súhlasím s tým, že nemôžeme vytvárať precedensy znižovaním dohodnutých kritérií. Keď budú Bosna a Hercegovina a Albánsko pripravené splniť podmienky, ktoré boli pre ne stanovené, sme pripravení tieto krajiny privítať.
<SPEAKER ID="108" NAME="Cornelia Ernst  " LANGUAGE="DE">
Vo všeobecnosti verím, že výnimky a zmiernenie v oblasti vízových pravidiel sú správnymi krokmi na podporu spolunažívania národov a zlepšenie spolupráce medzi krajinami. Je dôležité, aby bola táto možnosť poskytnutá hlavne všetkým krajinám západného Balkánu. Preto veľmi vítam skutočnosť, že Bosna a Hercegovina a Albánsko budú zahrnuté do týchto nariadení. Vízové výnimky týkajúce sa iba niektorých osôb však nesmú byť na škodu ostatných občanov západného Balkánu. Bolo by tomu tak, keby mohli iba bosnianski Srbi a bosnianski Chorváti využívať výnimky z vízovej povinnosti, kým bosnianski moslimovia nie. Tiež podporujem strednodobé riešenia pre Kosovo. Pritom by som rada zdôraznila, že Kosovo je neoddeliteľnou súčasťou Srbska a podľa medzinárodného práva nemá žiadny štatút. To nás však neoslobodzuje od povinnosti zvážiť, ako v budúcnosti riešiť tento štát a jeho občanov.
<SPEAKER ID="109" NAME="Ilda Figueiredo  " LANGUAGE="PT">
Vízový režim, ktorý sa tu odporúča a proti ktorému sme hlasovali, je pre tieto krajiny bývalej Juhoslávie veľkým krokom späť. Počas socializmu mohli občania týchto krajín cestovať bez víz do krajín súčasnej Európskej únie, teraz sa však víza od nich požadujú.
<P>
Okrem toho je tento režim plný rozporov. Hoci umožňuje zjednodušenie procesu získavania víz, ešte stále vyžaduje niekoľko neoprávnených postupov a požiadaviek týkajúcich sa zahrnutia biometrických údajov do pasu. Vážne sa tým ohrozuje právo na súkromie a ochranu osobných údajov a porušujú práva občanov týchto krajín.
<P>
Zároveň zostali zachované neprijateľné dohody týkajúce sa repatriácie osôb bez povolenia na pobyt. Ak chcú krajiny získať prístup do systému na zjednodušenie získavania víz, musia tieto dohody podpísať. Okrem porušovania práv prisťahovalcov v takýchto situáciách to predstavuje neprijateľný tlak a vydieranie týchto krajín.
<P>
Správa taktiež zahŕňa dialóg s Kosovom v súvislosti s jeho zahrnutím do tohto procesu. Znamená to nepriame uznanie a porušuje sa tým medzinárodné právo a zvrchovanosť Srbska nad týmto územím.
<SPEAKER ID="110" NAME="Bruno Gollnisch  " LANGUAGE="FR">
Európska politika systematickej liberalizácie víz je ideologickým pokusom o zničenie vonkajších hraníc Európskej únie po predchádzajúcom zničení jej vnútorných hraníc. Prináša to všetky až príliš známe následky: obrovský nárast migračných tokov a cezhraničnej premávky. Nemusím pritom ani spomínať vynikajúce príležitosti, ktoré sa tým naskytnú teroristom všetkých presvedčení.
<P>
Je neprijateľné, aby sme chceli zahrnúť také krajiny ako Albánsko a Bosna "dopredu", teda do zoznamu krajín, ktorých občania sú oslobodení od vízovej povinnosti. Ešte neprijateľnejšia je požiadavka, aby sme doň zahrnuli Kosovo! Prečo v mene voľného pohybu osôb na celom svete nezahrnúť všetky krajiny sveta bez ohľadu na najzákladnejšie bezpečnostné opatrenia, ktoré tí, ktorí sú pri moci, aj tak dlžia svojim národom!
<P>
Potrebuje okrem toho niekto, aby som mu pripomenul stav takzvanej nezávislosti Kosova, ktorá bola vyhlásená jednostranne? Potrebuje niekto, aby som mu pripomenul, že túto nezávislosť neuznávajú ani všetky štáty Európskej únie? Nakoniec, potrebuje niekto, aby som mu pripomenul tragický osud kosovských Srbov, ktorí boli prenasledovaní na území svojich predkov, ktoré je v súčasnosti kolonizované?
<SPEAKER ID="111" NAME="Sylvie Guillaume  " LANGUAGE="FR">
Hlasovala som za správu pani Fajonovej o liberalizácii víz pre krajiny západného Balkánu, pretože je povinnosťou Európskeho parlamentu vyslať jasný odkaz všetkým krajinám západného Balkánu, ktorý hovorí, že ich podporujeme v ich úsilí splniť kritériá, ktoré im stanovila Európska komisia v súvislosti s liberalizáciou vízovej politiky. V prípade Srbska a Čiernej Hory boli tieto kritériá už splnené. Albánsku a Bosne však ešte nebolo možné dať zelenú.
<P>
Mnohí mladí ľudia sa v týchto krajinách cítia tak, ako sa kedysi cítili mladí z Východného Nemecka na druhej strane múru. Je však ťažké v súčasnosti uveriť, že iba čoby kameňom dohodil od Slovinska, mladí ľudia nemôžu spoznávať Európu alebo pomýšľať na budúcnosť v rámci EÚ. Takmer 90 % kritérií, ktoré stanovila Komisia, teda Bosna splnila. Musíme vytrvať v úsilí, pretože ak nevyšleme jasný signál, politická situácia by sa mohla zhoršiť. Nakoniec bude skutočne potrebné nájsť riešenie situácie v Kosove, v jedinej časti Balkánu, ktorá je vylúčená z tohto procesu.
<SPEAKER ID="112" NAME="Ian Hudghton  " AFFILIATION="Verts/ALE">
písomne. - Kroky na liberalizáciu vízovej povinnosti pre občanov balkánskych štátov treba privítať. Keďže sa s týmito krajinami rozvíjajú procesy stabilizácie a pridruženia a tieto krajiny prechádzajú zo štatútu možných kandidátskych krajín na štatút riadnych kandidátskych krajín, zdá sa byť vhodné, aby ich občania využívali väčšiu slobodu pohybu. Plne podporujem pozmeňujúci a doplňujúci návrh predložený v mene našej skupiny. Tento Parlament v minulosti vyzval všetky členské štáty Európskej únie, aby uznali nezávislosť Kosova. Srbsko by malo uplatniť také isté opatrenia a kontroly na svojich hraniciach s Kosovom ako na ostatných medzinárodne uznávaných hraniciach.
<SPEAKER ID="113" NAME="Isabella Lövin  " LANGUAGE="SV">
Som, samozrejme, za uľahčenie cestovania pre občanov tretích krajín, ktorí chcú cestovať do EÚ, vrátane občanov balkánskych štátov, preto by som bola veľmi rada podporila túto správu. Bohužiaľ, bolo prijatých niekoľko pozmeňujúcich a doplňujúcich návrhov, ktoré požadujú, aby pasy obsahovali biometrické údaje. Toto môže viesť k nedostatku právnej istoty, ako aj zásahu do súkromia, a preto som sa zdržala záverečného hlasovania.
<SPEAKER ID="114" NAME="Jean-Luc Mélenchon  " LANGUAGE="FR">
Odmietame uznať zrušenie vízovej povinnosti, ktoré sa požaduje pre Srbsko, Macedónsko, Čiernu Horu, Albánsko a Bosnu a Hercegovinu.
<P>
Túto správu neschvaľujeme, pretože nesúhlasíme s tým, aby sme boli de facto donútení uznať Kosovo ako štát.
<P>
Španielsko, Cyprus, Grécko, Rumunsko, Slovensko a Bulharsko sú absolútne proti. Preto v tejto záležitosti ešte stále neexistuje spoločná pozícia EÚ. Avšak otvorenie rokovaní s Kosovom o liberalizácii víz, ako to správa požaduje, predpokladá uznanie vytvoreného štátu Kosovo. Je to v úplnom rozpore s uznaním medzinárodného práva.
<SPEAKER ID="115" NAME="Nuno Melo  " LANGUAGE="PT">
Hoci som hlasoval za správu, verím, že tento proces sa musí starostlivo monitorovať. Zavedenie zrušenia vízovej povinnosti pre občanov týchto krajín od nás vyžaduje, aby sme mali ujasnené podmienky, za ktorých sa to uskutoční. Musíme mať na mysli hlavne potrebu bojovať proti nezákonnému prisťahovalectvu, obchodovaniu s ľuďmi a organizovanému zločinu.
<P>
Verím, že opatrnosť preukázaná Poslaneckým klubom Európskej ľudovej strany (kresťanských demokratov) voči Albánsku a Bosne a Hercegovine je plne oprávnená. Opakujem, že krajiny, ktorým bola poskytnutá možnosť zrušenia vízovej povinnosti, by mali byť neustále pozorne sledované. Bezpečnosť európskych hraníc musí byť záležitosťou európskej politiky. V opačnom prípade, ak zjednodušíme vstup, mohlo by sa ukázať, že nie sme schopní dodržiavať a presadzovať pravidlá v rámci EÚ.
<SPEAKER ID="116" NAME="Willy Meyer  " LANGUAGE="ES">
Nie som proti liberalizácii víz pre krajiny západného Balkánu. Avšak hlasoval som proti správe pani Fajonovej, pretože je neprijateľné, aby sme uvažovali o liberalizácii víz s Kosovom, kým neuznáme jeho nezávislosť. Čo sa týka medzinárodného práva, je nezávislosť Kosova nezákonný čin, a preto nemôže EÚ rokovať o liberalizácii víz alebo iných aspektoch s územím, ktoré je nezákonne nezávislé. Hlasovanie za správu pani Fajonovej znamená nepriame uznanie nezávislosti Kosova. To je neprijateľné. Okrem toho nemôžeme za žiadnych okolností akceptovať požiadavku v súvislosti s biometrickými údajmi potrebnými na vydanie víz.
<SPEAKER ID="117" NAME="Andreas Mölzer  " LANGUAGE="DE">
Zrušenie vízovej povinnosti pre Srbsko, Čiernu Horu a Macedónsko treba veľmi vítať, pretože odporúčanie Komisie nasleduje po starostlivom vyhodnotení a splnení stanovených požiadaviek. Zahrnutie Bosny a Hercegoviny a Albánska však treba odmietnuť. Je tu riziko, že zahrnutie týchto krajín by mohlo dať voľný priechod organizovanému zločinu, obchodovaniu s ľuďmi a prisťahovalectvu. Kosovo je v súčasnosti schopné udržať svoju vládu len vďaka obrovskej pomoci EÚ, a preto sú rokovania o zrušení vízovej povinnosti momentálne nezmyselné. Musíme lepšie vysvetliť dôvody pre tieto rozhodnutia a pritom dať Albánsku, Kosovu a Bosne a Hercegovine jasne najavo, že ešte musia vynaložiť veľké úsilie na to, aby mohli byť pripravené na vstup do európskeho klubu.
<SPEAKER ID="998" NAME="Franz Obermayr  " LANGUAGE="DE">
Už sa rokovalo o podmienkach a možnostiach uvoľnenia vízovej povinnosti pre päť štátov západného Balkánu - Albánsko, Bosnu a Hercegovinu, Bývalú juhoslovanskú republiku Macedónsko, Čiernu Horu a Srbsko. Podľa návrhu Komisie Macedónsko, Čierna Hora a Srbsko splnili väčšinu cieľov, a preto bude ich vízová povinnosť zrušená. Správa, o ktorej diskutujeme, sa tiež odvoláva na pokrok urobený v Albánsku a Bosne a Hercegovine a na zodpovedajúci presun týchto krajín do pozitívneho zoznamu štátov bez víz v blízkej budúcnosti. Vzhľadom na možnosti nezákonného prisťahovalectva z týchto krajín, ako aj znepokojujúce radikálne islamské tendencie hlavne v Bosne a Hercegovine a Albánsku hlasujem proti prijatiu tejto správy. Vzhľadom na jej geografickú blízkosť ku západnému Balkánu by to malo na moju rodnú vlasť Rakúsko mimoriadne veľký vplyv. Vízová povinnosť pre tieto štáty predstavuje určitú kontrolu nežiadaného prisťahovalectva, a preto by mala zostať nateraz zachovaná.
<SPEAKER ID="118" NAME="Carl Schlyter  " LANGUAGE="SV">
Som, samozrejme, za uľahčenie cestovania pre občanov tretích krajín, ktorí chcú cestovať do EÚ. Zahŕňa to občanov balkánskych štátov, preto by som bol veľmi rád podporil túto správu. Bohužiaľ, bolo prijatých niekoľko pozmeňujúcich a doplňujúcich návrhov, ktoré požadujú, aby pasy obsahovali biometrické údaje. Keďže to predstavuje zásah do súkromia a tiež to môže viesť k nedostatku právnej istoty, vždy som bol proti. Preto som sa zdržal konečného hlasovania.
<SPEAKER ID="119" NAME="Marie-Christine Vergiat  " LANGUAGE="FR">
Keďže som za zrušenie krátkodobých víz, hlasovala som za správu pani Fajonovej, pretože je krokom správnym smerom. Vďaka tomuto opatreniu sa väčšina štátnych príslušníkov spomínaných krajín už viac nebude podrobovať administratívnym formalitám požadovaným ambasádami s cieľom vydania víz.
<P>
I napriek tomu mi je ľúto, že táto výnimka platí iba pre držiteľov biometrických pasov, pretože sa domnievam, že je to nezlučiteľné s ochranou osobných údajov a súkromia.
<P>
Som tiež šokovaná, že iba dve z troch spoločenstiev Bosny a Hercegoviny, teda Srbi a Chorváti, budú mať osoh z tohto opatrenia. Obyvatelia Kosova budú z neho vylúčení.
<P>
Postavenie európskych občanov sa nesmie zneužívať na riešenie otázky postavenia členských štátov ani na obnovenie napätia v nich, ktoré je už aj tak silné.
<P>
So všetkými štátnymi príslušníkmi a občanmi Európskej únie sa musí na Balkáne zaobchádzať za rovnakých podmienok. Voľný pohyb osôb musí byť v Európe základným právom.
<SPEAKER ID="121" NAME="Regina Bastos  " LANGUAGE="PT">
Účelom tohto návrhu Komisie je vytvoriť nový európsky nástroj mikrofinancovania v oblasti zamestnanosti, ktorý poskytne nezamestnaným ľuďom príležitosť začať nanovo a poskytne pre niektoré z najznevýhodnenejších skupín v Európe vrátane mladých ľudí pôdu na založenie si vlastných firiem. Tento nástroj rozšíri rozsah finančnej podpory zameranej najmä na nových podnikateľov v súvislosti so súčasným sprísnením poskytovania úverov. Nemôžem však súhlasiť s návrhom Komisie o presmerovaní časti rozpočtu (100 miliónov EUR) z programu Spoločenstva pre oblasti zamestnanosti a sociálnej solidarity s názvom Progress do európskeho nástroja mikrofinancovania. Keďže sa program Progress zameriava na najzraniteľnejšie sociálne skupiny, vyslalo by presmerovanie peňazí z tohto programu zlý signál. Európsky nástroj mikrofinancovania musí mať samostatný rozpočtový riadok.
<SPEAKER ID="122" NAME="David Casa  " AFFILIATION="PPE">
písomne. - Vďaka skutočnosti, že Parlament ešte neuzavrel svoje skúmanie nástroja mikrofinancovania, nie je ešte stále jasné, či budú finančné prostriedky, ktoré bude mať tento nástroj k dispozícii, pochádzať z programu Progress. Z tohto dôvodu je nevyhnutné, aby Komisia upustila od prideľovania finančných prostriedkov, ktoré sa v súčasnosti nachádzajú v programe Progress. Preto som hlasoval za toto uznesenie.
<SPEAKER ID="997" NAME="Proinsias De Rossa  " AFFILIATION="S&amp;D">
písomne. - Hlasoval som za toto uznesenie, ktoré je proti návrhu Komisie o ročnom pláne práce na rok 2010 v súvislosti s programom Progress, pretože Komisia očividne prekročila svoju právomoc. Komisia sa pokúsila presmerovať rozpočtové prostriedky z programu Progress do nástroja mikrofinancovania ešte pred tým, ako Európsky parlament dospel k rozhodnutiu. Komisia musí rešpektovať výsadu Parlamentu a pred tým, ako predloží návrh ročného plánu práce v súvislosti s programom Progress, musí počkať, kým všetky tri inštitúcie, teda Európsky parlament, Rada a Komisia, nedosiahnu dohodu v súvislosti s nástrojom mikrofinancovania.
<SPEAKER ID="123" NAME="Ilda Figueiredo  " LANGUAGE="PT">
Hlasovali sme za toto uznesenie, pretože súhlasíme s Výborom pre zamestnanosť a sociálne veci, ktorý je proti pozícii Európskej komisie, ktorá chce zobrať peniaze z programu Progress, aby ich mohla zahrnúť do financovania mikroúverového programu. Ak chce Komisia vytvoriť mikroúverový program, mala by to urobiť s novými zdrojmi a nie na úkor programu Progress.
<P>
V každom prípade Európsky parlament ešte nedokončil skúmanie návrhov Komisie v súvislosti s nástrojom mikrofinancovania, a preto by sa mala Komisia vyhnúť prijímaniu konkrétnych opatrení týkajúcich sa financovania programu Progress, kým sa neuzatvoria legislatívne postupy v súvislosti s nástrojom mikrofinancovania.
<P>
Z tohto dôvodu sa stretávame s odporom voči prijatiu návrhu rozhodnutia Komisie týkajúceho sa ročného plánu práce na rok 2010 v súvislosti s programom Progress a zoznamu činností pre jednotlivé sekcie politík.
<P>
Zároveň si myslíme, že by bolo správne, keby Komisia stiahla návrh rozhodnutia týkajúci sa ročného plánu práce na rok 2010 v súvislosti s programom Progress a zoznamu činností pre jednotlivé sekcie politík a predložila nový návrh.
<SPEAKER ID="124" NAME="Lívia Járóka  " LANGUAGE="HU">
Dámy a páni, pri súčasnom svetovom globálnom hospodárskom poklese nadobúdajú jednoduché finančné nástroje, ktoré sú schopné financovať podniky hlavne v slabo rozvinutých regiónoch alebo pre podobné sociálne skupiny, mimoriadny význam. Systém mikroúverov, ktorý funguje v početných krajinách a na niekoľkých kontinentoch, tiež dokázal, že pri zabezpečení vhodného zaškolenia a monitorovania môže tento systém ponúknuť pomoc najzraniteľnejším skupinám, ktoré musia čeliť vážnym ťažkostiam na trhu práce. Nástroj mikrofinancovania Progress navrhovaný Európskou komisiou je nesmierne dôležitou iniciatívou, ktorá by mohla splniť túto úlohu pri opätovnom začleňovaní skupín postihnutých sociálnym vylúčením. Avšak kým nezačne fungovať spolurozhodovací postup medzi Komisiou a Európskym parlamentom a kým nebude rozpočet na nástroj mikrofinancovania úplne jasný, bolo by rozumné, aby Európska komisia stiahla svoj návrh v súvislosti s ročným plánom práce na rok 2010 a nepredstavovala ho spoluzákonodarcom ako hotovú vec. Znamená to, že keď skončí spolurozhodovací postup, Európsky parlament by mohol urobiť v tejto dôležitej záležitosti slobodné a zodpovedné rozhodnutie.
<SPEAKER ID="125" NAME="Andreas Mölzer  " LANGUAGE="DE">
Hlasoval som za návrh uznesenia v súvislosti s návrhom rozhodnutia Komisie týkajúceho sa nástroja mikrofinancovania Progress, keďže považujem za úplne nevyhnutné, aby sa ukončil legislatívny proces pred tým, ako sa podniknú ďalšie kroky. Čo sa týka obsahu, nemusím ani hovoriť, že podporujem myšlienku vytvorenia nástroja mikrofinancovania.
<SPEAKER ID="126" NAME="Derek Vaughan  " AFFILIATION="S&amp;D">
písomne. - Rozhodol som sa podporiť tento návrh uznesenia, pretože som proti návrhu Komisie, ktorá chce zmenšiť finančný balík programu pre oblasti zamestnanosti a sociálnej solidarity - Progress o 100 miliónov EUR a tieto peniaze chce presmerovať do európskeho nástroja mikrofinancovania pre oblasti zamestnanosti a sociálneho začlenenia. Program Progress už beží tri roky a celkový účinok je pozitívny. Vítam návrh na vytvorenie nástroja mikrofinancovania, pretože verím, že pomôže ponúknuť nový začiatok pre niektoré z najznevýhodnenejších skupín prostredníctvom zväčšenia ponuky a prístupu k mikroúverom, a tým pomôcť ľuďom začať podnikať. Nemyslím si však, že by sa mal program Progress ohroziť presmerovaním finančných prostriedkov do nástroja financovania. Rád by som videl úplné uplatňovanie oboch programov, a preto som hlasoval za tento návrh.
<SPEAKER ID="127" NAME="Silvia-Adriana Ţicău  " LANGUAGE="RO">
Hlasovala som za uznesenie Európskeho parlamentu týkajúce sa ročného plánu práce na rok 2010 v súvislosti s programom Progress a zoznamu činností pre jednotlivé sekcie politík. Myslím si, že je dôležité, aby Parlament, Rada a Komisia dosiahli predovšetkým dohodu o návrhu na vytvorenie európskeho nástroja mikrofinancovania pre oblasti zamestnanosti a sociálnej solidarity, ako aj dohodu o návrhu na zmenu a doplnenie programu Spoločenstva s názvom Progress. Podľa nich by malo byť presmerovaných 100 miliónov EUR na financovanie programu Progress, teda nového európskeho nástroja mikrofinancovania podporujúceho zamestnanosť a sociálnu solidaritu s cieľom uplatniť "spoločný záväzok pre zamestnanosť", ktorý sa spomína v oznámení Komisie KOM(2009)257. Domnievam sa, že suma 100 miliónov EUR nie je postačujúca na dosiahnutie navrhovaných cieľov. Preto som hlasovala za to, aby Komisia stiahla návrh rozhodnutia o ročnom pláne práce na rok 2010 v súvislosti s programom Progress a o zozname činností pre jednotlivé sekcie politík a aby nová Komisia znovu predložila nový návrh po tom, ako Lisabonská zmluva nadobudne platnosť a Európsky parlament, Rada a Komisia dosiahnu dohodu o návrhu predloženom Európskemu parlamentu a Rade Komisiou a o pozmenenom a doplnenom návrhu.
<SPEAKER ID="129" NAME="Maria da Graça Carvalho  " LANGUAGE="PT">
Vítam snahu Európskej únie posilniť svoje vzťahy s Ruskom a tým prispieť k väčšej stabilite, bezpečnosti a prosperite pre Európu. Jednou z najdôležitejších oblastí spolupráce vo vzťahu medzi EÚ a Ruskom je konkrétne oblasť energie a energetickej bezpečnosti. Je nevyhnutné vytvoriť stabilitu potrebnú na zaistenie bezpečnosti dodávok do členských štátov EÚ a ku ich spotrebiteľom.
<P>
Dúfam, že dialóg o energetike a záväzky vyplývajúce z blížiaceho sa samitu EÚ - Rusko povedú z dlhodobého hľadiska k väčšej transparentnosti a realizovateľnosti v energetickom odvetví. Toto odvetvie môže následne pomôcť vytvoriť nové štrukturálne vzťahy medzi dvoma blokmi prostredníctvom rozvoja obchodnej a hospodárskej spolupráce. Rovnako dôležitá je aj spolupráca medzi EÚ a Ruskom v oblasti zmeny klímy s cieľom zabezpečiť celosvetovú dohodu na kodanskej konferencii. Zdôraznila by som strategickú povahu vzťahov medzi EÚ a Ruskom a ich prínos k procesu vzájomného pochopenia a dôvery, ktoré sú nevyhnutné na vytvorenie mieru a stability na celom európskom kontinente.
<SPEAKER ID="130" NAME="David Casa  " AFFILIATION="PPE">
písomne. - Samit EÚ - Rusko sa bude konať 18. novembra 2009. Za posledné roky si Európska únia a Rusko vytvorili silný vzťah. Sú tu však určité oblasti, ktoré si vyžadujú posilnenie. Podľa mňa spomínané uznesenie rieši tieto oblasti dobre, a preto som hlasoval za toto uznesenie.
<SPEAKER ID="131" NAME="Edite Estrela  " LANGUAGE="PT">
Hlasovala som za toto uznesenie, pretože verím, že tento samit je veľmi významný, lebo prichádza tesne pred kodanskou konferenciou o zmene klímy. Môže byť vynikajúcou príležitosťou na posilnenie vzťahov medzi EÚ a Ruskom. Toto partnerstvo môže zohrať na svetovej scéne rozhodujúcu úlohu, ak vezmeme do úvahy následky hospodárskej a finančnej krízy, prípravy na kodanskú konferenciu a podpísanie budúcej zmluvy o vytvorení systému včasného varovania s cieľom zabezpečiť väčšiu energetickú bezpečnosť medzi EÚ a Ruskom a tým podporiť ďalšiu spoluprácu v tejto oblasti.
<SPEAKER ID="132" NAME="Diogo Feio  " LANGUAGE="PT">
V čase, keď znovu zjednotená Európa oslavuje dvadsiate výročie pádu Berlínskeho múru, nadobúdajú vzťahy medzi EÚ a Ruskom osobitý význam a zaslúžia si dôkladné zváženie.
<P>
Dnes je jasné, že vlna optimizmu zo slobody a demokracie, ktorá prišla po páde železnej opony, zaznamenala niekoľko nezdarov a že Rusko nie je ani zďaleka demokraciou, ktorá sa riadi zásadami právneho štátu, ako sa to vtedy predpokladalo, a po čom všetci ešte stále túžia. Preto je len prirodzené, že ľudia sú rozčarovaní z pomalého tempa zmeny.
<P>
Napriek tomu musím dôrazne odsúdiť revizionistické snahy európskej ľavice zakrývať ohavné zločiny komunizmu a vymýšľať dokonalé svety v minulosti a pritom urážať pamiatku tých, ktorí bojovali za oslobodenie ľudí zo sovietskeho totalitarizmu.
<P>
Tento samit je pre EÚ príležitosťou na posilnenie jej vzťahov s Ruskom a aby to mohla urobiť jednotným spôsobom, ktorý je produktívny pre obe strany. Nesmie pritom zanedbávať rozhodnosť a opatrnosť, ktoré sú nevyhnutné v takých záležitostiach, ako sú energetika, obrana, demokracia a ľudské práva.
<P>
Udelenie Sacharovovej ceny organizácii Memorial dokazuje, že je potrebné toho ešte veľa urobiť. Zároveň to demonštruje veľkú pozornosť, ktorú tento Parlament venuje Rusku. Dúfam, že ďalšie európske inštitúcie budú nasledovať jeho príklad.
<SPEAKER ID="133" NAME="Ian Hudghton  " AFFILIATION="Verts/ALE">
písomne. - Hlasoval som za uznesenie o Rusku. Rusko je jedným z najdôležitejších partnerov EÚ a je nevyhnutné, aby mala EÚ s Ruskom silný pracovný vzťah. Počas nasledujúceho samitu v Štokholme sa bude diskutovať o rôznych záležitostiach, ktoré sú dôležité pre EÚ, Rusko a, samozrejme, aj pre širšie svetové spoločenstvo. Parlament dnes vyslal jednotný odkaz, ktorý zdôrazňuje kľúčové oblasti vyvolávajúce záujem a znepokojenie.
<SPEAKER ID="134" NAME="Jean-Marie Le Pen  " LANGUAGE="FR">
Vážený pán predsedajúci, dámy a páni, Rusko je bezpochyby jedinou krajinou na svete, ktorú nikdy nepodporíte a ktorej požiadavky, potreby a citlivosť systematicky skrývate. Je pravda, že takmer 50 rokov mali Sovieti polovicu Európy pod svojou nadvládou, tanky krvavo potlačili túžbu po slobode v Budapešti v roku 1956, v Prahe v roku 1968, v Poľsku...
<P>
Avšak vtedy bol váš nesúhlas oveľa nenápadnejší - keď to existovalo! Dokonca aj keď bol zbúraný Berlínsky múr v roku 1989, koľko európskych vedúcich predstaviteľov dúfalo a modlilo sa za to, aby bol komunizmus jednoducho reformovaný a aby sa zachoval status quo? Ako keby sa dali reformovať najkrvavejšia diktatúra 20. storočia a 150 miliónov obetí na životoch!
<P>
Rusko však nie je ZSSR. Je to veľká krajina, s ktorou si musíme vytvoriť dôverné vzťahy, pretože máme spoločné záujmy a takéto vzťahy nám môžu priniesť osoh na oboch stranách, ale predovšetkým aj preto, lebo Rusko na rozdiel od Turecka tvorí bezpochyby súčasť usporiadania, kultúry, ducha a civilizácie Európy.
<SPEAKER ID="135" NAME="Nuno Melo  " LANGUAGE="PT">
Nasledujúci samit EÚ - Rusko sa koná 20 rokov po páde Berlínskeho múru. Symbolika tejto príležitosti nám pripomína dve zásadné myšlienky, ktoré musia zostať v popredí.
<P>
Po prvé, hodnoty ako sloboda, rešpektovanie základných práv, demokracia, mier a zvrchovanosť štátov zostávajú plne v platnosti a usmerňujú Európsku úniu pri jej vnútornej a zahraničnej politike. Mali by usmerňovať aj takú krajinu, akou je Rusko, ktorej úloha v medzinárodnej spoločnosti je a mala by byť zásadná. Obávam sa však, že musím zdôrazniť, že Rusko sa ešte nepreukázalo ako aktér, ktorý sa riadi týmito hodnotami.
<P>
Posledných 20 rokov nám slúži aj na to, aby nám pripomenuli, že vzťahy medzi Európou a Ruskom sú teraz odlišné, pretože sa zakladajú na dialógu. Rusko nie je spojencom Európy, s ktorým máme spoločné hodnoty, je to sused, s ktorým máme spoločné zemepisné územie, rozdiely a rovnaké záujmy, ako napríklad situáciu v Afganistane. Tento realistický prístup by mal byť pre nás východiskovým bodom na vypracovanie novej dohody o spolupráci v budúcnosti. Pád komunizmu neznamená ukončenie rozdielov, ale v skutočnosti znamená ukončenie konfrontácií v týchto vzťahoch.
<SPEAKER ID="136" NAME="Willy Meyer  " LANGUAGE="ES">
EÚ a Rusko majú veľkú zodpovednosť v súvislosti so stabilitou, bezpečnosťou a prosperitou Európy ako celku.
<P>
Jedným zo zámerov spolupráce medzi EÚ a Ruskom v rámci Kvarteta by malo byť vyvinutie tlaku na Izrael, aby dodržiaval dohody, ďalej pozastavenie výstavby osád a pokračovanie rokovaní s cieľom rýchlo nájsť riešenie pre vytvorenie nezávislého palestínskeho štátu. Podľa nášho názoru by mali byť vonkajšie vzťahy založené na rešpektovaní zvrchovanosti a územnej celistvosti všetkých štátov a nie na vytváraní sfér vplyvu.
<P>
Vítame neustálu výmenu názorov o ľudských právach v Rusku. Avšak všímame si aj obavy vyjadrené Ruskom v súvislosti s porušovaním ľudských práv v EÚ, hlavne čo sa týka rusky hovoriacich menšín v pobaltských štátoch.
<P>
Zdržal som sa hlasovania o tomto uznesení, pretože Konfederatívna skupina Európskej zjednotenej ľavice - Nordická zelená ľavica je proti akejkoľvek iniciatíve, ktorá by mohla viesť k novému zbrojeniu. Nesúhlasíme s plánmi Spojených štátov v súvislosti s umiestnením protiraketového štítu na území členského štátu EÚ. Rovnako odmietame akúkoľvek formu spolupráce medzi USA, Ruskom, EÚ a NATO pri vytváraní protiraketového obranného systému.
<SPEAKER ID="137" NAME="Andreas Mölzer  " LANGUAGE="DE">
Hoci sa spoločný návrh uznesenia o samite EÚ - Rusko odvoláva na naše dôležité vzájomné väzby a spoločné záujmy, v určitých ohľadoch predstavuje neprijateľné zasahovanie do vnútorných záležitostí. Návrh sa snaží zakázať Rusku rokovania s jednotlivými členskými štátmi EÚ o projektoch v oblasti energetiky. Jednostranný postoj EÚ ku konfliktu v Gruzínsku, v ktorom stojí EÚ očividne na strane Gruzínska, je v rozpore s úlohou EÚ, a to byť spravodlivým a nezávislým pozorovateľom. Celkový charakter tohto návrhu by nepomohol zlepšiť vzťahy s touto krajinou, ktorá je pre Európu dôležitá. Preto som hlasoval proti tomuto návrhu uznesenia.
<SPEAKER ID="996" NAME="Franz Obermayr  " LANGUAGE="DE">
V Rusku existujú určité nedostatky v súvislosti s demokraciou a princípmi právneho štátu. I napriek tomu neverím, že by sme sa mali zapájať do farizejského zasahovania do záležitostí súvisiacich s vnútornou politikou iných štátov. O to viac, že EÚ nie je v žiadnom prípade oprávnená preberať úlohu vzoru demokracie. Myslím si, že aj náš jednostranný postoj ku konfliktu s Gruzínskom je chybou. Vzhľadom na tieto úvahy som hlasoval proti návrhu uznesenia o samite EÚ - Rusko.
<SPEAKER ID="138" NAME="Czesław Adam Siekierski  " LANGUAGE="PL">
Podporil som uznesenie o samite EÚ - Rusko, pretože nasledujúci samit medzi Európskou úniou a Ruskom v Štokholme je príležitosťou na zváženie najdôležitejších problémov tejto strategickej spolupráce. Vypracovanie účinného riešenia dialógu s Ruskou federáciou vyžaduje jednotnú a spoločnú politiku na strane členských štátov Európskej únie. Musíme pamätať, že podmienkou na to, aby sa tento koncept stal realitou, musí byť to, že sa povznesieme nad záujmy jednotlivých členských štátov. Myšlienka jednotnej a spoločnej politiky nadobúda zvláštny význam v súvislosti s bezpečnosťou európskej energetickej politiky. V tejto záležitosti musí spoločný záujem Európskej únie stáť nad snahami sledovať súkromné záujmy vo vzťahu k Rusku.
<P>
Ďalšia dôležitá záležitosť vo vzťahoch medzi Európskou úniou a Ruskom je otázka Východného partnerstva. Rusko musí pochopiť, že tento projekt nie je namierený proti Rusku. Rozvinutie stratégie s cieľom zabezpečiť stabilizáciu a rozvoj v tejto oblasti je prospešné tak pre štáty EÚ, ako aj Rusko. Významným problémom v súvislosti s dvojstrannými vzťahmi je tiež kritérium pre hodnotenie problematického dodržiavania ľudských práv a zásad právneho štátu v Rusku. Štáty EÚ by sa mali samy seba spýtať, či je možné, aby vo výlučne európskom zmysle slova uznali niektoré z krokov Ruska za plne demokratické.
<SPEAKER ID="139" NAME="Peter Skinner  " AFFILIATION="S&amp;D">
písomne. - Vzťahy medzi EÚ a Ruskom sú zjavne viac ako len o obchode. Situácia v oblasti ľudských práv v Rusku robí mnohým občanom celej EÚ najväčšie starosti. Chudoba a kriminalita nám neustále pripomínajú často slabú ekonomickú situáciu, v ktorej sa nachádzajú mnohí ľudia v Rusku, a to hlavne starší ľudia.
<P>
Tí, čo túžia po demokratických reformách, tiež chápu, že takáto odvaha či odboj narazia na prenasledovanie a niekedy nesmierne násilie. Novinári a medzinárodne uznávaní aktivisti za ľudské práva musia dostať najsilnejšie práva a ochranu od ktoréhokoľvek demokratického systému. Atentát na Makšaripa Auševa upozorňuje na surovosť, s ktorou sa, žiaľ, opozícia stretáva.
<SPEAKER ID="140" NAME="Bogusław Sonik  " LANGUAGE="PL">
V súčasnosti prebiehajú rokovania s Ruskom, ktoré začali minulý rok. Tieto rokovania sa zaoberajú novou zmluvou medzi EÚ a Ruskom a berú do úvahy súčasnú Dohodu o partnerstve a spolupráci medzi Európskymi spoločenstvami a ich členskými štátmi na jednej strane a Ruskou federáciou na strane druhej. Parlament vždy zdôrazňoval význam niektorých otázok, ako napríklad ľudských práv, energetickej bezpečnosti a práv menšín. Preto ani teraz nemôžeme zabudnúť na tieto záležitosti a musíme na samite na ne upozorniť. Dobré vzťahy s Ruskom sú pre Európsku úniu veľmi dôležité, pretože je významným a cenným partnerom v európskych vzťahoch. Za žiadnych okolností však nemôžeme dopustiť, aby EÚ nemohla upozorňovať na problémy, ktoré sú pre Ruskú federáciu nepohodlné. Za pozornosť určite stojí pozmeňujúci a doplňujúci návrh 3 k uzneseniu o samite EÚ - Rusko v Štokholme, ktorý prijal Európsky parlament a ktorý k uzneseniu pridáva nový odsek 9: "zdôrazňuje, že rozvíjanie infraštruktúrnych prepojení medzi EÚ a Ruskou federáciou je obojstranne osožné, a preto by sa malo podporovať a byť založené na minimalizovaní hospodárskych a environmentálnych nákladov; intenzívne vedie Rusko k tomu, aby pri projektoch súvisiacich s energetickou spoluprácou s EÚ dodržiavalo základné zásady sformulované v energetickej charte".
<P>
Jedine spoločný postoj všetkých členských štátov vrátane jednotnej pozície Rady, Parlamentu a Komisie môžu dať konečnú podobu novej rámcovej dohode o spolupráci medzi EÚ a Ruskom.
<SPEAKER ID="142" NAME="David Casa  " AFFILIATION="PPE">
písomne. - Alzheimerova choroba a iné neurodegeneratívne ochorenia postihujú neuveriteľný počet občanov Európskej únie. V súčasnosti máme k dispozícii iba málo informácií o tom, ako možno týmto ochoreniam predchádzať a ako ich liečiť. Vzhľadom na vážnosť týchto ochorení je nevyhnutné, aby sa na úrovni EÚ robilo viac v súvislosti s riešením týchto problémov. Z tohto dôvodu som hlasoval za túto správu.
<SPEAKER ID="143" NAME="Nessa Childers  " AFFILIATION="S&amp;D">
písomne. - Hlasovala som za uznesenie, pretože je dôležité, aby sa Alzheimerova choroba v Európe riešila. Ako členka Výboru pre životné prostredie, verejné zdravie a bezpečnosť potravín som zvyknutá investovať čas a úsilie do nejakej záležitosti teraz, aby z toho mali osoh budúce generácie. So starnutím obyvateľstva Európy sa začne šíriť Alzheimerova choroba po celej EÚ. Z tohto dôvodu je nevyhnutné, aby Európsky parlament riešil tento problém teraz a pokúsil sa vykompenzovať niektoré škody, ktoré spôsobí tento nárast výskytu Alzheimerovej choroby.
<SPEAKER ID="144" NAME="Edite Estrela  " LANGUAGE="PT">
Hlasovala som za návrh uznesenia o spoločnom plánovaní výskumu v oblasti boja proti neurodegeneratívnym ochoreniam, lebo verím, že je potrebné posilniť opatrenia na podporu výskumu týchto ochorení na európskej úrovni, najmä Alzheimerovej choroby. Keďže 7,3 milióna ľudí trpí Alzheimerovou alebo príbuznou chorobou (počet, ktorý sa do roku 2020 podľa odhadov zdvojnásobí), je nesmierne dôležité, aby sa podporili prevencia, včasná diagnostika a liečba neurodegeneratívnych ochorení.
<P>
Verím, že článok 182 ods. 5 Lisabonskej zmluvy, ktorý stanovuje spolurozhodovací postup pre uplatňovanie Európskej výskumnej oblasti, by mohol poskytnúť vhodnejší právny základ pre budúce iniciatívy spoločného plánovania v oblasti výskumu prostredníctvom intenzívnejšieho zapojenia sa Európskeho parlamentu.
<SPEAKER ID="145" NAME="Ilda Figueiredo  " LANGUAGE="PT">
Hlasovali sme za návrh uznesenia, pretože si uvedomujeme, že neurodegeneratívne ochorenia, ako sú Alzheimerova a Parkinsonova choroba, postihujú viac ako sedem miliónov ľudí žijúcich v krajinách Európskej únie.
<P>
Pripojili sme sa k privítaniu navrhovaného pilotného projektu Komisie na spoločné plánovanie výskumu v tejto oblasti, hoci ho nepovažujeme za dostatočný. Avšak naozaj uznávame jeho hodnotu pri znižovaní roztrieštenosti výskumných činností, keďže by to viedlo k spoločnému využívaniu rozhodujúceho množstva zručností, poznatkov a finančných zdrojov.
<P>
Je dôležité, aby sa urobil ďalší pokrok, hlavne prostredníctvom multidisciplinárneho prístupu zahrňujúceho sociálny výskum životných podmienok pacientov a ich rodín a prostredníctvom propagácie "zdravého životného štýlu pre mozog" a značného zlepšenia životných podmienok a zdravotného stavu obyvateľstva vo všeobecnosti.
<P>
Sme si vedomí, že neurodegeneratívne ochorenia, ako sú Alzheimerova a Parkinsonova choroba, patria medzi najväčšie problémy v oblasti duševného zdravia. Preto musí boj proti týmto ochoreniam reagovať na trojitú výzvu: poskytnúť rastúcemu počtu pacientov každodennú starostlivosť, zlepšiť podmienky, v ktorých sa veľká časť tejto starostlivosti poskytuje, čo znamená poskytnúť väčšiu podporu rodinám a opatrovateľom, a zabezpečiť oveľa viac finančných prostriedkov na výskum s cieľom znížiť počet pacientov.
<SPEAKER ID="146" NAME="Sylvie Guillaume  " LANGUAGE="FR">
Neurodegeneratívne ochorenia, ako sú Alzheimerova a Parkinsonova choroba, sú hlavným faktorom pri dlhodobom zdravotnom postihnutí. Postihujú viac ako sedem miliónov Európanov, čo je počet, ktorý sa pravdepodobne zdvojnásobí v nasledujúcich desaťročiach v dôsledku starnúceho obyvateľstva.
<P>
Z tohto dôvodu podporujem celoeurópske uplatňovanie akéhokoľvek systému, ktorý nám umožní urobiť viac v snahe liečiť následky neurodegeneratívnych ochorení, hlavne Alzheimerovej a Parkinsonovej choroby na sociálnej úrovni, ako aj na úrovni verejného zdravia. V skutočnosti neexistuje v súčasnosti žiadna liečba neurodegeneratívnych ochorení, hoci je to jeden z najväčších problémov v oblasti duševného zdravia v Európe, ktorý musíme riešiť s najvhodnejšími prostriedkami na túto prácu.
<SPEAKER ID="147" NAME="Ian Hudghton  " AFFILIATION="Verts/ALE">
písomne. - Plne podporujem uznesenie o neurodegeneratívnych ochoreniach a vítam navrhovanú koordináciu EÚ v tejto oblasti. Demencia je obrovský problém v celej Európe, ktorý postihuje milióny jednotlivcov a rodín. V celej EÚ je podľa odhadov sedem miliónov ľudí s demenciou, asi 70 000 z toho v Škótsku - očakáva sa, že tieto počty v budúcnosti narastú. Komisia jasne uznala, že Škótsko je jednou z mála krajín, ktoré sa už pustili do národnej stratégie proti demencii. Práca, ktorá sa už vykonala v Škótsku, pekne zapadne do návrhov EÚ. Spolu budeme schopnejší lepšie porozumieť a pomáhať predchádzať Alzheimerovej chorobe a iným degeneratívnym stavom.
<SPEAKER ID="995" NAME="Elisabeth Morin-Chartier  " LANGUAGE="FR">
Hlasovala som za uznesenie o spoločnom plánovaní výskumu v oblasti boja proti neurodegeneratívnym ochoreniam, najmä proti Alzheimerovej chorobe, pretože mám pocit, že je dôležité, aby sa urýchlila spoločná výskumná práca vykonávaná členskými štátmi v súvislosti s neurodegeneratívnymi ochoreniami. Nemalo by sa zabúdať, že okolo 7,3 milióna ľudí v Európe trpí Alzheimerovou chorobou alebo nejakým podobným ochorením. Očakáva sa, že tento počet sa zdvojnásobí do roku 2020. Bohužiaľ, v súčasnosti neexistuje na ne liek a poznatky o prevencii a liečbe sú obmedzené. Preto odporúčam členským štátom, aby sústredili zdroje a úsilie a spoločne podporili výskum, pretože ako Európania budeme prostredníctvom spoločnej práce silnejší v boji proti týmto ochoreniam. Okrem toho žiadam európskych ministrov pre výskum, aby prijali podobnú pozíciu 3. decembra. Rada by som zdôraznila, že poslanci Európskeho parlamentu sa chcú teraz viac ako kedykoľvek predtým zapájať do budúcich iniciatív v súvislosti so spoločným plánovaním výskumu prostredníctvom legislatívneho postupu stanoveného pre výskum Lisabonskou zmluvou, a to spolurozhodovacieho postupu.
<SPEAKER ID="148" NAME="Franz Obermayr  " LANGUAGE="DE">
Približne 7 miliónov ľudí v Európe trpí neurodegeneratívnymi ochoreniami. Vzhľadom na zvýšené starnutie obyvateľstva Európy je pravdepodobné, že tento počet sa za pár nasledujúcich desaťročí zdvojnásobí. Okrem toho je to smutná pravda, že liečebné metódy v oblasti neurodegeneratívnych stavov dostupné v súčasnosti iba spomaľujú postupovanie choroby, skôr ako by boli zamerané na prevenciu alebo skutočné vyliečenie choroby. Demencia a príbuzné stavy, hlavne Alzheimerova choroba, zapríčiňujú obrovské výdavky na zdravotnú starostlivosť. Ročné náklady na pacientov s demenciou sa odhadujú na približne 21 000 EUR. Následkom súvisiacich problémov vznikajú aj dodatočné náklady na tieto stavy, keďže sa u pacientov zvyčajne nepreskúmajú ďalšie zdravotné ťažkosti a často reagujú odmietavo na lekársku starostlivosť. V súvislosti s politikou v oblasti zdravia tu čelí Európa veľkému problému. Určite užitočným prístupom je výmena poznatkov a osvedčených postupov v rámci postupov a metód ako súčasť spoločného celoeurópskeho výskumného rámca. Preto podporujem návrh uznesenia.
<SPEAKER ID="149" NAME="Frédérique Ries  " LANGUAGE="FR">
Skutočný problém verejného zdravia, neurodegeneratívne ochorenia a hlavne Alzheimerova choroba predstavujú hlavné ochorenia, pre ktoré ľudia nad 65 rokov vyžadujú značnú klinickú starostlivosť. Alzheimerova choroba sa nevyhnutne stane bežnejšou vzhľadom na očakávané starnutie obyvateľstva Európy. V súčasnosti je ňou postihnutých sedem miliónov Európanov a tento počet sa pravdepodobne zdvojnásobí v priebehu nasledujúcich desaťročí.
<P>
Koordinované opatrenia na úrovni EÚ sú preto dôležité. Preto Európsky parlament vystupuje voči občanom ako partner do diskusie, keď žiada koordinovanú výskumnú činnosť v tejto oblasti prostredníctvom uznesenia, ktoré bolo dnes prijaté. Očividne prioritou musí byť multidisciplinárny prístup zahrňujúci diagnostiku, prevenciu, liečbu a podporu pre pacientov a ich rodiny.
<P>
Rovnako musíme reagovať na žiadosť výskumných pracovníkov, ktorí chcú viac dobrovoľníkov na klinické skúšky, aby sa zaistilo, že sa účinné lieky na liečbu kognitívnych porúch uvedú na trh. V tejto súvislosti je potrebné zrealizovať obrovskú informačnú kampaň zameranú na rodiny.
<P>
Ďalšou ťažkou úlohou týkajúcou sa poskytovania lepšej podpory pre pacientov a predovšetkým oddialenia prepuknutia symptómov je obmieňanie ich intelektuálnej činnosti a dennodenné udržiavanie ich mysle v aktivite.
<SPEAKER ID="151" NAME="Elena Oana Antonescu  " LANGUAGE="RO">
Verím, že občania, spoločnosti, mimovládne organizácie a ďalšie agentúry musia byť čo najkompletnejšie informovaní o úlohe a funkciách Európskeho ombudsmana, pretože to tiež môže pomôcť znížiť počet predložených sťažností, ktoré nepatria do kompetencií tejto inštitúcie. Vedomosti občanov o tom, čo robí ombudsman, sú vo všeobecnosti obmedzené.
<P>
Spustenie novej internetovej stránky na začiatku roku 2009 je vítané opatrenie. Myslím si však, že snaha poskytnúť občanom najlepšie možné informácie musí byť posilnená. Vítam preto návrh spravodajkyne o navrhnutí interaktívnej príručky, ktorá umožní občanom nájsť čo najviac informácií o tom, ako si poradiť pri predkladaní sťažnosti a tiež ako ľahko nájsť správny spôsob riešenia problémov, ktorým čelia.
<SPEAKER ID="994" NAME="Elena Băsescu  " LANGUAGE="RO">
Hlasovala som za správu pani Paliadeliovej, pretože verím, že predstavuje úplný a detailný prehľad toho, čo Európsky ombudsman robí v súvislosti s vybavovaním a riešením sťažností občanov.
<P>
Zároveň chcem zablahoželať pánovi Diamandourosovi k práci, ktorú urobil počas roku 2008, a k rekordnému počtu uzavretých vyšetrovaní a prípadov. Európsky ombudsman je nesmierne dôležitá inštitúcia, pretože privádza Európsku úniu bližšie k občanom. Tento sprostredkovateľ sa stará o to, aby inštitúcie a orgány Európskej únie fungovali v záujme jej občanov, transparentným, spravodlivým, riadnym a nediskriminačným spôsobom a v plnom súlade s postupmi.
<P>
Počet sťažností zaregistrovaných v roku 2008, považovaných za neprípustné, je nesmierne vysoký a neustále rastie v porovnaní s predchádzajúcimi rokmi. Preto sa domnievam, že je potrebné zorganizovať riadne, neustále a dynamické informačné kampane v každom členskom štáte. Keďže európski občania nepoznajú najlepšiu osobu, ktorú by mohli kontaktovať, keď sú porušené ich práva, veľmi často bezdôvodne kontaktujú Európskeho ombudsmana. Avšak Európsky ombudsman môže vyriešiť iba prípady nesprávneho úradného postupu, ktoré sa týkajú práce inštitúcií Európskej únie. Spolupráca medzi Európskym ombudsmanom a inštitúciami EÚ sa musí zlepšiť.
<SPEAKER ID="153" NAME="Carlos Coelho  " LANGUAGE="PT">
Táto správa poskytuje jasný a vyčerpávajúci prehľad činností Európskeho ombudsmana za rok 2008. Jej nové rozvrhnutie a nový spôsob uvedenia štatistických údajov umožnili urobiť túto správu jasnejšou a vyčerpávajúcejšou ako tie, ktoré boli predložené doteraz.
<P>
Ombudsman zaznamenal nárast počtu sťažností, ktoré mu boli predložené, hoci iba 802 z 3 406 sťažností prijatých v roku 2008 patrilo do jeho mandátu. Považujem za veľmi pozitívne, že v 36 % uzavretých prípadov sa našlo priateľské riešenie. Myslím si, že počet neprípustných sťažností je ešte stále príliš vysoký. Je potrebná informačná kampaň medzi európskymi občanmi, aby sa zvýšila ich informovanosť o funkciách a kompetenciách ombudsmana.
<P>
Jednou z priorít Európskeho ombudsmana je zabezpečiť dodržiavanie práv občanov vyplývajúcich z právnych predpisov EÚ na všetkých úrovniach v Únii a tiež to, aby inštitúcie EÚ a orgány spĺňali najvyššie normy administratívy. Je potrebné sa postarať o to, aby občania dostali pohotové a vecné odpovede na svoje otázky, sťažnosti a petície a aby sa posilnila ich dôvera k Európskej únii a jej inštitúciám.
<SPEAKER ID="154" NAME="Sylvie Guillaume  " LANGUAGE="FR">
Hlasovala som za správu pani Paliadeliovej o výročnej správe o činnosti Európskeho ombudsmana pána Diamandourosa, pretože umožňuje, aby sa európsky systém rozhodovania mohol používať každý deň s čo najväčším ohľadom na zásadu otvorenosti a čo najbližšie k občanom.
<P>
Je to nesmierne užitočné riešenie pre občanov, podniky a ostatné organizácie v celej Európe, ktorí sa stretávajú s prípadmi nesprávnych úradných postupov v rámci európskych inštitúcií. Som zvlášť rada, že revízia štatútu ombudsmana a konkrétne posilnenie jeho vyšetrovacích právomocí pomôžu zaistiť, aby mohli mať občania plnú dôveru v jeho schopnosť vykonať dôkladné vyšetrenie ich sťažností bez obmedzení.
<SPEAKER ID="155" NAME="Ian Hudghton  " AFFILIATION="Verts/ALE">
písomne. - Hlasoval som za správu pani Paliadeliovej o činnosti Európskeho ombudsmana. Ombudsman poskytuje občanom EÚ dôležitú službu a pomáha zabezpečiť fungovanie európskych inštitúcií v rámci právnych, ako aj všeobecnejších zásad. Tieto širšie zásady zahŕňajú rovnosť, nediskrimináciu a dodržiavanie ľudských práv a základných slobôd. Z tohto dôvodu som podporil pozmeňujúci a doplňujúci návrh kolegyne pani Aukenovej v snahe jasnejšie zadefinovať pojem "nesprávne úradné postupy".
<SPEAKER ID="156" NAME="Iosif Matula  " LANGUAGE="RO">
Hlasoval som za správu pani Paliadeliovej o činnosti Európskeho ombudsmana, pretože verím, že pán Diamandouros významne prispel k vyriešeniu problémov občanov a k priblíženiu inštitúcií Európskej únie k občanom. Zároveň by som rád zablahoželal spravodajkyni k jej úsiliu pri vypracovaní tejto správy.
<P>
Európsky sprostredkovateľ zohral kľúčovú úlohu pri zvyšovaní transparentnosti a zodpovednosti ako súčasti rozhodovacieho procesu Európskej únie a administratívneho systému. Úprimne dúfam, že 44 vyšetrovaní uzatvorených s kritickými pripomienkami v roku 2008 povedie v budúcnosti k zníženiu počtu prípadov nesprávneho úradného postupu. Som za širší výklad pojmu "nesprávne úradné postupy", ktorý musí zahŕňať nezákonné administratívne úkony alebo porušenie záväzných právnych pravidiel alebo zásad, ako aj prípady, keď boli administratívne orgány lajdácke a ľahostajné a pri povinnostiach voči občanom im chýbala transparentnosť alebo porušili ostatné zásady dobrej administratívy.
<SPEAKER ID="157" NAME="Nuno Melo  " LANGUAGE="PT">
S ohľadom na dôležitú úlohu, ktorú zohráva Európsky ombudsman a v ktorej podporuje transparentnosť vo vzťahoch medzi Európskou úniou a jej občanmi, opakujem svoju pozíciu, a to, že sa medzi všetkými inštitúciami a orgánmi Spoločenstva vytvorili konštruktívne vzťahy.
<SPEAKER ID="158" NAME="Willy Meyer  " LANGUAGE="ES">
Hlasoval som za správu pani Paliadeliovej o výročnej správe o činnosti Európskeho ombudsmana, pretože verím, že ombudsman si splnil svoje povinnosti aktívnym a vyváženým spôsobom, čo sa týka skúmania a vybavovania sťažností, vykonávania a uzavierania vyšetrovaní, udržiavania konštruktívnych vzťahov s inštitúciami a orgánmi Európskej únie a zvyšovania informovanosti občanov v súvislosti s ich právami s ohľadom na tieto inštitúcie a orgány. Stojí za to zdôrazniť dobrú úroveň spolupráce medzi Európskym ombudsmanom a ostatnými európskymi orgánmi, hlavne Výborom Parlamentu pre petície. Preto sme mu chceli poskytnúť podporu prostredníctvom hlasovania za túto správu v jeho úlohe vonkajšieho kontrolného mechanizmu a cenného zdroja návrhov na zlepšenia európskej administratívy.
<SPEAKER ID="993" NAME="Elisabeth Morin-Chartier  " LANGUAGE="FR">
Hlasovala som za uznesenie Európskeho parlamentu o činnosti Európskeho ombudsmana za rok 2008, ktorá zdôrazňuje rastúci počet sťažností týkajúcich sa nedostatku transparentnosti v EÚ. Tento údaj ma znepokojuje. Preto podporujem toto uznesenie, ktoré žiada, aby činnosť ombudsmana získala vyšší profil. Je poľutovaniahodné, že 36 % z 355 vyšetrovaní uzavretých ombudsmanom v roku 2008 sa týka nedostatku transparentnosti európskych inštitúcií a patria sem aj prípady, keď boli zamietnuté žiadosti o informácie. Mám dojem, že je dôležité, aby sa vyzdvihla skutočnosť, že zodpovedná a transparentná administratíva Európskej únie je zárukou dôvery, ktorú vkladajú občania do Európskej únie.
<SPEAKER ID="159" NAME="Joanna Senyszyn  " LANGUAGE="PL">
Plne podporujem uznesenie Európskeho parlamentu o výročnej správe o činnosti Európskeho ombudsmana za rok 2008 a hlasovala som za jeho prijatie. Návrh na vytvorenie spoločnej internetovej stránky európskych inštitúcií je mimoriadne užitočný. Umožní to zainteresovaným stranám nájsť tú správnu inštitúciu na každú záležitosť a posielať listy, otázky a sťažnosti na správnu adresu. Bola by to neoceniteľná pomoc pre občanov členských štátov EÚ. V súčasnosti s tým má väčšina ľudí problémy. Ľudia ma už mnohokrát oslovili so žiadosťou o informácie, kde môžu získať prístup k dokumentom alebo podať sťažnosť, lebo nevedia, na koho sa obrátiť. Listy posielajú všade. Potom sú zatrpknutí pre chýbajúce odpovede a sklamaní fungovaním inštitúcií EÚ vrátane zdĺhavosti administratívnych postupov. Na druhej strane sa musí ombudsman pasovať s viac ako 75 % sťažností, ktoré nepatria do oblasti jeho kompetencií namiesto toho, aby odpovedal na náležité sťažnosti. Nová internetová stránka by bola vynikajúcim sprievodcom v oblastiach kompetencií európskych inštitúcií. Kým bude vytvorená, požiadala by som Európskeho ombudsmana, aby posielal každú sťažnosť priamo národnému alebo regionálnemu ombudsmanovi s príslušnými kompetenciami. Taktiež podporujem myšlienku zorganizovania rozsiahlejšej informačnej kampane s cieľom zvýšiť informovanosť o funkciách a oblastiach kompetencií členov európskej siete ombudsmanov.
<SPEAKER ID="161" NAME="Elena Oana Antonescu  " LANGUAGE="RO">
Musíme mať jasné pravidlá týkajúce sa rozpočtu EÚ na prechodné obdobie medzi Zmluvou z Nice a Lisabonskou zmluvou.
<P>
Vzhľadom na to, že nasledujúce mesiace sú pre rozpočtovú politiku Európskej únie rozhodujúce a po nadobudnutí platnosti Lisabonskej zmluvy budú nasledovať rozpočtové presuny alebo revízie až do začiatku roku 2010, musí byť na toto prechodné obdobie stanovený jednoznačný postup s cieľom uľahčiť plnenie rozpočtu a prijatie opravných rozpočtov. Ako súčasť postupu pri zmierovacom konaní o rozpočte, ktorý je naplánovaný na 19. novembra, musia Európska komisia, Rada Európskej únie a Európsky parlament dosiahnuť dohodu o prijatí prechodných usmernení. Delegácia Európskeho parlamentu musí ako súčasť rokovaní prijať silnú a pevnú pozíciu. Preto som hlasovala za správu pána Lamassoura.
<SPEAKER ID="162" NAME="Diogo Feio  " LANGUAGE="PT">
Nadobudnutie platnosti Lisabonskej zmluvy zmení súčasný rozpočtový rámec EÚ a povedie k potrebe prijať právne akty na jeho plnenie. Tieto zahŕňajú hlavne prijatie nového nariadenia o viacročnom finančnom rámci a rozpočtových pravidiel týkajúcich sa nových zásad pri prijímaní a plnení rozpočtu a schválenie novej medziinštitucionálnej dohody. Keďže celý postup prijímania týchto nových opatrení bude trvať niekoľko mesiacov, súhlasím so spravodajcom, že sú potrebné prechodné usmernenia, ktoré by mali prísť spolu s nadobudnutím platnosti Zmluvy.
<P>
Tieto usmernenia budú dôležité, lebo umožnia inštitúciám plniť rozpočet a schvaľovať opravné rozpočty, v prípade potreby aj pre rozpočtový postup na rok 2011.
<SPEAKER ID="163" NAME="José Manuel Fernandes  " LANGUAGE="PT">
Vítam nadchádzajúce nadobudnutie platnosti Lisabonskej zmluvy, ktorá posilňuje úlohu Parlamentu v niekoľkých oblastiach, hlavne v rozpočtovej oblasti. Súhlasím so správou pána Lamassoura o prechodných procedurálnych usmerneniach, a preto som za ňu hlasoval, pretože kým nebude v platnosti Lisabonská zmluva, sú potrebné prechodné opatrenia.
<P>
Rád by som zablahoželal spravodajcovi k jeho iniciatívnemu prístupu a ku kvalite vykonanej práce. Zdôraznil by som, že prechodné opatrenia sa nesmú odchýliť od všeobecných zásad stanovených novou Zmluvou. Rovnako nesmú ohroziť žiadne budúce legislatívne postupy. Musím tiež poukázať na potrebu znížiť súčasný počet opravných rozpočtov, ktorý je neprimeraný, a naliehať na Komisiu, aby predložila návrhy na prijatie nariadenia obsahujúceho viacročný finančný rámec a návrhy na prispôsobenie nariadenia o rozpočtových pravidlách.
<SPEAKER ID="164" NAME="João Ferreira  " LANGUAGE="PT">
Správa sa zameriava na prechodné procedurálne usmernenia k rozpočtovým záležitostiam vzhľadom na nadobudnutie platnosti Lisabonskej zmluvy. Samozrejme, že vďaka zavedeniu zmien v rozpočtovom postupe si vyžaduje nadobudnutie platnosti Zmluvy, proti ktorému sme a budeme, prijatie týchto prechodných opatrení, keďže rozpočet Európskej únie na rok 2010 sa bude i tak schvaľovať v rámci stanovenom Zmluvou z Nice. Predmetom tejto správy preto nie je Lisabonská zmluva ako taká, ale potreba prijať postup, ktorý umožní plnenie rozpočtu na rok 2010.
<P>
Keďže sme si vedomí tejto potreby, hlasovali sme proti všetkým navrhovaným pozmeňujúcim a doplňujúcim návrhom k správe, ktoré by nakoniec zablokovali plnenie rozpočtu, a to by bol nesmierne negatívny výsledok. I napriek tomu nemôžeme hlasovať za správu, v ktorej sa hovorí hneď v odseku 1: Európsky parlament "víta nadchádzajúce nadobudnutie platnosti Lisabonskej zmluvy". Náš postoj vyplýva z najzákladnejšieho zmyslu pre dôslednosť. Vzhľadom na to, že Zmluva bude mať nesmierne negatívne dôsledky na budúcnosť pracovníkov a občanov Európy pre dôvody, ktoré sme už pri mnohých príležitostiach vysvetlili, a jej ratifikačný proces bol nesmierne nedemokratický, rozhodli sme sa zdržať záverečného hlasovania.
<SPEAKER ID="165" NAME="Bruno Gollnisch  " LANGUAGE="FR">
Nové rozpočtové postupy stanovené v Lisabonskej zmluve bezpochyby naozaj premenia Európsku úniu na superštát, čo sa týka inštitúcií. Je to preto, lebo kým príspevky do rozpočtov Spoločenstva zostávajú v podstate príspevkami členských štátov pochádzajúcimi z vnútroštátnych daní, hlasovanie o rozpočte bude odteraz prebiehať bez toho, aby vlády členských štátov mohli mať posledné slovo.
<P>
Týka sa to hlavne poľnohospodárstva, ktoré prestáva byť povinným výdavkom a ktoré bude bezpochyby obetované v záujme klientelistických rozmarov tohto Parlamentu. Okrem tohto základného problému je neprijateľné, aby sa nahrubo naplánovalo okamžité uplatňovanie nových postupov. V tomto období krízy sa nemôžeme zahrávať s peniazmi európskych daňových poplatníkov v záujme politicky citlivých záležitostí. Potrebujeme rozpočtové pravidlá a medziinštitucionálnu dohodu prerokovanú správnym spôsobom, a čím skôr, tým lepšie.
<P>
Medzitým musíme pokračovať v uplatňovaní existujúcich metód a postupov a odmietnuť akýkoľvek opravný rozpočet alebo presun, ktoré nie sú nevyhnutne potrebné.
<SPEAKER ID="992" NAME="Cătălin Sorin Ivan  " LANGUAGE="RO">
Nadobudnutie platnosti Lisabonskej zmluvy prinesie významné zmeny v mnohých oblastiach, na začiatok v rozpočtovom postupe. Správa, ktorá zabezpečuje prechod medzi dvoma postupmi, teda tým, ktorý sa používa v súčasnosti, a tým, ktorý sa predpokladá v novej Zmluve, je veľmi prospešná. Práve preto som považoval za vhodné ju podporiť ako celok. Procedurálne usmernenia stanovené v správe uľahčia rozpočtové činnosti troch príslušných inštitúcií, aby mohol byť rozpočet plnený efektívne hlavne vzhľadom na rozpočtové presuny. Z iniciatívy pána spravodajcu vzišla žiadosť o prispôsobenie rozpočtových pravidiel novým pravidlám v Lisabonskej zmluve v čo najkratšom čase. Je to ďalšie opatrenie, ktoré je absolútne nevyhnutné. Okrem toho budeme očakávať prijatie prechodných usmernení, ktoré sa budú zvažovať počas rozpočtového zmierovacieho zasadnutia, ktoré je naplánované na 19. novembra pred druhým čítaním v Rade. Sme si istí, že im bude venovaná náležitá pozornosť.
<SPEAKER ID="166" NAME="Petru Constantin Luhan  " LANGUAGE="RO">
Lisabonská zmluva prináša veľký počet zmien vrátane rozpočtových pozmeňujúcich a doplňujúcich návrhov, ktoré sú veľmi dôležité, hlavne zrušenie rozlišovania medzi povinnými a nepovinnými výdavkami. Rozpočet na rok 2010 bol prijatý podľa starej Zmluvy, ale až do uplatnenia rozpočtového postupu na rok 2011 budú inštitúcie musieť možno ešte stále riešiť plnenie rozpočtu, prijímať opravné rozpočty a pokračovať s rozpočtovým postupom na rok 2011 pred tým, ako Lisabonská zmluva nadobudne platnosť.
<P>
Správa pána Lamassoura určuje obmedzenia a podmienky, za ktorých môže Európsky parlament oprávniť príslušný výbor na rokovanie na zmierovacom konaní o rozpočte, ktoré sa bude konať 19. novembra. Vítam iniciatívu, ktorú prináša táto správa, ktorá bola navrhnutá v rekordnom čase. Tiež blahoželám Komisii k efektívnemu spôsobu, akým nám poskytla súčasné prechodné pravidlá.
<SPEAKER ID="167" NAME="Andreas Mölzer  " LANGUAGE="DE">
Ak zvážite neprimeraný počet opravných rozpočtov, mohli by ste získať dojem, že EÚ nie je schopná plánovať. Očividne by tento názor nebol úplne nesprávny. Stačí, aby ste si uvedomili čoraz pevnejšiu sieť agentúr EÚ s jej neustále rastúcim rozpočtom a súvisiace možné prekrývanie kompetencie a duplicity práce. Platí to aj pre novú Európsku službu pre vonkajšiu činnosť, ktorá sa má vytvoriť v súlade s Lisabonskou zmluvou. Na to je potrebné sformovať rozpočet EÚ tak, aby nový systém nemal na jednej strane za následok žiadnu duplicitu, ale aby namiesto toho umožnil využívať synergie, a aby sa na druhej strane nedala obísť parlamentná kontrola, nebolo možné blokovať členské štáty a aby neboli vnútroštátne kompetencie vyradené z hry. Vzhľadom na to, že Lisabonská zmluva čochvíľa nadobudne platnosť, je tento opravný rozpočet unáhlený, pretože sa zdá, že zostalo ešte niekoľko problémov nevyriešených. Preto som hlasoval proti.
<SPEAKER ID="991" NAME="Elisabeth Morin-Chartier  " LANGUAGE="FR">
Hlasovala som za uznesenie o správe môjho kolegu, predsedu Výboru pre rozpočet, pána Lamassoura. Táto správa rozhodne žiada, aby sa rešpektovali nové právomoci Európskeho parlamentu od nadobudnutia platnosti Lisabonskej zmluvy. Preto sa požadujú prechodné pravidlá na prechodné obdobie až do uplatnenia nových rozpočtových pravidiel stanovených touto zmluvou. Podľa novej Zmluvy je Parlament rovnako ako Rada zodpovedný za prijímanie rozpočtu, dokonca aj v súvislosti s povinnými výdavkami (poľnohospodárstvom a medzinárodnými dohodami), o ktorých až doteraz rozhodovali výhradne členské štáty. Nové právomoci Parlamentu nemožno uplatniť, kým nebudú prijaté nové procedurálne nariadenia, ktoré sú nevyhnutné na uvedenie všeobecných ustanovení novej Zmluvy do praxe. Táto správa zdôrazňuje skutočnosť, že táto situácia je znepokojujúca, pretože nechcem, aby Rada a Komisia zatiaľ pokračovali so svojím navyknutým prístupom. Preto žiadam, aby boli neodkladne prijaté prechodné pravidlá. Nasledujúca schôdza Rady a Parlamentu, na ktorej sa bude rokovať o rozpočte na rok 2010 by mohla byť príležitosťou na ich prijatie...

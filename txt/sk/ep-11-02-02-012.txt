<CHAPTER ID="012">
Program práce
<SPEAKER ID="019" NAME="Predseda">
Konečné znenie návrhu programu, ktorý po konzultácii s politickými skupinami navrhla Konferencia predsedov na svojom zasadnutí vo štvrtok 20. januára 2011 v súlade s článkom 137 rokovacieho poriadku, bolo rozdané. Boli navrhnuté tieto pozmeňujúce a doplňujúce návrhy:
<P>
[Streda/schôdza v Bruseli]:
<P>
Bod 1: Po mojom vyhlásení o uznaní genocídy Rómov počas druhej svetovej vojny zo strany Európskej únie budú nasledovať tieto body: vyhlásenie Rady, vyhlásenie Komisie a kolo vystúpení rečníkov z jednotlivých politických skupín o genocíde Rómov.
<P>
Bod 2: Názov rozpravy o situácii v Tunisku bude zmenený týmto spôsobom: "Vyhlásenie podpredsedníčky Komisie a vysokej predstaviteľky Únie pre zahraničné veci a bezpečnostnú politiku o situácii v oblasti Stredozemia, najmä v Tunisku a Egypte".
<P>
Bod 3: Hlasovanie o návrhoch uznesení o Tunisku sa uskutoční zajtra podľa plánu. Hlasovanie o návrhoch uznesení o Egypte sa uskutoční v priebehu druhej februárovej schôdze v Štrasburgu.
<P>
Bod 4: Rozprava o vyhláseniach Rady a Komisie o rastúcich cenách potravín je odložená na druhú februárovú schôdzu. Namiesto nej sa uskutoční rozprava o vyhláseniach Rady a Komisie o vymenovaní riadiacich pracovníkoch ESA, po ktorých bude nasledovať kolo vystúpení rečníkov z jednotlivých politických skupín.
<P>
[Štvrtok/schôdza v Bruseli]:
<P>
Chcel by som poslancov informovať, že správa pána Speroniho o žiadosti o zbavenie imunity poslanca EP Tamása Deutscha bude prednesená počas hlasovania.
<P>
(Program práce bol prijatý.)
<SPEAKER ID="020" NAME="Ioan Mircea Paşcu" AFFILIATION="S&amp;D">
Vážený pán predseda, bol by som rád, keby ste spolu s Konferenciou predsedov zvážili zaradenie jednominútových vystúpení na skorší čas, pretože na posledných schôdzach boli odsunuté na záver našich rozpráv. Celkovým dôsledkom toho je, že sa na nich zúčastňuje čoraz menej ľudí, a naozaj nerád by som si myslel, že to je vlastne dôvod ich odsúvania na neskôr.
<P>
Zvážte preto, prosím, ich zaradenie do harmonogramu na skorší čas, aby ste nám dali možnosť zúčastňovať sa na jednominútových vystúpeniach tak ako predtým.
<SPEAKER ID="021" NAME="Predseda">
Ďakujem vám za pripomienku. Ubezpečujem vás, že o tejto otázke budeme rokovať a uskutočníme rozhodnutie o ďalších krokoch v tomto ohľade.

<CHAPTER ID="010-01">
1. Elektronické komunikačné siete a služby, ochrana súkromia a ochrana spotrebiteľa (
<P>
Stanovisko Komisie k pozmeňujúcim a doplňujúcim návrhom predloženým Parlamentom
<P>
Správa pána Harboura
<P>
Komisia prijíma nasledujúce pozmeňujúce a doplňujúce návrhy:
<P>
pozmeňujúce a doplňujúce návrhy č. 2, 4, 5, 7, 8, 13, 15, 16, 20, 21, 32, 38, 41 (do odôvodnení)
<P>
pozmeňujúce a doplňujúce návrhy č. 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137, 141, 143, 145, 149, 150, 151, 152 (do článkov)
<P>
pozmeňujúce a doplňujúce návrhy pléna č. 191, 192, 167, 182
<P>
Komisia prijíma, v plnom znení alebo čiastočne, nasledujúce pozmeňujúce a doplňujúce návrhy:
<P>
pozmeňujúce a doplňujúce návrhy č. 3, 6, 9, 11, 12, 14, 18, 19, 22, 23, 25, 26, 27, 31, 37 (do odôvodnení)
<P>
pozmeňujúce a doplňujúce návrhy č. 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (do článkov)
<P>
pozmeňujúce a doplňujúce návrhy pléna č. 170,154, 171, 194, 189, 193, 188, 152, 159, 180, 181, 183, 185
<P>
Komisia zamieta nasledujúce pozmeňujúce a doplňujúce návrhy:
<P>
pozmeňujúce a doplňujúce návrhy č. 1, 10, 17, 24, 28, 29, 30, 33, 34, 35, 36, 39, 40, 42 (do odôvodnení)
<P>
pozmeňujúce a doplňujúce návrhy č. 45, 46, 49, 50, 52, 57, 58, 59, 69, 78, 81, 83, 84, 85, 95, 96, 98, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (do článkov)
<P>
pozmeňujúce a doplňujúce návrhy pléna č. 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186, 187
<P>
- Pred začiatkom hlasovania:
<SPEAKER ID="123" NAME="Malcolm Harbour">
spravodajca. - Vážený pán predsedajúci, keďže viem, že dlhým rečnením nezískam vaše sympatie a moji dvaja kolegovia spravodajcovia, s ktorými som veľmi úzko spolupracoval, poskytli len krátke vyhlásenia, chcem aj ja ostať kolegiálny.
<P>
Chcel by som teda len poznamenať, že v správe mám viac pozmeňujúcich a doplňujúcich návrhov, keďže náš výbor pracoval veľmi aktívne na zlepšeniach k návrhu Komisie. Podporte naše úsilie poskytnúť spotrebiteľom dôveru, primerané informácie a vedomie, že ich osobné údaje sú chránené.
<P>
Chcel by som poďakovať všetkým kolegom z výboru, ktorí so mnou pracovali na znení niektorých skutočne dôležitých kompromisných pozmeňujúcich a doplňujúcich návrhov, ktoré dnes odsúhlasíme. Rád by som poďakoval najmä pánovi Alexandrovi Alvarovi a Výboru pre občianske slobody, s ktorými sme úzko spolupracovali, za ich podiel na smernici o súkromí v elektronickej komunikácii. Bol by som rád, keby ste nás čo najviac podporili, aby sme pri rokovaniach s Komisiou a Radou dosiahli pre spotrebiteľov v Európe to najlepšie.
<P>
- Po hlasovaní:
<SPEAKER ID="125" NAME="Viviane Reding">
členka Komisie. - Vážený pán predsedajúci, chcela by som poďakovať pánovi spravodajcovi za vynikajúcu prácu. Nebolo to jednoduché: dokázali divy a za to im patrí moje uznanie. Chcela by som taktiež poďakovať váženým poslancom Európskeho parlamentu za pozitívny signál, ktorý vyslali na dnešnom hlasovaní. Je to signál pre otvorený a konkurencieschopný jednotný trh, pre telekomunikačné spoločnosti a taktiež pre 500 miliónov európskych spotrebiteľov.
<P>
Včera musela Komisia navrhnúť nové pravidlá na riešenie neprimeraných poplatkov za služby SMS a dátové roamingové služby v EÚ. Tieto návrhy rýchlo vyliečia jeden z najviditeľnejších symptómov chýbajúceho jednotného telekomunikačného trhu, na ktorý doplácajú spoločnosti aj spotrebitelia. Európsky parlament dnes urobil dôležitý krok vpred, keď navrhol raz a navždy odstrániť problém už v jeho jadre: odstrániť fragmentáciu vybudovaním jednotného trhu s regulačnými podmienkami.
<P>
Teší ma najmä skutočnosť, že Európsky parlament hlasoval po intenzívnej rozprave - pravdepodobne na prekvapenie mnohých pozorovateľov - za zriadenie účinného regulačného orgánu európskych telekomunikačných služieb ako prostriedku na zjednodušenie prepojenia národných regulačných orgánov a na dialóg medzi národnými regulačnými orgánmi a Komisiou. Je to dobré riešenie, ktoré sa usiluje o rovnaké východiskové podmienky na poskytovanie a používanie telekomunikačných služieb v rámci európskych krajín. Nový regulačný orgán bude intenzívne prispievať k zvýšeniu konkurencie medzi krajinami a k rozšíreniu ponuky pre spotrebiteľa.
<P>
Vážení poslanci Parlamentu, teraz sa musia Parlament, Rada a Komisia stretnúť a pripraviť tento balík telekomunikačných služieb, aby sa stihol zaviesť do roku 2010. Už nemáme veľa času. Musíme to urobiť dôkladne a rýchlo. Komisia urobí všetko potrebné, aby urýchlila jeho realizáciu.
<P>
Som presvedčená, že signál, ktorý dnes vyslal Parlament, sa dostane až za hranice Európy: je to signál, ktorý bude počuť celý svet. Ukáže, že jednotný trh telekomunikačných služieb v Európe je otvorený pre podnikanie, čím posilní priemysel a právomoci spotrebiteľov. Ďakujem a blahoželám.
<P>
(potlesk)

<CHAPTER ID="012">
Program práce
<SPEAKER ID="026" NAME="Predsedajúci">
Konečné znenie návrhu programu, ktorý navrhla Konferencia predsedov na svojom zasadnutí vo štvrtok 22. októbra 2009 v súlade s článkom 137 rokovacieho poriadku, bolo rozdané. Bol predložený tento pozmeňujúci a doplňujúci návrh so súhlasom politických strán:
<P>
Streda:
<P>
Pozmeňujúci a doplňujúci návrh názvu vyhlásenia Komisie o politickej situácii v Hondurase vzhľadom na voľby, ktoré sa majú konať 29. novembra 2009, znie "Vyhlásenie Komisie - Politická situácia v Hondurase."
<SPEAKER ID="027" NAME="Ioannis Kasoulides">
v mene skupiny PPE. - Vážený pán predsedajúci, skupina PPE nesúhlasí so zmenou názvu, ktorý bol v programe v súvislosti s Hondurasom, a nesúhlasí s vymazaním názvu odkazujúceho na voľby, ktoré sa majú konať 29. novembra. Dátum konania volieb je veľmi dôležitou súčasťou celej rozpravy. Preto si myslíme, že názov by mal ostať nezmenený.
<SPEAKER ID="028" NAME="Ulrike Lunacek" LANGUAGE="DE">
Vážený pán predsedajúci, chcela by som sa vysloviť za ponechanie nového návrhu, keďže koniec-koncov je jasné, že rokovania v Hondurase neboli úspešné. Neexistuje spoločný návrh na tieto voľby. Voľby sú nezákonné, pretože úradujúci prezident sa dostal k moci pučom. Preto Parlament žiadam, aby súhlasil s návrhom predsedníctva a s vyňatím volieb.
<SPEAKER ID="029" NAME="Alojz Peterle">
(SL) Som za ponechanie nezmeneného programu. Bol som členom delegácie Európskej ľudovej strany, ktorá bola v Hondurase a mala príležitosť oboznámiť sa so situáciou v tejto krajine. Predstava, že voľby 29. novembra sa konajú následkom udalostí v júni, je klamlivá. Voľby boli vypísané šesť mesiacov pred týmito udalosťami a nemožno ich nijako spájať s neskorším politickým vývojom. Tento vývoj nemohol prispieť ani ku kandidatúre nových kandidátov. Myslím si tiež, že voľby 29. novembra sú súčasťou riešenia, nie problému. Všetko hovorí za to, aby sme program nechali taký, aký je, a aby sme v budúcnosti podporovali demokratický vývoj v tejto krajine.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Vážený pán predsedajúci, rád by som vzniesol procedurálnu námietku. Nemám pri sebe hlasovaciu kartu, pretože sa na teraz neplánovalo hlasovanie. Preto vás žiadam, aby ste zaznamenali moje želanie hlasovať za nezmenený program práce. V tomto prípade ma nemôže nahradiť hlasovací prístroj.
<SPEAKER ID="031" NAME="Predsedajúci">
Dámy a páni, pre všetkých, ktorí majú rovnaký problém: ďakujem, ale, prosím, nežiadajte o slovo. Želanie každého z vás môžeme zaznamenať, ale nemôžeme ho brať do úvahy pri hlasovaní alebo sčítaní hlasov. Berie sa do úvahy iba v zápisnici, ale nie so zámerom sčítania hlasov. Je mi ľúto, ale hlasovacie karty by ste mali mať vždy so sebou, pretože hlasovanie sa môže uskutočniť kedykoľvek.
<P>
(Parlament zamietol návrh.)
<P>
(Program práce bol teda stanovený.)
<P>
(Rokovanie bolo prerušené o 16.05 hod. a pokračovalo o 16.15 hod.)

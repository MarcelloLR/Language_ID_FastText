<CHAPTER ID="008-03">
3. Správcovia alternatívnych investičných fondov (
<SPEAKER ID="125" NAME="Jean-Paul Gauzès" LANGUAGE="FR">
Vážený pán predsedajúci, dámy a páni, hlas, ktorý odovzdáte, sa týka jedného z kľúčových prvkov reakcie Európy na finančnú krízu, konkrétne nariadenia o alternatívnych investičných fondoch vrátane hedžových fondov a súkromných kapitálových fondov.
<P>
Tento kompromisný dokument, tento kompromisný text sa dlho pripravoval. Podarilo sa nám dosiahnuť širokú dohodu a tu pred predsedom Rady ECOFIN by som chcel vzdať hold belgickému predsedníctvu, ktoré sa do tejto veci priamo a významne zapojilo predovšetkým prostredníctvom aktívnej účasti pána ministra na kľúčových trialógoch. Rád by som poďakoval aj pánovi komisárovi Barnierovi, ktorého práca bola zvlášť užitočná.
<P>
Na záver by som chcel poďakovať aj kolegom tieňovým spravodajcom, pracovníkom sekretariátu a odborníkom, ktorí nám pomáhali. Táto práca trvala viac než 14 mesiacov a predložených bolo 1 690 pozmeňujúcich a doplňujúcich návrhov. Vykonalo sa veľa práce. Verím však, že dnes prichádzame s textom, ktorý vďaka belgickému predsedníctvu predstavuje významný krok vpred v oblasti európskej finančnej regulácie.

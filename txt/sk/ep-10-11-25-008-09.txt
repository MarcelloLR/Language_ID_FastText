<CHAPTER ID="008-09">
9. Na ceste k novej energetickej stratégii pre Európu na roky 2011 - 2020 (
<SPEAKER ID="089" NAME="Hannes Swoboda" AFFILIATION="S&amp;D">
Vážený pán predsedajúci, tento týždeň v utorok sme hlasovali o správe pána Rapkaya s kompromisom o uhoľných baniach. Či sa nám to páči, alebo nie, tento Parlament prijal rozhodnutie. Keby sme teraz mali hlasovať za niečo iné, nepovažovalo by sa to za vhodné, najmä zo strany Komisie. Preto navrhujem, aby sme do pozmeňujúceho a doplňujúceho návrhu 1 poslaneckého klubu PPE zahrnuli výraz "neschopné konkurencie", aby sme ho zosúladili so správou pána Rapkaya. Nech je váš osobný názor akýkoľvek, názor tohto Parlamentu by mal byť tento týždeň aspoň jednotný.
<SPEAKER ID="090" NAME="Konrad Szymański" AFFILIATION="ECR">
(PL) Vážený pán predsedajúci, chcel by som Parlament informovať, že pozmeňujúci a doplňujúci návrh, ktorý predložila spravodajkyňa pani Kolarska-Bobińska, dostatočne zosúlaďuje náš text a jeho zmysel so včerajším hlasovaním o správe pána Rapkaya. Nasledujúca časť ústneho pozmeňujúceho a doplňujúceho návrhu len oslabuje vyjadrenie a tón uznesenia, pokiaľ ide o používanie uhlia ako zdroja primárnej energie v kombinácii energetických zdrojov v Európskej únii. Myslím si, že nie je potrebné zničiť konsenzus, ktorý sme dosiahli vo Výbore pre priemysel, výskum a energetiku, prostredníctvom prijatia ústneho pozmeňujúceho a doplňujúceho návrhu. Z tohto dôvodu vás žiadam, aby ste hlasovali proti tomuto pozmeňujúcemu a doplňujúcemu návrhu.

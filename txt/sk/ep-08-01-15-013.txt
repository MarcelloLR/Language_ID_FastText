<CHAPTER ID="013">
Schválenie zápisnice z predchádzajúceho rokovania
<SPEAKER ID="137" NAME="Predsedajúci">
(FR) Zápisnica z rokovania v pondelok 14. januára 2008 bola doručená.
<P>
Máte k nej nejaké pripomienky?
<SPEAKER ID="138" NAME="Cristiana Muscardini" AFFILIATION="UEN">
(IT) Vážený pán predsedajúci, dámy a páni, je od vás veľmi milé, že mi dávate priestor 20 minút po tom, čo som oň požiadala, aj keď som presne oproti predsedníctvu. Chcem hovoriť do protokolu a v záujme demokracie v tejto snemovni.
<P>
Predsedníctvo Parlamentu a všetci predsedajúci skupín si musia uvedomiť, že dve zlá dokopy nedajú dobro. Veci, ktoré sú politicky užitočné, nemusia byť vždy politicky korektné. Po tom, ako sme si dnes vypočuli Veľkého Muftiho, sa musíme rozhodnúť spôsobom, ktorý je jasný a jednoznačný pre nás všetkých, či budeme v tejto snemovni postupovať podľa demokratických ustanovení rokovacieho poriadku, alebo či budeme postupovať podľa záujmu jednotlivcov vystupujúcich za určitých okolností.
<P>
Dnes ráno došlo ku chybe s ohľadom na rokovací poriadok Parlamentu a túto chybu nenapravíme tým, že dnes budeme hlasovať v prázdnej snemovni. Robíme ďalšiu chybu, ktorou škodíme tejto demokracii. Nehovorím v mene skupiny UEN, či je dôležité hovoriť o odpade v Taliansku o 21.00 hod. dnes večer alebo o 17.00 hod. zajtra, alebo či je dôležité, aby vysvetlenie hlasovania nasledovalo po hlasovaní, čo bolo vždy zvykom v tomto Parlamente po skončení hlasovania a malo to byť tak aj dnes ráno. Pýtam sa Vás však, pán predsedajúci - a môžete ma prerušiť, to ma vôbec nezaujíma - čo hovorí rokovací poriadok tohto Parlamentu? Viete to? Pokiaľ ide o túto otázku, chcete odpovedať tejto opustenej snemovni, že by mala voliť na základe tých, ktorí dostali priestor, a nie tých, ktorí chceli vyjadriť svoje nezávislé stanovisko! To je šialenstvo!
<SPEAKER ID="139" NAME="Predsedajúci">
(FR) Pani predsedníčka, verím, že môj tón bude taký rozvážny, ako bol váš tón pobúrený. Dal som vám priestor, pretože som chcel vedieť, či ste za alebo proti schváleniu zápisnice z pondelka 14. januára. K tomu ste nemali čo povedať. Bol som však dostatočne zdvorilý a vypočul som si Vás a dúfam, že naši kolegovia budú podobne vďační za spôsob, ktorým ste sa rozhodli osloviť Parlament.
<P>
Preto to snáď môžem uzavrieť tak, že nie sú žiadne pripomienky, keďže pani predsedníčka nežiada znovu o priestor.
<P>
(Zápisnica z predchádzajúceho rokovania bola schválená.)

<CHAPTER ID="010-05">
5. Príprava samitu EÚ - India (Marseille, 29. september 2008) 
<P>
- Pred hlasovaním o odseku 20:
<SPEAKER ID="131" NAME="Emilio Menéndez del Valle" AFFILIATION="PSE">
(ES) Naša skupina predkladá ústny pozmeňujúci a doplňujúci návrh k odseku 20. Od posledného riadku bude znieť v angličtine nasledovne:
<P>
"vyzýva Indiu a EÚ, najmä prostredníctvom osobitného vyslanca EÚ pre Barmu/Mjanmarsko, na spoluprácu pri vyjednávaniach s barmskou vojenskou chuntou o prepustení politických väzňov a rešpektovaní ľudských práv,".
<P>
(Ústny pozmeňujúci a doplňujúci návrh bol prijatý.)
<P>
- Pred hlasovaním o odseku 25:
<SPEAKER ID="134" NAME="Roberta Angelilli" AFFILIATION="UEN">
(IT) Vážený pán predsedajúci, dámy a páni, do ústneho pozmeňujúceho a doplňujúceho návrhu na začiatku odseku 25 chcem doplniť nasledujúce slová: "odsudzuje každý akt násilia voči kresťanskej komunite a", potom nasleduje pôvodný text. Dôvodom je skutočnosť, že okrem miernejších slov nenájdeme v dokumente otvorené odsúdenie udalostí v Uríse.
<P>
(Ústny pozmeňujúci a doplňujúci návrh bol zamietnutý a niektorí poslanci skandovali heslo "Európa je kresťanská, nie moslimská")
<SPEAKER ID="136" NAME="Daniel Cohn-Bendit" AFFILIATION="Verts/ALE">
(FR) Vážený pán predsedajúci, keďže tu počujeme rasistické hlasy, ktoré volajú po Európe bez moslimov, vyzývam vás, aby ste zasiahli!
<P>
(potlesk)
<SPEAKER ID="137" NAME="Predsedajúci">
Pán Cohn-Bendit rozhodne požiadal o prerušenie.

<CHAPTER ID="007-05">
5. Mobilizácia Európskeho fondu na prispôsobenie sa globalizácii: Dánsko/Danfoss Group (
<SPEAKER ID="118" NAME="Barbara Matera" LANGUAGE="IT">
Vážený pán predsedajúci, dnešné hlasovanie nepredstavuje žiadne osobitné problémy a je v súlade s konsolidovaným postupom. Posledný štatistický rámec ukazuje stály nárast požiadaviek členských štátov na fond, ktorý by fungoval s inou úrovňou flexibility.
<P>
Európska komisia už prejavila dôveru v Európsky fond na prispôsobenie sa globalizácii (EGF) tým, že v rámci rozpočtového riadku pre EGF vyčlenila nové prostriedky. Je to znak pragmatizmu, ktorý tento týždeň potvrdil aj Výbor pre rozpočet. Odhodlanie Parlamentu nájsť v rozpočte na rok 2011 napriek veľmi obmedzeným prostriedkom priestor, aby tento fond mohol získať význam, opätovne potvrdilo európsky záväzok voči svojim občanom.

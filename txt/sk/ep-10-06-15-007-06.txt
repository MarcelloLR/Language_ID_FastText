<CHAPTER ID="007-06">
6. Transparentnosť v regionálnej politike a jej financovaní (
<P>
- Pred začiatkom hlasovania:
<SPEAKER ID="160" NAME="Michail Tremopoulos">
spravodajca. - (EL) Vážený pán predsedajúci, dámy a páni, stimulom pre túto správu o transparentnosti v regionálnej politike a jej financovaní bola skutočnosť, že úplné zverejnenie príjemcov finančných prostriedkov EÚ umožňuje zapojenie verejnosti do zmysluplnej diskusie o využívaní verejných financií. To je dôležité pre fungovanie demokracie na európskej úrovni.
<P>
Táto správa, ktorú mi pridelil Výbor pre regionálny rozvoj, obsahuje odporúčania, ktoré by mali byť zahrnuté do budúcich nariadení o štrukturálnych fondoch, ako napríklad poskytovanie ďalších informácií potrebných pri zverejňovaní zoznamov príjemcov a dostatočne záväzné predpisy o partnerstve.
<P>
Ďalšie návrhy, ktoré možno zaviesť v rámci súčasných programov kohéznej politiky, sú napríklad:
<P>
určenie podrobnejšieho a normatívnejšieho formátu zo strany Komisie, v ktorom bude bližšie definovaná štruktúra, forma a obsah informácií, ktoré sa majú poskytovať;
<P>
tiež prepojenie medzi Európskou iniciatívou za transparentnosť a novými finančnými kontrolami a auditmi;
<P>
prísnejší postoj audítorov vo vzťahu ku komunikačným a informačným požiadavkám vrátane postupu "odhaľ a napomeň" a využívanie finančných opráv v prípade potvrdených prípadov podvodu;
<P>
užšie zapojenie regionálnych a miestnych orgánov a iných zainteresovaných partnerov do všetkých fáz programovania a vykonávania kohéznej politiky a neobmedzený prístup k všetkým projektovým dokumentom;
<P>
väčšia miera usmerňovania zo strany Komisie o tom, ako uplatňovať doložku o partnerstve v aktuálnych programoch v praxi a zvýšenie transparentnosti vo vzťahu k financovaniu veľkých projektov zo strany EÚ.
<P>
Ešte raz by som chcel poďakovať tieňovým spravodajcom z ostatných politických skupín za tento konečný dokument, ktorý sa nám podarilo vypracovať.

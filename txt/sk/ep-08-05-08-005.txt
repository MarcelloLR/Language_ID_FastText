<CHAPTER ID="005">
Hlasovanie
<SPEAKER ID="101" NAME="Predsedajúca">
V prvom rade by som s radosťou chcela oznámiť tomuto Parlamentu, že litovský parlament dnes ráno ratifikoval zmluvu.
<P>
(potlesk)
<P>
Ďalším bodom programu je hlasovanie.
<P>
(Výsledky a ďalšie podrobnosti o hlasovaní nájdete v zápisnici.)
<P>
- Pred začiatkom hlasovania:
<SPEAKER ID="102" NAME="Jens-Peter Bonde" AFFILIATION="IND/DEM">
Vážená pani predsedajúca, dnes hlasujem poslednýkrát v tomto Parlamente. Zajtra už dánsku stranu Junilistan bude zastupovať Hanne Dahlová. Všetkým by som sa chcel poďakovať za vyhraté boje o ústavy a referendá a za dobrú spoluprácu pri našom spoločnom boji za transparentnosť.
<P>
Podarilo sa nám zverejniť tajný telefónny zoznam Komisie. Ich programy a zápisnice máme na internete. Už skoro budeme vedieť, s kým Komisia konzultuje a kto dostáva dotácie. Tieto víťazstvá sme dosiahli len vďaka spolupráci medzi politickými stranami.
<P>
V Konvente sme dostali podpisy od 23 vlád, každého jedného poslanca a poslanca Európskeho parlamentu pod veľmi jednoduchý návrh na sprehľadnenie postupu. Všetko musí byť otvorené a transparentné, pokiaľ nie je udelená výnimka.
<P>
Rovnako vám ďakujem za podporu niekoľkých pozmeňujúcich a doplňujúcich návrhov týkajúcich sa F-plynov, klímy, pesticídov a pitnej vody, dopravy, nitrátu v ekologických párkoch.
<P>
Mojim druhým želaním je, aby právne predpisy neprijímali štátni úradníci za zatvorenými dverami. Prosím vás, aby ste zabezpečili, aby všetky európske právne predpisy museli prejsť verejným hlasovaním v tomto Parlamente.
<P>
Ďakujem vám drahí kolegovia za 29 rokov v našom spoločnom zhromaždení...
<P>
... a vďaka dánskym voličom, ktorí mi to umožnili!

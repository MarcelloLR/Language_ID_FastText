<CHAPTER ID="006-06">
6. Absolutórium za rok 2008: Všeobecný rozpočet EÚ, Rada (
<P>
Po ukončení hlasovania:
<SPEAKER ID="118" NAME="Ryszard Czarnecki" LANGUAGE="PL">
Môžeme povedať, že sme v oveľa lepšej situácii ako minulý rok, pretože vtedy sme absolutórium neudelili až do novembra. Tentokrát máme príležitosť urobiť to o šesť mesiacov skôr, hoci by sa malo veľmi jasne povedať, že Parlament musí nakoniec presvedčiť Radu, po prvé, aby predložila dokumenty skôr, a po druhé, aby predložila úplnú dokumentáciu, ktorá sa skutočne dotýka príslušného obdobia na predkladanie správ. Dostali sme, napríklad, dokumenty z predchádzajúceho roka.
<P>
Myslím si, že táto situácia - jedna z jasných kríz vo vzťahu medzi Parlamentom a Radou - upozorňuje na potrebu väčšieho tlaku Európskeho parlamentu na Radu, pokiaľ ide o vyššiu transparentnosť rozpočtových výdavkov. Osobitne vzhľadom na Lisabonskú zmluvu, ktorou sa zvyšuje úloha Európskeho parlamentu, je to jednoducho nevyhnutné.

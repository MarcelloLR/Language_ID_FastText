<CHAPTER ID="007-10">
10. Žiadosť o zbavenie imunity Franka Vanheckeho (
<P>
- Pred začiatkom hlasovania:
<SPEAKER ID="132" NAME="Bruno Gollnisch" AFFILIATION="NI">
(FR) Vážený pán predsedajúci, moja požiadavka je založená na článku 168 rokovacieho poriadku. Pán predsedajúci, 10 rokov som bol členom Výboru pre rokovací poriadok, overovanie poverovacích listín a imunity. Pozorne som si prečítal správu pána Lehneho a musím vyjadriť - povedal by som, že bez ohľadu na politické presvedčenie príslušného poslanca - svoj údiv, že v tomto prípade sa odchyľujeme od zavedenej judikatúry výboru, ktorou bolo ponechať poslaneckú imunitu poslancom trestne stíhaným z politických dôvodov.
<P>
Pán Vanhecke je však trestne stíhaný ako zodpovedný redaktor článku. Je trestne stíhaný za článok, ktorého autor je známy a podľa belgických zákonov, ako je uvedené v správe, by v podobnej situácii zodpovedný redaktor nemal byť trestne stíhaný. Trestné stíhanie je navyše založené na skutočnosti, že bol odhalený cudzí pôvod páchateľov, ktorí znesvätili hroby. Bolo začaté na základe iniciatívy belgických socialistických predstaviteľov miestnej samosprávy.
<P>
Je to jasné a to je aj moja posledná poznámka pán predsedajúci...
<P>
(Predsedajúci prerušil rečníka.)
<SPEAKER ID="133" NAME="Predsedajúci">
Pán Gollnisch, ospravedlňujem sa, ale rozpravy o hlasovaní tohto druhu nie sú povolené. Dal som vám minútu, aby ste svoju požiadavku objasnili, vy ste však hovorili dlhšie a nie je možné začať rozpravu.
<P>
(Návrh na vrátenie správy výboru bol zamietnutý.)

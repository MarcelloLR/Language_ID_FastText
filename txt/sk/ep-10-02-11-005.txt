<CHAPTER ID="005">
Vyhlásenie predsedníctva
<P>

<SPEAKER ID="078" NAME="Elizabeth Lynne" AFFILIATION="ALDE">
Vážený pán predsedajúci, chcem len oznámiť, že písomné vyhlásenie 0054/2009 o preprave koní určených na zabitie v Európskej únii získalo požadovaný počet podpisov. Rada by som všetkým poďakovala za jeho podpísanie. Je to pre nás skvelá správa.
<P>

<SPEAKER ID="079" NAME="Predsedajúci">
Vážené kolegyne, vážení kolegovia, dnes si pripomíname 20. výročie prepustenia Nelsona Mandelu z väzenia v Juhoafrickej republike po tom, čo si odpykal 27 rokov z doživotného trestu, na ktorý ho odsúdil režim v roku 1964.
<P>
(potlesk)
<P>
Ako možno viete, pán Mandela bol prvým nositeľom Sacharovovej ceny, keď v roku 1988 Parlament toto ocenenie založil.
<P>
Pri príležitosti 20. výročia prepustenia Nelsona Mandelu z väzenia predseda Európskeho parlamentu Jerzy Buzek povedal: "Nelson Mandela je inšpiráciou a ostáva v srdciach a mysliach mnohých ľudí v celej Európe, Afrike a na celom svete. Meno Nelsona Mandelu bude navždy spojené s bojom za slobodu, spravodlivosť a demokraciu. Statočnosť Nelsona Mandelu pri požadovaní integrity v demokratickom živote, ľudských právach a zmierení vo vzťahu k minulým protivníkom stanovila najvyššie normy, ktorými sa musíme riadiť a usilovať sa o ne.
<P>
(potlesk)
<P>
Pokračujúci boj Nelsona Mandelu a charitatívna práca v úsilí poraziť HIV, respektíve AIDS znamená, že zostáva svetielkom nádeje pre milióny ľudí na celom svete.
<P>
Aj po dvadsiatich rokoch podporujeme posolstvo Nelsona Mandelu: ,je to v našich rukách'."
<SPEAKER ID="080" NAME="Michael Cashman" AFFILIATION="S&amp;D">
predseda delegácie pre vzťahy s Juhoafrickou republikou. - Vážený pán predsedajúci, budem veľmi stručný, pretože nechcem Parlament zdržiavať.
<P>
Ako ste správne povedali, pred 20 rokmi Nelsona Mandelu prepustili z väzenia po tom, čo si odpykal 27 rokov väzenia z politických dôvodov. Svet sledoval jeho záverečný úsek cesty za slobodou. Bol to deň, ktorý zmenil Juhoafrickú republiku a pravdepodobne celý svet. Založil novú, modernú Juhoafrickú republiku. To, že to urobil bez hnevu, odporu či trpkosti, ukazuje, že je štátnikom, ktorý o hlavu a plecia prevyšuje mnohých iných. Domnievam sa, že je žijúcim príkladom toho, že nás naše dejiny buď väznia, alebo oslobodzujú. Svojím vlastným oslobodením oslobodil krajinu, poslal apartheid na smetisko dejín a Juhoafrickú republiku doviedol k multirasovej demokracii. Vzdávame mu poctu.
<P>
(potlesk)

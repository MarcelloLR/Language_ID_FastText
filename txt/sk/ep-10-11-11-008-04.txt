<CHAPTER ID="008-04">
4. Zmena a doplnenie nariadenia (ES) č. 539/2001 uvádzajúceho zoznam tretích krajín, ktorých štátni príslušníci musia mať víza pri prekračovaní vonkajších hraníc členských štátov, a krajín, ktorých štátni príslušníci sú oslobodení od tejto povinnosti (
<SPEAKER ID="128" NAME="Agustín Díaz de Mera García Consuegra" LANGUAGE="ES">
Vážený pán predsedajúci, rád by som Parlamentu niečo oznámil.
<P>
Taiwanská vláda prostredníctvom stálych zastúpení informovala Radu, Parlament a Komisiu, že od dnešného dňa 11. novembra ruší vízovú povinnosť pre Cyprus, Bulharsko a Rumunsko. Všetkých 27 krajín EÚ má v dôsledku toho bezvízový vstup na taiwanské územie.
<P>
V Parlamente sa o chvíľu uskutoční hlasovanie, pán predsedajúci, a ja by som chcel využiť túto príležitosť a zablahoželať všetkým politickým skupinám k podpore, ktorú tejto problematike prejavili, ako aj taiwanskému ľudu, taiwanským úradom a ich mimoriadne silnému diplomatickému tímu.

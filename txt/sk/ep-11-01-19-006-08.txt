<CHAPTER ID="006-08">
8. Dohoda o stabilizácii a pridružení medzi ES a Srbskom (
<P>
Pred hlasovaním o pozmeňujúcom a doplňujúcom návrhu 4:
<SPEAKER ID="136" NAME="Ulrike Lunacek" AFFILIATION="Verts/ALE">
Chcela by som k tomuto pozmeňujúcemu a doplňujúcemu návrhu 4, ktorý sme predložili spolu s pani Brantnerovou, predložiť ústny pozmeňujúci a doplňujúci návrh, ktorým sa odstráni jeho druhá časť. Jeho znenie by malo byť: "vyzýva Srbsko, aby začalo dialóg s Kosovom bez toho, aby naďalej nastoľovalo otázku nových rokovaní o jeho statuse".
<P>
Dúfam, že to podporíte.
<SPEAKER ID="137" NAME="Bernd Posselt" AFFILIATION="PPE">
(DE) Chcel by som len odporučiť, aby sme za týchto okolností hlasovali za tento návrh.
<SPEAKER ID="139" NAME="Jelko Kacin" AFFILIATION="ALDE">
Vzhľadom na význam ľudských práv by som chcel pri hlasovaní o pozmeňujúcom a doplňujúcom návrhu 8 použiť hlasovanie podľa mien. Návrh sa týka prekvapujúceho a nešťastného rozhodnutia srbskej vlády nezúčastniť sa na slávnostnom udeľovaní Nobelovej ceny za mier v Osle. Pozmeňujúci a doplňujúci návrh zároveň chváli rozhodnutie srbského ombudsmana zúčastniť sa na slávnosti v mene srbského ľudu. Je to odkaz Srbsku a všetkým ostatným budúcim kandidátskym štátom, že vyjednávanie o ľudských právach je neprijateľné.
<P>
S cieľom získať širšiu podporu pre tento pozmeňujúci a doplňujúci návrh chcem tiež predložiť veľmi krátky ústny - v zásade kompromisný - pozmeňujúci a doplňujúci návrh, ktorý pôvodne pripravila pani Maria Eleni Koppová. Chcem pridať slovo "pôvodným" medzi slová "nad" a "rozhodnutím", takže znenie bude: "vyjadruje poľutovanie nad pôvodným rozhodnutím vlády nezúčastniť sa na slávnostnom udeľovaní Nobelovej ceny za mier, ktoré sa uskutočnilo 10. decembra v Osle; na druhej strane víta iniciatívu ombudsmana zúčastniť sa na slávnosti ako zodpovedné a chvályhodné rozhodnutie".
<P>
Naliehavo žiadam všetkých svojich kolegov, aby tento pozmeňujúci a doplňujúci návrh podporili.

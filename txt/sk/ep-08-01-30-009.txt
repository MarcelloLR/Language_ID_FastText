<CHAPTER ID="009">
Schválenie zápisnice
<P>
(Zápisnica z predchádzajúceho rokovacieho dňa bola schválená.)
<P>

<SPEAKER ID="015" NAME="Nigel Farage" AFFILIATION="IND/DEM">
Pán predseda, v zápisnici z poslednej parlamentnej schôdze je zaznamenaný Váš prejav, v ktorom ste hovorili o incidentoch, ktoré sa v decembri odohrali v Štrasburgu. Odvtedy ste podľa článku 147 nášho cteného rokovacieho poriadku predvolali 13 poslancov tohto parlamentu, aby čelili disciplinárnemu konaniu.
<P>
Zdá sa mi, že toto konanie bolo založené na dosť subjektívnom základe. Pochybujem o tom, či jedna z osôb, ktoré ste predvolali - pani Sinnottová z našej poslaneckej skupiny - vôbec vo svojom živote niekedy na niekoho kričala. Ďalší z poslancov, ktorých ste predvolali do kancelárie riaditeľa - rakúsky poslanec - bol v skutočnosti v daný deň vo Frankfurte. Pán poslanec musí mať teda poriadne silný hlas, však?
<P>
Prečo len 13? Približne 80 z nás bolo zapojených do týchto takzvaných výtržností. V skutočnosti, na zasadnutí Konferencie predsedov, ste ma Vy osobne označili ako jedného z pôvodcov problémov. Prečo teda nie som potrestaný? Som Spartakus!
<P>
(výkriky "Som Spartakus!" volané členmi poslaneckého klubu IND/DEM)
<SPEAKER ID="016" NAME="Predseda">
Pýtal som sa na pripomienky k zápisnici. Od predsedu skupiny IND/DEM by som očakával, že porozumie slovám predsedu EP a svoje pripomienky zameria na zápisnicu. Zjavne sa mu to však nepodarilo, a preto teraz môžeme pokračovať.

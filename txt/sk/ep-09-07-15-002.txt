<CHAPTER ID="002">
Podpis aktov prijatých v spolurozhodovacom postupe: pozri zápisnicu
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Vážený pán predseda, litovský parlament včera hlasoval za zákon o homosexualite, ktorý zakazuje propagáciu homosexuality a bisexuality. Litovský prezident už odmietol tento zákon podpísať. Bol preto vrátený späť do parlamentu. Tento zákon je v rozpore s Chartou základných práv Európskej únie a článkom 6 ods. 1 Lisabonskej zmluvy.
<P>
Vážený pán predseda, v mene tohto Parlamentu a v mene európskych hodnôt vás vyzývam, aby ste vyjadrili nesúhlas s týmto zákonom, pretože Charta základných práv, tak ako sa to uvádza v Lisabonskej zmluve, zaručuje nediskrimináciu z dôvodu sexuálnej orientácie. Tento zákon diskriminuje sexuálne menšiny.
<P>
V mene tohto Parlamentu vás vyzývam, aby ste litovskému parlamentu zaslali písomné stanovisko a uviedli v ňom, že zákon je v rozpore so spoločnou európskou ideou.
<P>
(potlesk)
<SPEAKER ID="008" NAME="Predseda">
Ďakujem. Pristúpime k predloženiu programu práce.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Vážený pán predseda, môžete mi povedať, či hodláte alebo nehodláte konať v tejto záležitosti? Požiadal som vás, aby ste podnikli určité kroky a mali by ste mi povedať, či ich mienite alebo nemienite uskutočniť. To je všetko, o čo som vás žiadal.
<SPEAKER ID="010" NAME="Predseda">
Zistím, čo vlastne prijal litovský parlament, a potom sa rozhodnem, ako budem ďalej postupovať. Budem vás o tom informovať.

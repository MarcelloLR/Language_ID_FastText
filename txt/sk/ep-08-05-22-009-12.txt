<CHAPTER ID="009-12">
12. Stratégia Komisie vzhľadom na tretie zasadnutie strán Dohovoru o prístupe k informáciám, účasti verejnosti na rozhodovacom procese a prístupe k spravodlivosti v záležitostiach životného prostredia (hlasovanie)
<P>
- Pred začiatkom hlasovania:
<P>
Predsedajúci. - Nazdávam sa, že pán Ouzký by chcel prehovoriť, lebo včerajšia rozprava bola veľmi krátka. Možno nám môžete vysvetliť dôvod.
<SPEAKER ID="123" NAME="Miroslav Ouzký" AFFILIATION="PPE-DE">
(CS) Chcem iba využiť príležitosť zapojiť sa do rozpravy a zdôrazniť dôležitosť tohto uznesenia. Včera sa v súvislosti s týmto uznesením, lepšie povedané, s otázkou na ústne zodpovedanie nekonala žiadna rozprava. Môj výbor už dostal komisárovu odpoveď, a preto vítam skutočnosť, že táto záležitosť ostala zaradená v programe rokovania a že sa o nej bude hlasovať.
<SPEAKER ID="124" NAME="Predsedajúci">
Jednoducho som poukázal na to, že táto rozprava bola zaradená do včerajšieho programu rokovania, ale keďže nikto nežiadal o slovo, rozprava sa nekonala. Preto je dôležité dať možnosť predsedovi príslušného výboru, aby sa zapojil do rozpravy.
<SPEAKER ID="125" NAME="Inés Ayala Sender" AFFILIATION="PSE">
(ES) Vážený pán predsedajúci, chcela som potvrdiť, že rečníci boli pripravení a že aj my sme boli prítomní na plenárnom zasadnutí. Bol to práve pán Ouzký, ktorý nebol prítomný, a tak sa predsedníctvo a predsedajúci rozhodli rozpravu zrušiť. Rečníci boli pripravení a zástupca Komisie bol tiež prítomný.
<SPEAKER ID="126" NAME="Predsedajúci">
Máte pravdu, keď na to poukazujete. Rečníci boli prítomní, ale príslušný výbor stiahol tento bod.

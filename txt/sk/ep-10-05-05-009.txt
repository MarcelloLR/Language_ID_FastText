<CHAPTER ID="009">
Program práce
<SPEAKER ID="014" NAME="Predsedajúci">
Konečné znenie návrhu programu, ktorý navrhla Konferencia predsedov na svojom poslednom zasadnutí v súlade s článkami 140 a 155 rokovacieho poriadku, bolo rozdané. So súhlasom politických skupín predkladám nasledujúce pozmeňujúce a doplňujúce návrhy k programu pre tohtotýždňové plenárne zasadnutie:
<P>
Streda 5. mája 2010:
<P>
Po prvé, spoločná rozprava o dvoch správach pána Íñiga Méndeza de Viga o zložení Parlamentu bude prvým bodom programu.
<P>
Po druhé, do programu bol pridaný nový bod bez hlasovania nazvaný Vyhlásenia Rady a Komisie o príprave samitu hláv štátov a predsedov vlád eurozóny, ktorý sa bude konať 7. mája 2010. Tento bod bude druhým bodom programu a bude iba jedno kolo vystúpení rečníkov z politických skupín a nebude postup "catch-the-eye".
<P>
Po tretie, názov Vyhlásenia Rady a Komisie o štandardizácii elektrických áut bol zmenený na Vyhlásenia Rady a Komisie o elektrických autách.
<P>
Po štvrté, správa pána Vittoria Prodiho, ktorej krátke prednesenie bolo naplánované na dnes, bola presunutá na hodinu otázok vo štvrtok 6. mája 2010 na okamžité hlasovanie.
<P>
Štvrtok 6. mája 2010:
<P>
Po prvé, hlasovanie o správe pána Vitala Moreiru o návrhu rozhodnutia Európskeho parlamentu a Rady o poskytnutí makrofinančnej pomoci Ukrajine bolo odložené na druhé májové zasadnutie.
<P>
Po druhé, hlasovanie o návrhu uznesenia o návrhu nariadenia Komisie o usmerneniach na vytvorenie kompenzačného mechanizmu medzi prevádzkovateľmi prenosových sústav a o spoločnom prístupe k cenám za prenos elektrickej energie bolo stiahnuté z programu.
<P>
Máte nejaké pripomienky?
<P>
(Parlament schválil pozmeňujúce a doplňujúce návrhy.)
<P>
(Program práce bol prijatý, a teda zmenený a doplnený.)

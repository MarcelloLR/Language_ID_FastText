<CHAPTER ID="005-06">
6. Program modernizácie európskej podnikovej a obchodnej štatistiky (MEETS) (
<P>
- Pred hlasovaním:
<SPEAKER ID="090" NAME="Christoph Konrad">
spravodajca. - (DE) Vážený pán predsedajúci, dovoľte mi niekoľko poznámok k tejto správe, jedným z aspektov ktorej je, že prispieva k procesu deregulácie a obmedzovania byrokracie.
<P>
Správa zavádza povinnosť Komisie každoročne predkladať správy Parlamentu o tom, ako postupuje proces znižovania administratívnej záťaže a do akej miery je (v čo dúfame) úspešný. My v Parlamente však v tomto procese môžeme hrať oveľa významnejšiu úlohu. Je teda mojou nádejou a želaním, aby sme, okrem tejto povinnosti Komisie, aj my sami mohli byť oveľa aktívnejšie zapojení, napríklad prostredníctvom našej práce vo výbore. Najmä Výbor pre hospodárske a menové veci sa tu môže ujať vedenia, čo znamená aj zapojiť sa do dialógu s pánom komisárom Verheugenom a skupinou na vysokej úrovni pána Stoibera.
<P>
Preto by som rád využil túto príležitosti na to, aby som zdôraznil, že v Parlamente stále musíme na tejto záležitosti pracovať.

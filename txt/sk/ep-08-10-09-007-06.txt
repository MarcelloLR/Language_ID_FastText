<CHAPTER ID="007-06">
6. Dohoda medzi ES a Ukrajinou v súvislosti so zachovaním záväzkov týkajúcich sa obchodu so službami obsiahnutých v dohode o partnerstve a spolupráci (
<P>
- Pred začiatkom hlasovania:
<SPEAKER ID="091" NAME="Zbigniew Zaleski">
spravodajca. - (FR) Vážený pán predsedajúci, keďže situácia na Ukrajine je dosť vážna, chcel by som vyjadriť poznámku k tejto správe. Ide o čisto ekonomickú správu, no potrebujeme širšiu stratégiu, ktorá bude nasledovať príklad konferencie EUROMED a vytvorí priestor pre EURO-NEST, ďalšiu úniu, ktorej základňa bude v Lubline v Poľsku.
<P>
Musíme sa poučiť z krízy v Gruzínsku a zabezpečiť, aby sme sa jedného dňa nezobudili mimo politickej scény vďaka tomu, že sme inému aktérovi umožnili chopiť sa nášho miesta.
<P>
Na záver by som chcel vyzvať svojich kolegov poslancov, aby podporili túto správu s cieľom vyslať jasný signál Ukrajincom, ktorí majú Európsku úniu úplne na dosah a ktorí sa teraz ocitli v mimoriadne ťažkej kríze.

<CHAPTER ID="003-03">
3. Výkonnosť a udržateľnosť európskeho systému leteckej dopravy (
<P>
- Pred začiatkom hlasovania:
<SPEAKER ID="091" NAME="Marian-Jean Marinescu">
spravodajca. - (RO) Parlament dosiahol dohodu s Radou a podporuje ju päť politických skupín. Hovorím o dvoch správach, ktoré budú nasledovať.
<P>
Vzhľadom na pozmeňujúce a doplňujúce návrhy, ktoré predložili dvaja naši kolegovia - zhodou okolností je obsah týchto pozmeňujúcich a doplňujúcich návrhov už zahrnutý v kompromise dosiahnutom s Radou, musíme dnes hlasovať o viacerých článkoch.
<P>
Predpisy, ktoré považujem za nesprávne, spôsobili, že poradie hlasovania zahŕňa pri niektorých článkoch najskôr text z Výboru pre dopravu a cestovný ruch a až potom kompromisne prijatý text. Chcel by som požiadať, aby sme dnes hlasovali o kompromisnom texte, pretože má skutočnú podporu piatich politických skupín, aby tieto dve nariadenia nadobudli platnosť pred koncom tohto funkčného obdobia.
<SPEAKER ID="092" NAME="Predsedajúca">
Ďakujem za pripomienky. Postupovaním podľa zoznamu hlasovania a hlasovaním o pozmeňujúcich a doplňujúcich návrhoch sa v podstate dostaneme tam, kam chcete.

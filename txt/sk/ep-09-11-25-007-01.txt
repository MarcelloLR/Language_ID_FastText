<CHAPTER ID="007-01">
1. Absolutórium za rok 2007: všeobecný rozpočet EÚ - Rada (
<P>
Pred začiatkom hlasovania:
<SPEAKER ID="081" NAME="Nicole Sinclaire" AFFILIATION="EFD">
Vážený pán predseda, na základe článku 173 sa chcem vyjadriť k článku 2 rokovacieho poriadku. Citujem: "Poslanci Európskeho parlamentu budú vykonávať svoj mandát nezávisle." Pri rozprave o vyhláseniach Rady a Komisie dnes dopoludnia ste, pán predseda, povedali, že pripomienky pána Faragea sú neprijateľné. Ako nová poslankyňa v Parlamente by som vás chcela požiadať o objasnenie, pokiaľ ide o článok 2, či poslanec tohto Parlamentu môže slobodne vyjadriť svoj názor bez akejkoľvek cenzúry.
<SPEAKER ID="082" NAME="Predseda">
S vaším dovolením, s pánom Farageom sa stretneme a priateľsky si o tom pohovoríme. To navrhujem ja. Ďakujem veľmi pekne.
<SPEAKER ID="083" NAME="Martin Schulz" AFFILIATION="S&amp;D">
(DE) Vážený pán predseda, aj ja som sa zúčastnil predpoludňajšej rozpravy. Nemal som dojem, že by ste boli nespravodlivý alebo že by ste akokoľvek zneužili svoju funkciu. Práve naopak...
<P>
(rozruch)
<P>
Chcel by som povedať, že ste naopak počúvali s veľkou trpezlivosťou a rešpektom, keď nám predseda tejto takzvanej skupiny predviedol, že je profesionálnym ohováračom. Lebo o to v príspevku pána Faragea v skutočnosti išlo.
<P>
(potlesk)
<SPEAKER ID="084" NAME="Søren Bo Søndergaard">
spravodajca. - Vážený pán predseda, chcel by som požiadať o hlasovanie podľa mien o absolutóriu za rozpočet Rady za rok 2007. Myslím, že je dôležité, aby Rada videla širokú podporu Parlamentu za našimi požiadavkami, aby viac spolupracovala s Parlamentom a jeho príslušnými výbormi na budúcom postupe udeľovania absolutória.

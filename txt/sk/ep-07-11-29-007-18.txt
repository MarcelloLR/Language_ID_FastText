<CHAPTER ID="007-18">
18. Štatút a financovanie politických strán na európskej úrovni (hlasovanie) 
<P>
- Správa: Jo Leinen
<P>
- Pred hlasovaním
<SPEAKER ID="105" NAME="Jo Leinen">
spravodajca. - (DE) Pán predsedajúci, vďaka tomu, že portugalské predsedníctvo viedlo rokovanie na túto zložitú tému so skutočnou efektivitou a odhodlanosťou, dnes môžeme toto uznesenie prijať hneď v prvom čítaní. Všetky kompromisné pozmeňujúce a doplňujúce návrhy sú v bloku 1, čo znamená, že všetky ostatné pozmeňujúce a doplňujúce návrhy odpadajú.
<P>
Toto nariadenie konečne umožní európskym politickým stranám zúčastniť sa volieb do Európskeho parlamentu. To sa možno považuje za úplnú samozrejmosť, ale skôr to samozrejmosť nebola. Ja dúfam, že nové nariadenie skutočne dá všetkým desiatim typom politických strán možnosť vniesť do budúcich volieb do Európskeho parlamentu v roku 2009 svieži dynamizmus. Ďakujem všetkým, ktorí so mnou na tomto legislatívnom texte spolupracovali.
<P>
(potlesk)

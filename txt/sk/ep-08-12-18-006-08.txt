<CHAPTER ID="006-08">
8. Mobilné zariadenia a Protokol týkajúci sa leteckých zariadení (
<P>
- Pred začiatkom hlasovania
<SPEAKER ID="088" NAME="Georgios Papastamkos">
spravodajca. - (EL) Vážený pán predseda, dámy a páni, v cezhraničnom obchode s leteckými zariadeniami doposiaľ panovala právna neistota. Nový medzinárodný právny rámec má zjednodušiť financovanie leteckých zariadení, a to lietadiel, motorov a príslušenstva, vytvorením mimoriadne silnej medzinárodnej záruky pre veriteľov (predajcov na úver a inštitúcie poskytujúce úvery pri takomto predaji). Nový právny systém v podstate zníži náklady na financovanie leteckých zariadení na celosvetovej úrovni a prispeje k ročnej úspore miliárd eur v odvetví leteckej dopravy. Napokon, pozitívne účinky tohto najpokrokovejšieho regulačného rámca v dejinách finančného práva platného pre letectvo sa budú týkať nielen veriteľov a výrobcov, ale aj leteckých spoločností, zamestnancov a cestujúcich.
<SPEAKER ID="089" NAME="Predseda">
O tejto správe sa neuskutočnila rozprava, preto má pán spravodajca právo na dvojminútový rečnícky čas. Ďakujem, pán Papastamkos.

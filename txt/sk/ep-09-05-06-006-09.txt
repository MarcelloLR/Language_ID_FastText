<CHAPTER ID="006-09">
9. Smernice o požiadavkách na vlastné zdroje: Smernice 2006/48/ES a 2006/49/ES (
<SPEAKER ID="189" NAME="Udo Bullmann">
v mene skupiny PSE. - (DE) Vážená pani predsedajúca, táto správa vyvolala ostré spory vo viacerých skupinách a na zabezpečenie spravodlivého hlasovania by som vás chcel požiadať, aby ste mi dali slovo pred hlasovaním o odôvodnení 3 tak, aby som mohol vyjadriť svoj názor o poradí hlasovania.
<SPEAKER ID="191" NAME="Udo Bullmann" LANGUAGE="DE">
Vážená pani predsedajúca, správa prináša rôzne predstavy o tom, ako regulovať jadrový kapitál a pozmeňujúce a doplňujúce návrhy 91 a 92 idú trochu ďalej v tom, že prinášajú jasnejšiu a presnejšiu definíciu jadrového kapitálu, ktorá bude pre nás do budúcnosti znamenať menej práce. Preto žiadam, aby sa najskôr hlasovalo o nich a aby sa o pozmeňujúcom a doplňujúcom návrhu 89 k odôvodneniu 3 hlasovalo potom. Dúfam, že moji kolegovia súhlasia, a žiadam aj vás, aby ste súhlasili s tým, že sa hlasovanie o pozmeňujúcom a doplňujúcom návrhu 89 k odôvodneniu 3 uskutoční formou hlasovania podľa mien.
<SPEAKER ID="192" NAME="Othmar Karas">
spravodajca. - (DE) Vážená pani predsedajúca, chcel by som upozorniť, že v rozprave sme dali jasne najavo, že pozmeňujúce a doplňujúce návrhy sa pri kompromise jasne berú do úvahy v dostatočne podrobnej podobe. Preto žiadam, aby sme dodržali toto poradie. Nemám námietky voči hlasovaniu podľa mien.

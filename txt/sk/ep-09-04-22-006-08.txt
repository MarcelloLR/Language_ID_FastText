<CHAPTER ID="006-08">
8. Európsky program metrologického výskumu a vývoja (
<P>
- Pred začiatkom hlasovania:
<SPEAKER ID="091" NAME="Erika Mann">
spravodajkyňa. - (DE) Vážený pán predseda, dámy a páni, dôvod, prečo sme schopní uzavrieť tento proces v prvom čítaní, je, že sme napriek politickým rozdielom dosiahli skvelú spoluprácu medzi skupinami aj s inými inštitúciami. Obzvlášť by som sa za to chcela poďakovať svojim kolegom poslancom, Rade, Komisii, sekretariátu Výboru pre priemysel, výskum a energetiku, Európskemu hospodárskemu a sociálnemu výboru a, samozrejme, veľkej skupine výskumníkov, ktorí za tým všetkým stoja.
<P>
Teraz máme krátko na dosah európsky výskum, ktorý bude v budúcnosti fungovať v rámci spolupráce medzi 22 národnými metrologickými ústavmi. Do tejto významnej oblasti merania to prinesie výraznú europeizáciu. Okrem toho budeme mať v budúcnosti posilnenú spoluprácu v tých piatich členských štátoch, ktoré sa ešte nezúčastňujú na tejto integrácii. Dosiahli sme to pomocou článku 169, ktorý použijeme pri koordinácii národných a európskych prostriedkov určených na výskum. Predstavuje to 200 miliárd EUR a umožní nám to dosiahnuť spoluprácu medzi členskými štátmi.
<P>
Výskum v oblasti merania pokrýva širokú paletu od výskumu cukrovky po nanotechnológiu či vesmír a v budúcnosti bude dôležitý v celej oblasti stanovenia noriem v súvislosti s CO2. Takže ešte raz veľká vďaka všetkým zúčastneným. Dúfam, že s tým v budúcnosti dosiahneme posilnenú európsku spoluprácu v tejto dôležitej výskumnej oblasti.

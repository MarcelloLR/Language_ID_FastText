<CHAPTER ID="009-04">
4. Libanon (hlasovanie) 
<P>
- Pred začiatkom hlasovania
<SPEAKER ID="088" NAME="Jana Hybášková" AFFILIATION="PPE-DE">
Vážený pán predsedajúci, žiadam o jazykovú korektúru, keďže uznesenie bolo prerokúvané vo francúzskom jazyku. Vo francúzštine, kde sa v prvej vete odseku 5 uvádza výraz 'notamment du Hezbollah', v angličtine má byť výraz 'especially Hizbollah' a v češtine 'a zejména Hizballáhu'. Nemôžem byť zodpovedná za ďalšie jazykové verzie.
<P>
- Po hlasovaní o odseku 1:
<SPEAKER ID="090" NAME="Pasqualina Napoletano">
v mene skupiny PSE - (IT) Vážený pán predsedajúci, dámy a páni, pozmeňujúci a doplňujúci návrh nahrádza odsek 1 pôvodného textu takto:
<P>
'Víta Dohodu dosiahnutú v Dauhe o voľbe generála Sulajmána za prezidenta republiky v nadchádzajúcich dňoch, vytvorenie novej vlády národnej jednoty a prijatie volebného zákona; vyzýva jednotlivé strany, aby túto dohodu plne uplatňovali; zdôrazňuje dôležitosť pozitívnej reakcie zo strany medzinárodného spoločenstva; blahoželá libanonským politickým stranám k dohode, a štátu Katar a Lige arabských štátov k úspešnému sprostredkovaniu.'
<P>
(Ústny pozmeňujúci a doplňujúci návrh bol prijatý)

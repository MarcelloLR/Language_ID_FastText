<CHAPTER ID="007-11">
11. Správa o pokroku Bývalej juhoslovanskej republiky Macedónsko za rok 2008 (hlasovanie) 
<P>
Pred začiatkom hlasovania:
<SPEAKER ID="122" NAME="Erik Meijer">
autor. - Vážený pán predsedajúci, predtým, ako pristúpime k hlasovaniu o uznesení, ktoré som predložil o pokroku v prístupovom procese Bývalej juhoslovanskej republiky Macedónsko, mám tri technické poznámky, aby každý mohol rozhodnúť o správnom texte.
<P>
Prvá poznámka: na mieste, kde sa v odseku 12 hovorí o vyjednávačovi, by text mal znieť "vyjednávač Bývalej juhoslovanskej republiky Macedónsko". Je to plne v súlade s tým, o čom sme rozhodli pri hlasovaní o mojich správach z rokov 2007 a 2008.
<P>
Druhá poznámka: v odseku 18 je Macedónska ortodoxná cirkev oficiálnym názvom najväčšej náboženskej obce v krajine. Spomínam to na jej odlíšenie od srbskej ortodoxnej skupiny. Použitie slova "Macedónska" nemôže byť nahradené žiadnym odkazom na názov štátu. Vzhľadom na to, že ide o oficiálny názov, navrhujem dať ho do úvodzoviek.
<P>
Tretia poznámka: pokiaľ ide o preklad slova "za predpokladu" (pending) v odseku 10 vo vete "a to za predpokladu, že sa budú v plnom rozsahu vykonávať kľúčové priority prístupového partnerstva", prinajmenšom francúzske a talianske verzie sa líšia od textu v angličtine, nemčine a holandčine. Pri všetkých konečných prekladoch navrhujem používať pôvodnú anglickú verziu.
<SPEAKER ID="124" NAME="Giorgos Dimitrakopoulos" LANGUAGE="EL">
Vážený pán predseda, k odseku 12 predložil pán Swoboda pozmeňujúci a doplňujúci návrh 1, o ktorom bolo vyžiadané hlasovanie podľa mien, a ako viete, pán Swoboda dnes pozmeňujúci a doplňujúci návrh 1 stiahol. Preto by som chcel požiadať, aby sa podľa mien hlasovalo o druhej časti odseku 12.
<SPEAKER ID="126" NAME="Anna Ibrisagic">
v mene skupiny PPE-DE. - Vážený pán predseda, navrhujem vypustiť časť textu, aby nový text druhej časti odseku 13 znel: "vzhľadom na nové kolo rokovaní oznámených v rámci "Nimetzovho postupu" vyjadruje nádej, že všetky susedné vlády podporia začlenenie tejto krajiny do EÚ, a tým prispejú k stabilite a prosperite tohto regiónu".
<SPEAKER ID="128" NAME="Hannes Swoboda" LANGUAGE="DE">
Vážený pán predseda, v prvom rade by som chcel povedať, že si myslím, že je nespravodlivé odmietnuť časť môjho pôvodného textu, keď som stiahol svoj pozmeňujúci a doplňujúci návrh. To nie je spravodlivý postup.
<P>
S ohľadom na to, čo práve povedala pani Ibrisagicová, by som však chcel povedať, že môžeme akceptovať toto znenie. Chcel by som teda stiahnuť aj pozmeňujúci a doplňujúci návrh 3 a od druhej strany očakávam čestné konanie.

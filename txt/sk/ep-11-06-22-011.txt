<CHAPTER ID="011">
Program práce
<SPEAKER ID="015" NAME="Predsedajúci">
Pani Oomenová-Ruijtenová požiadala o slovo.
<SPEAKER ID="016" NAME="Ria Oomen-Ruijten" LANGUAGE="NL">
Na poslednej schôdzi sme hovorili o Rusku. V tom čase sme poslali správy predsedovi Komisie a úradujúcemu predsedovi Rady, v ktorých sme ich požiadali, aby prerokovali voľby v Rusku. Teraz sme dostali informácie, že jednej strane bola v Rusku zamietnutá registrácia. Na druhej strane nás organizácia OBSE informovala, že dostala povolenie vyslať svojich pozorovateľov, aby dohliadali na priebeh volieb. Radi by sme čo najskôr dostali vyhlásenie o situácii v Rusku. O tejto problematike takisto budeme musieť viesť rozpravu. Domnievam sa, že by to bolo vhodné.
<SPEAKER ID="017" NAME="Hannes Swoboda" LANGUAGE="DE">
Chcel by som podporiť tento návrh. Je však na Konferencii predsedov, aby nám ako prejav politickej vôle umožnila urobiť krátke vyhlásenie a viesť rozpravu o tejto záležitosti na júlovom zasadnutí, na ktorom bude prítomná aj vysoká predstaviteľka.
<SPEAKER ID="018" NAME="Predsedajúci">
Teraz nevedieme rozpravu. Berieme na vedomie túto žiadosť a predložíme ju príslušným orgánom.
<P>
Teraz prejdeme k programu práce.
<P>
Konečné znenie návrhu programu, ktorý navrhla Konferencia predsedov na svojom zasadnutí z 9. júna 2011 v súlade s článkami 137 a 138 rokovacieho poriadku, bolo rozdané.
<P>
Po konzultácii s politickými skupinami by som chcel Parlamentu predložiť tieto pozmeňujúce a doplňujúce návrhy ku konečnej verzii návrhu programu.
<P>
Štvrtok 23. júna 2011
<P>
1. Hlasovanie o správe pána Kastlera o Európskom roku aktívneho starnutia (2012) sa presúva na júlové zasadnutie.
<P>
2. Správa pána Tatarellu o traktoroch uvádzaných na trh v rámci systému flexibility bude predložená priamo na hlasovanie.
<P>
Lehota na predloženie pozmeňujúcich a doplňujúcich návrhov je dnes do 16.00 hod.
<P>
Sú nejaké pripomienky?
<P>
Neboli predložené žiadne pripomienky, preto sa tieto pozmeňujúce a doplňujúce návrhy prijímajú.
<P>
Okrem toho bola predložená žiadosť o tieto zmeny:
<P>
Skupina zelených/Európska slobodná aliancia požiadala, aby sa dnes, v stredu 22. júna 2011, uskutočnila rozprava o hospodárskom riadení ihneď po rozprave o príprave zasadnutia Európskej rady a pred rozpravou o správe pána Dessa o spoločnej poľnohospodárskej politike.
<P>
(Pozmeňujúci a doplňujúci návrh bol zamietnutý.)
<P>
Teraz prejdeme k programu práce na štvrtok. Konfederatívna skupina Európskej zjednotenej ľavice - Nordická zelená ľavica požiadala o odloženie hlasovania o správach zahrnutých do spoločnej rozpravy o hospodárskom riadení na neskoršiu schôdzu (Ferreirová, Feio, Fordová, Goulardová, Wortmannová-Koolová a Haglund.
<P>
Slovo má pán Klute, aby predložil žiadosť.
<SPEAKER ID="019" NAME="Jürgen Klute" LANGUAGE="DE">
Chcel by som požiadať o odloženie rozpravy a hlasovania o hospodárskom riadení na júlovú schôdzu. Naše dôvody sú veľmi jednoduché. Rada Ecofin zasadla v pondelok a znovu predložila pozmeňujúce a doplňujúce návrhy ku kompromisom, o ktorých sme rokovali. Ako poslanci Európskeho parlamentu sme nemali dostatok času na to, aby sme sa s nimi stihli oboznámiť. Nemali sme k dispozícii ani potrebný preklad. Považujeme to za neprijateľný nátlak zo strany Rady, a preto vás ako kolegov poslancov chceme požiadať, aby ste odolali tomuto nátlaku a hlasovali za návrh o odloženie rozpravy a hlasovania.
<SPEAKER ID="020" NAME="Corien Wortmann-Kool">
v mene poslaneckého klubu PPE. - Európa nevyhnutne potrebuje pre euro pevný základ. O tomto balíku sme diskutovali veľa mesiacov a v súčasnosti sme dosiahli 98 % dohodu s Radou. Boli by sme radi, keby sa hlasovanie uskutočnilo zajtra, aby mohol Parlament vyjadriť svoj názor v hlasovaní v pléne. Nutné sú ďalšie rokovania s Radou, aby sme do leta dospeli ku konečnej dohode s cieľom získať pre euro pevný základ.
<SPEAKER ID="021" NAME="Ilda Figueiredo" LANGUAGE="PT">
Máme pred sebou balík, v ktorom Rada pre hospodárske a finančné záležitosti uskutočnila na poslednú chvíľu zmeny, ktoré ešte neboli preložené do rôznych jazykov. V prvom rade je tu len jedna verzia - aspoň ja som mala prístup len k anglickej verzii -, ktorá nám neposkytuje presný obraz o tom, čo sa stalo. Druhým problémom je, že uvedené fakty sú mimoriadne dôležité a dôsledky sú pre naše krajiny a našich obyvateľov veľmi vážne - v neposlednom rade so zreteľom na situáciu, ktorej v Európskej únii momentálne čelíme napríklad v Grécku a v Írsku a podľa najnovších informácií aj v Portugalsku. Preto sa domnievame, že k týmto otázkam musíme pristupovať veľmi opatrne. Z tohto dôvodu trváme na tom, že o nich musíme odložiť hlasovanie na júl.
<SPEAKER ID="022" NAME="Predsedajúci">
Žiadosť sa zamieta.
<P>

<P>
Program práce je teda prijatý.

<CHAPTER ID="008">
SKSituácia v Keni (rozprava)
<SPEAKER ID="233" NAME="Predsedajúci">
Ďalším bodom sú vyjadrenia Rady a Komisie týkajúce sa situácie v Keni.
<SPEAKER ID="234" NAME="Janez Lenarčič">
úradujúci predseda. - (SL) Veľmi sa teším, že dnes bude Európsky parlament diskutovať o situácii v Keni a rokovať o navrhovanej rezolúcii o tamojšej súčasnej situácii.
<P>
Samotný fakt, že Európsky parlament tam vyslal volebnú pozorovaciu misiu pod vedením pána Lambsdorffa a aj svoju vlastnú delegáciu vedenú pánom Mulderom, je veľmi dôležitým znakom toho, že sa Európsky parlament o situáciu v Keni zaujíma.
<P>
Voľby v Keni sa, ako vieme, konali 27. decembra. Vysoká účasť kenských voličov je dôkazom angažovanosti kenského ľudu v demokratickom procese, znakom viery v tento proces.
<P>
Volebná pozorovacia misia Európskej únie bola prítomná priamo na mieste a viedol ju pán Lambsdorff. Upozornila na viaceré nezrovnalosti pri sčítaní a zapisovaní hlasov počas volieb. Tieto nezrovnalosti vzbudzujú vážne pochybnosti o aktuálnych výsledkoch týchto volieb. Ako vieme, po zverejnení výsledkov vypukli v hlavnom meste Nairobi a v iných častiach Kene násilnosti.
<P>
Prívrženci opozičného lídra, pána Odingeho, sa niekoľko ráz dostali do konfliktu s bezpečnostnými silami a zaútočili aj na stúpencov prezidenta Kibakiho. Bezpečnostné sily strieľali do zástupu ľudí. Podľa Louise Arbourovej, vysokej komisárky OSN pre ľudské práva, bezpečnostné sily reagovali s neprimeraným násilím.
<P>
Najmenej 600 ľudí prišlo o život a takmer štvrť milióna ľudí bolo vyhnaných z domova. A to všetko sa stalo v Keni, v krajine, do ktorej zvyčajne prichádzajú utečenci zo susedných krajín, zo Somálska a z južného Sudánu.
<P>
Malo to nepriaznivý účinok na hospodárstvo nielen v samotnej Keni, ale aj v susedných krajinách, najmä v tých, ktoré nemajú vlastný prístup k moru. Je to tragédia. A zároveň je to tvrdý úder demokratizačnému procesu a celému africkému kontinentu, kde Keňa slúžila ako vzor.
<P>
Európska únia odsúdila násilie v Keni. Obraciame sa s výzvou na kenských lídrov, aby sa pokúsili reagovať na pochybnosti o regulárnosti volieb, ale aby predovšetkým nadviazali dialóg a našli politické riešenie. Samozrejme sme zareagovali na humanitárne potreby kenského obyvateľstva. Európska únia uvítala mediáciu ghanského prezidenta Kufuora, ktorý predsedá Africkej únii.
<P>
Vyjadrili sme podporu aj skupine významných afrických osobností na čele s bývalým generálnym tajomníkom OSN pánom Kofim Annanom, ktorá by do Nairobi mala prísť v najbližšom čase. Prezident Kibaki medzitým vymenoval vládu bez konzultácií s opozičným lídrom, pánom Odingom. Ten vyzval kenské obyvateľstvo na masové demonštrácie, ktoré sa majú konať o tri dni.
<P>
Lepšou správou je, že kenský parlament mal včera svoje prvé zasadnutie. Za predsedu parlamentu bol zvolený opozičný kandidát. Je to povzbudzujúci jav v tom, že v krajine sa ešte vždy dodržiavajú určité demokratické pravidlá a opozícia má ešte vždy hlas.
<P>
Pokiaľ ide o Európsku úniu, je úplne jasné, že normálne obchodovanie s Keňou nebude možné, kým sa nenájde politický kompromis. Kompromis musí viesť k trvalému riešeniu, ktoré potvrdí vôľu kenského ľudu, získa si jeho dôveru a privedie Keňu naspäť k stabilite.
<P>
V mene Európskej únie môžem povedať, že všetko, čo sa odohralo po kenských voľbách, predstavuje veľké sklamanie a situácia je ešte stále znepokojujúca. Nedá sa to však porovnávať so sklamaním, ktoré prežíva samotný kenský ľud, ľudia, ktorí sa masovo zúčastnili na voľbách v nádeji na lepšiu budúcnosť.
<SPEAKER ID="235" NAME="Louis Michel">
člen Komisie. - (FR) Vážený pán predsedajúci, dámy a páni, je úplne samozrejmé, že Európska komisia je hlboko znepokojená vážnou krízou, ktorú Keňa prežíva. Okrem toho, na druhý deň po voľbách, keď sme videli varovné znamenia chaosu po tom, čo sa stalo najmä pri sčítaní hlasov, sme sa zmobilizovali a nadviazali sme kontakty s orgánmi na oboch stranách, s odstupujúcou väčšinou aj s opozíciou. V tejto súvislosti by som vám mal povedať aj to, že som nemal žiadny problém nadviazať priamy, osobný kontakt s pánom Odingom. Na druhej strane, napriek opakovaným pokusom sa mi odvtedy vôbec nepodarilo nadviazať priamy osobný kontakt s pánom Kibakim, čo je prekvapujúce, ak vezmeme do úvahy, ako ľahko sa s ním dalo spojiť v minulosti. Jasne to svedčí o neistote, ktorá tam vládla.
<P>
Povolebné násilnosti, pri ktorých zahynulo vyše 600 ľudí a viac ako 250 000 ľudí bolo presídlených, boli zjavným odrazom hlbokého sklamania a strachu, ktorý prežíval kenský ľud v dôsledku vážnych problémov, sociálno-ekonomickej nerovnosti a korupcie, podkopávajúcich kenskú spoločnosť, a s rizikom konfrontácie v etnickej oblasti. Tieto voľby však boli aj odrazom demokratických túžob kenského ľudu. Tieto túžby boli výsmešne znevážené nezrovnalosťami, ktoré sa objavili v deň volieb, čo vyvoláva vážne pochybnosti o platnosti oficiálnych výsledkov. Plne sa stotožňujeme so závermi a vyhláseniami volebnej pozorovacej misie Európskej únie vedenej vaším kolegom, členom Parlamentu, pánom Alexandrom Lambsdorffom, ktorému by som rád zablahoželal za vynikajúcu prácu, ktorú vykonal. A to až do takej miery, že medzinárodné orgány, ktoré nepatria do EÚ a ktoré spočiatku prejavovali menej kategorický, a v určitom smere aj menej objektívny postoj, , nakoniec podporili zistenia a závery pána Lambsdorffa a schválili ich.
<P>
Postoj Komisie vzhľadom na politickú situáciu v Keni nemohol byť jasnejší. Kenskí politickí lídri musia urýchlene zhodnotiť svoje povinnosti a okamžite a vážne sa zaviazať, že dosiahnu politické zmierenie. Bez takéhoto záväzku nebude mať Európska únia nijakú inú možnosť, ako zrevidovať svoje vzťahy s Keňou, ktoré boli doteraz, a to treba povedať, výborné. Keňa je krajinou, ktorá vzbudzovala dojem, že je na správnej ceste, pokiaľ ide o riadenie, ľudské práva a demokraciu. Zohrávala aj dôležitú úlohu v oblasti regionálnej stability. Je potrebné, aby sme na tieto veci nezabúdali.
<P>
Hľadanie politického zmierenia je preto prvoradou povinnosťou kenských predstaviteľov. Vyžaduje si to okamžité zastavenie provokácií a násilia na uliciach, ale aj v médiách a vo verejných vystúpeniach. Pre prezidenta Mwai Kibakiho, ako aj pre opozičného lídra Railu Odingu je rozhodujúce, aby sa dohodli na kompromise tým, že uznajú, že volebné výsledky sa neodrážajú spravodlivo vo vykonávaní moci a v plnení povinností a že sa nevyhnutne musí uplatňovať delenie moci s cieľom zamedziť pokračovaniu politickej krízy. Toto delenie moci by mohlo byť dočasným riešením, až kým sa, napríklad, nebudú môcť uskutočniť nové voľby.
<P>
Na záver je pre kenskú politickú vrstve dôležité, aby uznala naliehavú potrebu, vyriešiť základné problémy pôvodu tohto výbuchu násilia, či už je to ústavná organizácia moci, politické riadenie krajiny alebo vážna diskriminácia a sociálno-ekonomické nerovnosti.
<P>
Komisia a Európska únia ako celok plne podporujú africkú mediáciu, ktorú začal uskutočňovať prezident Kufuor a v ktorej vďaka pánovi Graça Machelovi a pánovi Benjaminovi Mkapovpokračoval Kofi Annan . Vyzývajú prezidenta Kibakiho a pána Railu Odingu, aby naplno spolupracovali s cieľom dosiahnuť politické urovnanie. Na začiatku krízy som mal počas jeho mediačnej misie dlhý rozhovor s pánom Desmondom Tutu. Veľmi dlho som diskutoval aj s pánom Kofim Annanom, ktorý naznačil, že pre africkú mediáciu by bolo najvhodnejšie, keby sa zúčastňovala na procese obnovenia priateľských vzťahov. Sľúbil som tejto mediácii podporu Komisie, či už politickú alebo finančnú.
<P>
V každom prípade sme radi, že včera večer bol riadne zvolený hovorca kenského parlamentu. Mali by sme to chápať ako znak rešpektovania ústavného rámca, aspoň z tohto hľadiska. Niekoľko najbližších dní bude rozhodujúcich. Budeme pozorne monitorovať situáciu a naďalej budeme v stálom kontakte s africkými mediátormi. Upravíme naše vzťahy s Keňou, vrátane spolupráce s cieľom reagovať na zmeny situácie a na činnosti na oboch stranách
<P>
O všetkých možnostiach sa v súčasnosti rokuje. Je potrebný európsky a medzinárodný dialóg, aby to, čo robíme, malo maximálny dosah. Zdá sa, že medzinárodné spoločenstvo je v súčasnosti na rovnakej vlnovej dĺžke, že už neexistujú odlišnosti v prístupe, politickom trende, dokonca ani v stratégii. To je dôležité. Na začiatku, hneď po voľbách, to nebolo celkom tak. Myslím, že práve too sme teraz dosiahli, a to je dobré.
<SPEAKER ID="236" NAME="Maria Martens">
v mene skupiny PPE-DE. - (NL) Vážený pán predsedajúci, ako sa už spomenulo, Keňa bola od roku 2002 dôležitým vzorom demokracie a stability v regióne. V posledných rokoch dosiahla krajina významný politický a hospodársky pokrok. Kenské voľby ukázali, že veľká väčšina Keňanov uprednostňuje demokraciu pred diktatúrou. Keňania ukázali, že viac dôverujú zvoleným zástupcom ako armáde. Napriek tomu však došlo k alarmujúcim výbuchom násilia a teraz nastala humanitárna kríza, ktorá má za následok stovky mŕtvych a 250 000 utečencov. A určite to bude mať vplyv aj na hospodársku situáciu krajiny.
<P>
Čo treba urobiť? Pre Európsku úniu je dôležité, aby poskytla plnú podporu skupine významných afrických osobností vymenovaných Africkou úniou a vedených pánom Kofim Annanom. Ak sa môžeme z minulosti v niečom poučiť, tak v tom, že si nesmieme myslieť, že my, Európa, môžeme vyriešiť problémy Afriky. Africké problémy si vyžadujú africké riešenia, a preto vítam podporu Európskej komisie v tomto smere.
<P>
Vážený pán predsedajúci, naša skupina plne podporuje rezolúciu. Ešte by som však rád uviedol niečo, čo ma ťaží: niečo, čo naša skupina pokladá za mimoriadne poľutovaniahodné. Ide o to, že deň po voľbách, to znamená v čase, keď už bolo o výsledkoch rozhodnuté a, ako povedal pán komisár, už sa objavilo množstvo nezrovnalostí, Európska komisia poskytla vláde vyše 40 miliónov EUR v rámci rozpočtovej podpory. Nepočkala ani na zistenia nášho vlastného pozorovacieho tímu, ktoré boli, mimochodom, zverejnené len o tri dni neskôr.
<P>
Toto politické rozhodnutie nemôže byť opodstatnené formálnym dôvodom, že platba bola už raz odložená na obdobie po voľbách a že to bola v rade platieb len tretia platba. Táto platba mohla a mala byť odložená. Bolo to mimoriadne nešťastné rozhodnutie o to viac, že samotné členské štáty už predtým dočasne pozastavili svoju pomoc. Toto sa už nesmie zopakovať.
<SPEAKER ID="237" NAME="Emilio Menéndez del Valle">
v mene skupiny PSE. - (ES) Vážený pán predsedajúci, ďalším dôkazom, že väčšina kenského ľudu nepodporovala prezidenta Kibakiho, je to, že v parlamentných voľbách, ktoré sa konali v rovnakom čase ako prezidentské voľby, opozičná strana pána Odingu získala vyše dvakrát toľko hlasov ako strana pána Kibakiho.
<P>
Ako vieme, strane pána Odingu to umožnilo získať funkciu hovorcu, keď parlament začal včera zasadať v Nairobi. Medzitým 22 ministrov pána Kibakiho, ktorí sa uchádzali o poslanecké miesta, bolo vo voľbách porazených.
<P>
Prezident Kibaki nesie podľa môjho názoru veľkú zodpovednosť nielen preto, že voľby boli zmanipulované. Päť rokov, počas ktorých riadil krajinu, priviedlo obyvateľstvo k pocitu bezmocnosti, k rozčarovaniu a ku sklamaniu. Je pravdou, že hospodárstvo dosiahlo nárast 6 %, ale viac ako polovica obyvateľov ešte vždy žije pod hranicou chudoby. Navyše, niekoľko ministrov vo vláde, ktorých vymenoval pán Kibaki, čo bolo jasnou provokáciou, je spájaných s prípadmi korupcie.
<P>
Tento prezident, ktorý sa podvodným spôsobom usiluje zotrvať vo funkcii, je zodpovedný aj za ďalší vážny problém. Jeho konanie vyvolalo oživenie medzietnického konfliktu, špirálu, ktorú bude možno ťažké zastaviť.
<P>
A akoby toho nebolo dosť, pred dvoma týždňami, ako viete, predseda kenskej volebnej komisie dokonca vyhlásil, že nevie, kto vyhral prezidentské voľby.
<P>
Vzhľadom na toto všetko je podľa mňa úplne rozumné, požadovať, tak ako sa uvádza v odseku 11 spoločného návrhu rezolúcie Parlamentu, aby sa uskutočnili nové voľby, ak nezávislá inštitúcia nie je schopná zorganizovať jasné, transparentné a dôveryhodné nové sčítanie hlasov odovzdaných vo voľbách 27. decembra.
<SPEAKER ID="238" NAME="Alexander Lambsdorff" LANGUAGE="DE">
Vážený pán predsedajúci, rád by som začal vyjadrením vďaky Rade, Komisii, ako aj svojim kolegom, tu prítomným členom Európskeho parlamentu. Medzi inštitúciami vládne veľká jednota. Mám z toho osobne veľkú radosť a hovorím to za svoj tím, ktorý tvorí vyše 150 volebných pozorovateľov, z ktorých najmenej 50 sa vyše mesiaca zdržiavalo v Keni. Naša jednota v tejto veci je dobrým znamením.
<P>
Niektorí z týchto pozorovateľov, a to tu chcem uviesť, sú teraz na ceste do Pakistanu, alebo tam už prišli., Očakávajú ich tam ďalšie náročné voľby. Monitorovanie volieb je niekedy ťažká a nebezpečná práca. Rád by som týmto ľuďom úprimne poďakoval za ich angažovanosť v tejto veci.
<P>
Nech ste už zástancami čohokoľvek, Európa je spoločnou hodnotou. Môžeme byť hrdí, ako práve povedal pán komisár, že ostatné monitorovacie misie, napríklad delegácia Spoločenstva a Medzinárodný republikánsky inštitút zo Spojených štátov, sa stotožnili s naším úsudkom. Myslím si, že monitorovacia misia takto vytvorila základ pre spoločné úsilie, v ktorom Európska únia, Afrika a Spojené štáty ťahajú za jeden povraz s cieľom dosiahnuť riešenie krízy v Keni.
<P>
Európsky parlament bude vo svojej rezolúcii klásť dôraz na postupy, ktoré pokladá za vhodné. Ako hlavný pozorovateľ som sa na týchto konzultáciách nezúčastnil. Neutralita našej misie musí byť podľa môjho názoru jednoznačne zachovaná až do konca. Do konca znamená dovtedy, kým nebude predložená záverečná správa, ktorú teraz zostavujeme.
<P>
Okrem profesionálnej práce našich pozorovateľov v teréne bola našou najväčšou prednosťou výsledná neutralita. Neutralita a profesionalita zahŕňajú aj skutočnosť, že pracujeme len na základe dôkazov. Vo svojich záveroch sme zistili, že sa prejavuje skeptický postoj k výsledkom prezidentských volieb. Ako monitorovacia misia sme nikdy nepovedali, že voľby vyhral niektorý konkrétny kandidát. Povedali sme len, že nie je možné určiť, kto je víťazom.
<P>
"Pri zvážení celého volebného procesu boli, podľa nášho názoru, všeobecné voľby v roku 2007, pokiaľ ide o hlasovanie a proces sčítania, dôveryhodné. So zreteľom na sčítanie a vyhlásenie výsledkov prezidentských volieb stratili voľby vo svojom závere na dôveryhodnosti.
<P>
v mene skupiny ALDE. -Toto vyhlásenie pochádza od národných kenských pozorovateľov, ktorí tam rozmiestnili 16 000 až 20 000 ľudí. Je v úplnom súlade s našimi zisteniami.
<P>
Teraz by som veľmi rád povedal niečo, čo poviem za seba, za tím a za všetkých. Dúfame, že kríza sa rýchlo urovná, že sa násilie skončí a utečenci sa čo najrýchlejšie vrátia do vlasti.
<SPEAKER ID="241" NAME="Konrad Szymański" LANGUAGE="PL">
Vážený pán predsedajúci, vážený pán predseda vlády, vážený pán komisár, Keňa je viac ako len problémom zneužitia volieb prezidentom Kibakim. Ide tu o humanitárnu krízu civilného obyvateľstva.
<P>
Najdramatickejšia situácia sa zrejme odohráva v Eldorete, v katolíckom kostole Ducha svätého v Langase. Tu ide o početné vraždy vykonané s politickým a etnickým pozadím. Veľa Keňanov bolo vyhnaných zo svojich domovov, ktoré boli vzápätí spálené. Dňa 1. januára 2008 sa vyše 3000 ľudí ukrylo na fare v Langase. Utečenci trpia nedostatkom potravín, čistej vody a hygienických zariadení. 2. januára tohto roku informovala Tlačová agentúra Katolíckej misionárskej služby MISNA, že v katedrále v Langase sa skrýva 7 000 až 10 000 ľudí. Potrebná je teda nielen politická mediácia, ale aj činnosti na zabezpečenie toho, že sa zamedzilo výbuchom etnickej a náboženskej nenávisti.
<SPEAKER ID="242" NAME="Marie-Hélène Aubert">
v mene skupiny Verts/ALE. - (FR) Vážený pán predsedajúci, myslím si, že vzhľadom na súčasnú situáciu by Európska únia mala vyvinúť úsilie na uplatnenie svojej dôveryhodnosti, pokiaľ ide o pozorovacie misie, ktoré vysiela do týchto krajín. Pretože ak sa celkom spoľahlivo zistí, ako sa to teraz stalo, že výsledky volieb sú jednoznačne sfalšované, že prezident nemôže byť považovaný za legitímne zvoleného prezidenta, Európska únia by mala byť vo svojej politike dôsledná a hneď na začiatku prinajmenšom neuznať prezidenta, v tomto prípade pána Kibakiho. Ďalej by EÚ mala navrhnúť a zabezpečiť, a to čo najrýchlejšie, aby sa konali nové prezidentské voľby, čím sa umožní, aby bol prezident zvolený riadne, tentoraz čestným spôsobom.
<P>
Bohužiaľ, podobné prípady sa už stali, konkrétne v Etiópii, kde prezident takisto používal silu, aby sa dostal do funkcie napriek dôkazom o podvode, čo malo za následok veľa represívneho násilia. Tým, že Európska únia akceptuje tento fait accompli, pomáha znižovať hodnotu toho, že vysiela pozorovacie misie.
<P>
Aký má zmysel, vysielať európske pozorovacie misie, kde všetci naši kolegovia v tejto oblasti s vážnosťou a angažovanosťou robia závery, ktoré všetci jednomyseľne uznávame, ak sa s tým nakoniec zmierime a o niekoľko mesiacov akceptujeme prevrat zorganizovaný prezidentom, ktorý nás nebude ani počúvať? Akceptovali by sme takúto situáciu vo svojich vlastných krajinách? Zrejme nie.
<P>
Preto vzhľadom na demokraciu a na volebné postupy, ktoré podporujeme, nemôžeme mať dvojaké normy, jednu uplatňovanú v Európskej únii a druhú kolísajúcu v súlade so záujmami ľudí v týchto regiónoch.
<P>
Verím, že kenský ľud chce prísť na koreň tejto situácie a vyzýva na nové voľby, aby sa všetko úplne vyjasnilo.
<SPEAKER ID="243" NAME="Gabriele Zimmer">
v mene skupiny GUE/NGL. - (DE) Vážený pán predsedajúci, dámy a páni, určite všetci súhlasíme s tým, že udalosti v Keni sú tragické a že súčasné pokračujúce násilie musí bezpodmienečne skončiť. Kríza v Keni je veľmi vážna a podľa môjho názoru nie je svojou podstatou len politická. Podľa všetkého to môže mať vplyv aj na situáciu v susedných afrických krajinách.
<P>
Je pravda, že v Keni pôsobia demagogickí agitátori, ktorí sa snažia vzbudiť nenávisť medzi etnickými skupinami s cieľom získať moc. Ak však napríklad v týchto dňoch čítate kenskú slobodnú tlač, je veľmi povzbudzujúce, koľko novinárov sa neprestajne zo všetkých síl snaží verejne podporovať jednotu v krajine a jednotu medzi kenským ľudom a stavia sa proti roztriešťovaniu spoločnosti. Prvoradým problémom je to, že širším vrstvám kenského obyvateľstva nebolo umožnené získať podiel v kenskom hospodárskom rozmachu a že násilie sa môže šíriť na tomto základe. V kontexte našej rozvojovej spolupráce by sme mali skôr zdôrazniť skutočnosť, že tu prebieha ozajstný pokus o dosiahnutie zmeny a najmä o uskutočnenie účelnej kampane proti chudobe v Keni.
<P>
Takisto si myslím, že viesť diskusie o zrušení rozpočtovej podpory pre Keňu je problémom, lebo podporuje obavy o budúcnosť v Keni. Osobitne vítam skutočnosť, pán komisár Michel, že EÚ je jasne na strane Kofiho Annana a iných prostredníkov z Africkej únie pokiaľ ide o pomoc pri riešení týchto procesov v Keni a s africkými politikmi.
<P>
Takisto si myslím, že viesť diskusie o zrušení rozpočtovej podpory pre Keňu je problémom, lebo to podporuje obavy o budúcnosť v Keni. Osobitne vítam skutočnosť, pán komisár Michel, že EÚ je jasne na strane Kofiho Annana a iných mediátorov z Africkej únie, pokiaľ ide o pomoc pri riešení týchto procesov v Keni a s africkými politikmi.
<SPEAKER ID="244" NAME="Valdis Dombrovskis" AFFILIATION="PPE-DE">
- (LV) Vážený pán predsedajúci, pán komisár, dámy a páni, najprv by som rád vyzdvihol vysoký stupeň aktivity medzi kenskými občanmi v deň volieb. Voľby boli charakterizované vysokou mierou účasti a trpezlivosti zo strany občanov bez ohľadu na dlhé rady a technické problémy v určitých obvodoch. Situácia týkajúca sa zverejnenia výsledkov prezidentských volieb bola, bohužiaľ, úplne odlišná. Požadovaná transparentnosť nebola dosiahnutá. Veľa rozporov a nezrovnalostí v informáciách vrhá tieň pochybnosti na zverejnené výsledky volieb. Bohužiaľ vznikol dojem, že výsledky boli vytvorené podľa zásady, že nie je dôležité, ako volíte, ale ako spočítame hlasy. Ak nebude možné vykonať spoľahlivú a transparentnú revíziu hlasov, prezidentské voľby v Keni by sa mali uskutočniť znova. Po vyhlásení volebných výsledkov sa už dovtedy napätá atmosféra sa, bohužiaľ, zmenila na násilnosti. Najväčšou prioritou je teraz zastavenie násilia a odvrátenie humanitárnej krízy. Európska únia musí podporovať misiu vedenú Africkou úniou a Kofim Annanom, ktorej cieľom je sprostredkovanie medzi prezidentom a opozíciou, aby sa zastavilo násilie a našlo riešenie politickej krízy. V prípade potreby by Európska únia mala byť pripravená pokračovať v sprostredkovaní. Európska únia musí nepochybne poskytnúť Keni humanitárnu pomoc potrebnú na uľahčenie situácie mnohých tisícok presídlených osôb, ktoré boli v dôsledku násilia nútené opustiť svoje domovy. Humanitárna pomoc by sa však mala poskytnúť takým spôsobom, aby sa naozaj dostala k presídleným osobám a aby bola zabezpečená riadna kontrola spôsobu, akým sa finančné prostriedky použijú. Z tohto hľadiska je rozhodnutie Európskej komisie poskytnúť na druhý deň po voľbách kenskej vláde 40 miliónov EUR rozpočtovej podpory bez toho, aby vzala do úvahy kritiku pozorovateľov Európskej únie, týkajúcu sa vedenia volieb, sporné. Rozpočtová podpora, bohužiaľ, nezabezpečuje prísnu kontrolu využitia finančných prostriedkov a poskytnutie takejto pomoci prezidentovi a vláde, ktorí sa dostali k moci v sporných voľbách, by sa malo starostlivo zhodnotiť. Vyzývam Európsku komisiu, aby preverila tento prípad a aby informovala Európsky parlament o opatreniach prijatých na zamedzenie opakovania takejto situácie.
<SPEAKER ID="245" NAME="Glenys Kinnock" AFFILIATION="PSE">
Pán predseda, zjavne potrebujeme identifikovať skutočnosť, že Keňa je krajinou, kde ľudia žijú z pár dolárov na deň.
<P>
Existuje tam obrovská nespokojnosť a chudoba. Ako sme mohli vidieť, celá armáda nespokojných ľudí bola dôsledkom tamojšej situácie. Ľudia si uvedomujú, že priepasť medzi majetnými a nemajetnými sa v Keni zväčšila, a to v kontexte 6 % rastu HDP, čo uviedli ostatní.
<P>
Keňa je ekonomikou s nízkou úrovňou príjmov a zdrojov. Je tiež krajinou, ktorá sa tragicky brodí v klientelizme a korupcii. A ako tu dnes práve rozprávame, to čo vidíme, je, že ľudia si robia zásoby potravín a sú opäť v uliciach Nairobi a v iných častiach Kene.
<P>
Preto by som rada pripojila svoj hlas k tým, ktorí sa vyjadrili, že EÚ musí dočasne zastaviť pomoc z rozpočtu pre Keňu, kým sa nenájde politické riešenie súčasnej krízy. Nemožno totiž akceptovať skutočnosť, že sa deň po vyslovení kritiky k voľbám poslalo do krajiny 40,6 mil. EUR.
<P>
Veľmi ma povzbudilo, keď komisár Michel na zasadnutí nášho výboru v pondelok naznačil, že dôjde k okamžitému prehodnoteniu pomoci z rozpočtu. Rada by som o tom počula viac podrobností. Namiesto sústreďovania financií cez príslušné ministerstvá v Keni musíme nájsť spôsoby, ako by sme to uskutočnili prostredníctvom projektov. Aby sa zaistilo, že chudobné obyvateľstvo Kene touto činnosťou neutrpí ujmu.
<P>
Podľa môjho názoru by sme sa mali jasnejšie vyjadriť, pokiaľ ide o potrebu zaviesť podmienečnosť poskytnutia pomoci od dobrého spôsobu vládnutia, ako to jasne stanovuje Dohoda o partnerstve z Cotonou, a my sme to doteraz neurobili. Obávam sa, že sme v tejto krajine prižmúrili oko pri mnohých vážnych obvineniach z korupcie.
<P>
Záverom konštatujem, že osoby zodpovedné za neregulárne volebne výsledky v zmysle informácií pozorovateľov musia byť vzaté na zodpovednosť. Nemožno dopustiť, aby im to len tak prešlo.
<P>
Taktiež som za to, že Európska únia musí plniť svoju úlohu pri monitorovaní sprostredkovacieho procesu. Boli sme predvojom, ktorý žiadal, aby sa zvážili okolnosti . Bola by som rada,keby Rada a Európska únia vo svojom prístupe vystupovali razantnejšie, keby boli súdržnejšie a zabezpečili, aby sa Kofimu Annanovi dostalo všetkej podpory, ktorú od Európy potrebuje. Potešilo by ma, keby, došlo k čo najskoršiemu vytvoreniu novej volebnej komisie.
<SPEAKER ID="246" NAME="Anna Záborská" AFFILIATION="PPE-DE">
Dovoľte mi niekoľko otázok a niekoľko poznámok.
<P>
Ako to bolo s finančnými prostriedkami Európskej únie, ktoré boli od novembra na zastupiteľstve v Nairobi? Prečo sa čakalo s poukázaním do volieb a boli vyplatené deň po voľbách? V tom čase boli len predbežné výsledky a prvé pochybnosti o regulárnosti procedúry. Kto kontroluje využitie finančných prostriedkov daňových poplatníkov Európskej únie na rozvojovú pomoc? Ak boli pochybnosti o priebehu volieb, už dopredu mali platiť jasné regule, že do oficiálneho vyhlásenia výsledkov sa finančné prostriedky nebudú poukazovať.
<P>
Keď som bola v Keni mesiac pred voľbami, viacerí ma upozorňovali a pán komisár to tiež naznačil, že situácia môže skončiť násilnosťami. Ak sú to finančné prostriedky určené pre ľudí, nemôžu byť podmienené urovnaním situácie. Inak by sme museli pozastaviť finančnú pomoc vo viacerých krajinách a nielen v Afrike.
<P>
Odmietam rozvojovú pomoc ako prostriedok manipulácie. Pozastavenie financií je politický nátlak, na ktorý doplatia tí, ktorým je pomoc určená. Skladajú sa na ňu daňoví poplatníci Európskej únie a ľudia, ktorým pomáhame, sa nemôžu stať rukojemníkmi politických lídrov. Dohody by sa nemali podmieňovať rozvojovou pomocou, keď sa často nepodmieňujú dodržiavaním ľudských práv. Ľudia v Keni našu pomoc potrebujú, či sú stúpencami Kibakiho alebo Odingu. Žijú vedľa seba v slumoch v extrémnej biede.
<P>
Vieme, že sa voľby konali v Afrike. Podľa ľudí z Kene, aj keď sčítanie výsledkov nebolo možno celkom presné, na ich výsledku by to aj tak nič nezmenilo. Preto netrestajme ľudí, ktorí sú odkázaní na našu pomoc, a myslíme na Európanov aj na Slovákov, ktorí napriek vážnej situácii zostali na mieste a pokračujú v napĺňaní bilaterálnych projektov. Môžem zaručiť, že finančné prostriedky v týchto projektoch sú využívané efektívne a bez korupcie.
<SPEAKER ID="247" NAME="Josep Borrell Fontelles" AFFILIATION="PSE">
(ES) Vážený pán predsedajúci, my Európania nemôžeme len hovoriť, že sme veľmi znepokojení, ale veľmi dúfame, že veci sa vrátia do normálneho stavu, lebo návrat do normálneho stavu za cenu akceptovania podvodného víťazstva pána Kalibiho nie je riešením, ktoré môžeme akceptovať.
<P>
Vo veľmi mnohých afrických krajinách zmanipulované voľby obrali občanov o všetku nádej a vieru v demokratický systém. Ďalší takýto prípad, tentoraz v Keni, by pochoval demokratické nádeje Afriky.
<P>
Riešenie môže priniesť len silný vonkajší tlak. Bez silného vonkajšieho tlaku nedospejú dvaja lídri k nijakej dohode a pánovi Kibakimu musíme jasne povedať, že jeho vláda je nelegálna, a podľa toho aj konať. V opačnom prípade by boli naše volebné pozorovacie misie zbytočné.
<P>
Hovorili sme o povinnostiach afrického ľudu, ale nemali by sme zabúdať ani na svoje vlastné povinnosti. Príliš dlho sme zatvárali oči pred tým, čo sa odohrávalo v Keni. Príliš dlho sme spievali chválospevy o tejto krajine ako o vzore demokracie, pričom sme zabúdali na sociálne nerovnosti a na korupciu, ktorá bola rozšírená v celej krajine: od vyhlásenia nezávislosti dostala táto krajina 16 miliárd dolárov vo forme pomoci a za ten čas mala len štyroch prezidentov.
<P>
Keňa platí veľmi draho za ochranu a podporu, ktorú sme poskytli jej slabým vládam, pričom sme ich verejne neodsúdili. Tentoraz už nemôžeme zatvárať oči.
<P>
Keňa platí veľmi draho za ochranu a podporu, ktorú sme poskytli jej slabým vládam, pričom sme ich verejne neodsúdili. Tentoraz už nemôžeme zatvárať oči.
<SPEAKER ID="248" NAME="Thijs Berman" AFFILIATION="PSE">
Vážený pán predsedajúci, dnes sa odohrali ďalšie vážne násilné policajné zásahy proti demonštrantom. V Keni sú ďalší mŕtvi. Môže sa toto napätie skončiť bez obnovených prezidentských volieb? Pochybujem o tom. V každom prípade je potrebné nezávislé vyšetrenie tohto volebného podvodu, ktorého výsledky musia rešpektovať všetky strany, aj keď to bude znamenať nové voľby.
<P>
Keňa na seba berie obrovské riziko. Je v záujme všetkých Keňanov, regiónu, a dokonca aj samotnej EÚ, aby sa nepokoje skončili. Odmietnuť teraz dialóg by bolo nezodpovedné. Navyše, jedna vec je jasná: ďalšia rozpočtová podpora pre takúto nedemokratickú vládu neprichádza do úvahy.
<P>
Kofi Annan ochorel, a zriedkakedy zaútočila chrípka v horšej chvíli. Napriek tomu však EÚ nesmie strácať čas a musí plne podporovať jeho misiu a poskytnúť technickú a finančnú pomoc tam, kde to je potrebné. V prvom rade sprostredkovanie musia samozrejme robiť africkí lídri, ak však bude hroziť ďalšie zhoršenie situácie ešte pred príchodom pána Annana, samotná EÚ bude musieť byť pripravená spojiť sa s Africkou úniou a bez meškania poslať do Nairobi delegáciu na vysokej úrovni. Keňa sa nesmie stať druhým Somálskom. Ešte nie je prineskoro.
<P>
Kofi Annan ochorel, a zriedkakedy zaútočila chrípka v horšej chvíli. Napriek tomu však EÚ nesmie strácať čas a musí plne podporovať jeho misiu a poskytnúť technickú a finančnú pomoc tam, kde to je potrebné. V prvom rade musia samozrejme robiť mediáciu africkí lídri, ale ak bude hroziť ďalšie zhoršenie situácie ešte pred príchodom pána Annana, samotná EÚ bude musieť byť pripravená spojiť sa s Africkou úniou a bez meškania poslať do Nairobi delegáciu na vysokej úrovni. Keňa sa nesmie stať druhým Somálskom. Ešte nie je neskoro.
<SPEAKER ID="249" NAME="David Martin" AFFILIATION="PSE">
Pán predseda, súhlasím s pánom Borrellom Fontellesom, že ak vôbec niečo dobré vzišlo zo situácie v Keni po voľbách, ide o odhalenie, že tzv. kenský úspech je postavený na vratkých základoch. Pričom je pravdou, že smäd obyčajných Keňanov po demokracii je veľký a Keňa zažila veľký ekonomických rozmach. Rovnako je jasné, že vláda, ktorá roky dozerá na ekonomický rozmach, neuspela. Nepodarilo sa jej zabezpečiť, aby z neho mali hospodárske a sociálne výhody všetci obyvatelia.
<P>
Teraz vieme, že v krajine existuje hlboko zakorenený sociálny a hospodársky zmätok. Že vláda roky fungovala na základe korupcie a zlého ekonomického hospodárenia. Ako správne uviedla pani Kinnocková, koncept dobrého spôsobu vládnutia a dodržiavanie demokracie sú nevyhnutnými predpokladmi poskytnutia pomoci zo strany Európskej únie. Ale na rozdiel od názorov ostatných diskutujúcich to neznamená, že by sme túto krajinu mali nechať napospas. Znamená to, že by sme mali naše financie presmerovať cez agentúry a organizácie, ktoré ich dokážu dostať k chudobným, najbiednejším a najslabším v Keni. Je zjavné, že ak nedôjde k primeranému monitorovaniu a dodržiavaniu volebných výsledkov, nemôžeme pokračovať v rozdeľovaní financií prostredníctvom kenskej vlády. Mali by sme vyslať jasné posolstvo: dobré vládnutie je nevyhnutným predpokladom poskytnutia pomoci zo strany Európskej únie.
<SPEAKER ID="250" NAME="Anders Wijkman" AFFILIATION="PPE-DE">
Pán predseda, ako sa už vyjadrili ostatní rečníci, táto situácia je nanajvýš tragická Veľmi pripomína situáciu, ktorá sa pred pár rokmi odohrala v Addis Abebe.
<P>
Pochybujem, či bude možné nájsť riešenie bez nových volieb. V ideálnom prípade by sa však k riešeniu v Keni malo dospieť dialógom, pokiaľ možno za podpory Africkej únie. Ale doteraz sme videli iba veľmi malý pokrok. Čas sa kráti. V čase našej diskusie sa štruktúry krajiny nachádzajú v rozpade.
<P>
Nemôžeme byť nezúčastnenými divákmi, ak sa situácia ešte nevyriešila. Za súčasných okolností je dočasné zastavenie pomoci nevyhnutnosťou. Naviac, ak nedôjde k zmiereniu, EÚ sa musí zapojiť a ponúknuť svoje sprostredkovateľské služby. Sú na to Rada a Komisia pripravené? Z dlhodobého hľadiska by som navrhoval, aby sme vážne prehodnotili nielen našu rozvojovú spoluprácu, ale predovšetkým náš program dobrého spôsobu vládnutia a pomohli najmä politickým stranám stať sa skutočnými stranami. A navyše, treba napomôcť posilneniu inštitúcie kenského parlamentu, lebo to je v súčasnosti ten najväčší problém.
<SPEAKER ID="251" NAME="Colm Burke" AFFILIATION="PPE-DE">
Pán predseda, ako niekto, kto v minulosti Keňu, a predovšetkým slumy v Nairobi navštívil, mám poznatky o korupcii, ktorá tam existovala už pred týmito voľbami. Odsudzujem tragickú stratu takmer 600 ľudských životov a kritickú humanitárnu situáciu, ktorá v Keni nastala po voľbách z 27. decembra. Príslušné orgány a zainteresované strany vyzývam, aby urobili maximum pre nastolenie mieru v Keni a zabezpečili dodržiavanie ľudských práv a zásad právneho štátu.
<P>
Je nanajvýš poľutovaniahodné, že Keňa patriaca medzi najstabilnejšie a hospodársky najrozvinutejšie štáty východnej Afriky teraz upadla do takéhoto zmätku. S najväčšou pravdepodobnosťou to bude mať na jej susedov nepriaznivé účinky lavínového charakteru. Volebná pozorovateľská misia EÚ dospela k záveru, že nedostatok transparentnosti a primeraných bezpečnostných postupov vážnym spôsobom podkopali vierohodnosť výsledkov prezidentských volieb.
<P>
Dnes opozičná strana pána Odingu opäť vyzvala na uskutočnenie celonárodných protestov proti výsledkom prezidentských volieb z minulého mesiaca. Napriek vládnemu zákazu majú opozičné zhromaždenia trvať tri dni. Takéto protesty môžu mať za následok ďalšie krviprelievanie. Zdá sa, že mnohé zo zabíjaní vychádzali z čisto etnických rozdielov. Najhorším bolo brutálne prepadnutie kostola v blízkosti mesta Eldoret. Odhaduje sa, že tam zahynulo viac ako tridsať etnických Kikuyuov.
<P>
Vyzývam pána Kibakiho, aby rešpektoval demokratické záväzky svojej krajiny, ktoré uchováva ústava Kene a ustanovenia Africkej charty ľudských a národných práv. Vyzývam predsedníctvo EÚ a Európsku komisiu, aby dôkladne monitorovala sprostredkovateľskú misiu vedenú pánom Annanom, ktorá sa uskutoční v druhej polovici tohto týždňa. A ak si to bude situácia vyžadovať, aby zabezpečila okamžité pokračovanie sprostredkovateľského úsilia prostredníctvom vyslanectva EÚ na najvyššej úrovni, eventuálne prostredníctvom spoločnej iniciatívy EÚ-AÚ.
<SPEAKER ID="252" NAME="Karin Scheele" AFFILIATION="PSE">
- (DE) Vážený pán predsedajúci, rada by som nadviazala na otázku svojej kolegyne Glennys Kinnockovej komisárovi Michelovi. Ktoré sú hlavné body? Ako ich môžeme zviditeľniť? Akým smerom sa upravuje rozpočtová podpora?
<P>
Ešte jedna otázka: predpokladám, že v súčasnom systéme rozpočtovej podpory sú už zavedené opatrenia na to, aby sa v takej situácii, aká zavládla v Keni po voľbách, pomoc dočasne pozastavila.
<P>
Ešte jedna otázka: predpokladám, že v súčasnom systéme rozpočtovej podpory sú už zavedené opatrenia na to, aby sa v takej situácii, aká zavládla v Keni po voľbách, pomoc dočasne pozastavila.
<SPEAKER ID="253" NAME="Jan Mulder" AFFILIATION="ALDE">
(NL) Vážený pán predsedajúci, všetci súhlasíme s tým, že to, čo v Keni zjavne zlyhalo, bol priebeh prezidentských volieb. Pomerne dobre však prebehli parlamentné voľby, voľby členov národného parlamentu.
<P>
Súhlasím s pánom komisárom Michelom, že včerajší vývoj v kenskom parlamente je povbudzujúci: bol zvolený hovorca - strany a opozícia boli dostatočne silné na to, aby presadili voľbu nového hovorcu. Preto si myslím, že Európsky parlament musí urobiť všetko, čo je v jeho silách, aby podporil parlamentnú demokraciu v Keni a aby ju posilňoval tam, kde to bude možné. Rozpočtová podpora, ktorá bola pridelená presne deň po voľbách, vyvolala kritiku z mnohých častí Parlamentu.
<P>
Rád by som položil pánovi komisárovi túto otázku - aj keď to pravdepodobne nie je oficiálne povolené. Bol by ochotný prijímať budúce rozhodnutia o prideľovaní rozpočtovej podpory v závislosti od stanoviska Európskeho parlamentu? Prijať takéto rozhodnutie podľa môjho názoru neprináleží malej skupine úradníkov vo Výbore Európskeho rozvojového fondu; namiesto toho by sa mal komisár najprv usilovať získať stanovisko Európskeho parlamentu. Bol by som rád, keby som dostal jasnú odpoveď na túto otázku.
<P>
Rád by som položil komisárovi túto otázku - aj keď to pravdepodobne nie je oficiálne povolené. Bol by náchylný prijímať budúce rozhodnutia o prideľovaní rozpočtovej podpory v závislosti od stanoviska Európskeho parlamentu? Podľa môjho názoru prijať takéto rozhodnutie neprináleží malej skupine úradníkov vo výbore Európskeho rozvojového fondu; namiesto toho by sa mal komisár najprv usilovať získať stanovisko Európskeho parlamentu. Bol by som rád, keby som dostal jasnú odpoveď na túto otázku.
<SPEAKER ID="254" NAME="Filip Kaczmarek" AFFILIATION="PPE-DE">
- (PL) Vážený pán predsedajúci, kenský príklad ukazuje, kam môže viesť porušenie demokratických noriem a aké je dôležité, aby boli voľby slobodné, transparentné, čestné a spravodlivé.
<P>
Ľudia, ktorí prehrali voľby bez ohľadu na to, či to bolo v čestnom súboji, alebo či ich podviedli tí, ktorí organizovali volebný proces, by sa aj tak nemali uchyľovať k násiliu a ničeniu. Náhodné ubližovanie ľuďom vrátane žien a detí, nemá nič spoločné s prijateľnými formami boja za vlastné práva. Jediná nádej na účinné riešenie problémov tohto typu spočíva v tom, presvedčiť vládcov a opozíciu, že prvoradým cieľom politiky nie je získať moc, ani sa jej pevne držať; cieľom politiky je dobro ľudí.
<P>
Návrat do normálneho stavu v Keni sa preto musí začať zastavením násilia a ničenia. Uvedomujem si, že to je cieľom prostredníkov z Africkej únie a Európska únia by mala podporovať tento proces. Rád by som poďakoval komisárovi Michelovi za to, že predniesol toto vyhlásenie.
<P>
Návrat do normálneho stavu v Keni sa preto musí začať zastavením násilia a ničenia. Oceňujem, že to je cieľom mediátorov z Africkej únie, a Európska únia by mala podporovať tento proces. Rád by som poďakoval komisárovi Michelovi za to, že predniesol takéto vyhlásenie.
<SPEAKER ID="255" NAME="Michael Gahler" AFFILIATION="PPE-DE">
- (DE) Vážený pán predsedajúci, rozsah korupcie v Keni sa neprejavil len v nedávnej dobe a v dôsledku toho veľa členských štátov (vlastne všetky členské štáty) posledných pár rokov zastavilo rozpočtovú podporu, a dokonca prešli na projektovú pomoc. Toto je vlastne jedna z kritických pripomienok, ktorú by som chcel adresovať Komisii, keďže Komisia zjavne neinformovala členské štáty o týchto problémoch a pokračovala v rozpočtovej podpore. Aj ja som teraz za pokračovanie pomoci v primeranej forme, ale nie v takej, ktorá by poskytla predchádzajúcim štruktúram možnosť spravovať peniaze prostredníctvom rozpočtovej podpory.
<P>
Som dôrazne aj za to, aby sa v budúcnosti podporovala inštitúcia, ktorá bola teraz oficiálne schválená, a to kenský parlament. Nemôžeme automaticky pokladať za samozrejmé, že všetci členovia parlamentu sa správajú slušne a že v ňom neprevláda korupcia. Nemám v tomto smere nijaké ilúzie. Tak či onak by sme mali veľkú časť pomoci usmerňovať do kenských politických inštitúcií, do podpory kenského parlamentu a do skvalitňovania pracovných schopností našich kolegov. Takto budeme umožníme novozvoleným kolegom, aby v budúcnosti viedli Keňu účinnejšie, ako sa to darilo súčasnej vláde.
<SPEAKER ID="256" NAME="Eoin Ryan" AFFILIATION="UEN">
Pán predseda, myslím si, že sa všeobecne prijíma skutočnosť, že nedávne prezidentské voľby v Keni neprebehli regulárne. Myslím si, že je to veľká škoda, pretože Keňa bola mnoho desaťročí politicky stabilnou krajinou. Žiaľ, toto sa za posledné dva týždne zmenilo. Videli sme, že došlo k zabitiu viac ako 600 ľudí a 250 000 ľudí bolo donútených, vysťahovať sa zo svojich domov . Žiaľ, toto násilie je opäť etnickej povahy.
<P>
Teraz je otázkou, čo môže medzinárodné spoločenstvo a my sami urobiť, aby sa do Kene vrátila politická stabilita skôr, ako sa situácia ďalej zhorší? Konštruktívny politický dialóg medzi oboma stranami musí byť kľúčovou prioritou. Súhlasil by som s ostatnými rečníkmi v tom, že včerajšok bol pozitívnym dňom v kenskom parlamente. Avšak bez politického angažovania sa nebude možno dosiahnuť dohodu. Európska únia vyzýva k politickým rozhovorom. Teší ma, že Kofi Annan a prezidenti Tanzánie a Ugandy do krajiny čoskoro pricestujú a pokúsia sa dosiahnuť určitú dohodu.
<P>
Mnoho ľudí, ktorí boli donútení opustiť svoje domovy, odišlo do Ugandy. Znamená to, že účinky situácie sa už prejavujú v regiónoch v okolí Kene. Pokiaľ ide o pomoc a zvýšenie úrovne finančnej pomoci na humanitárne programy v Keni zo strany Európskej únie, podobne ako mojich predrečníkov by ma zaujímalo, vypočuť si odpoveď komisára Michela na otázku, akým spôsobom dôjde k použitiu financií a ako sa zabezpečí, že financie budú vynaložené riadnym spôsobom.
<P>
Domnievam sa, že všetci, a najmä obyvatelia Kene a jej politici, by sme si mali zapamätať, že história zas a znova dokázala, že tam, kde vznikne politické vákuum, ho často zaplnia extrémisti. Ale obyvatelia Kene si zaslúžia niečo lepšie.
<SPEAKER ID="257" NAME="Janez Lenarčič">
úradujúci predseda. - (SL) Pán Borrell upozornil na to, že sa nesmieme obmedziť len na vyjadrovanie obáv. Súhlasím a z tohto hľadiska by som rád odpovedal na otázku pána Wijkmana, či je Európska únia pripravená pomôcť pri hľadaní riešenia. Názor predsedníctva je, že EÚ musí byť pripravená aktívne pomáhať pri hľadaní riešenia. Ale akého riešenia?
<P>
Pani Martensová zdôraznila potrebu afrického riešenia afrických problémov. Aj s tým súhlasím. Inými slovami, Európska únia nie je tou inštitúciou, ktorá by mala vnucovať svoje vlastné riešenia problémov tohto druhu - práve naopak. Je však potrebné, aby poskytovala aktívnu podporu pri hľadaní vhodného riešenia spolu s ostatnými stranami v medzinárodnom spoločenstve, najmä s tými, s ktorými máme spoločné hodnoty a ktoré spomenul pán Lambsdorff. V tomto smere sa predsedníctvo bude usilovať poskytnúť silnú podporu skupine významných afrických osobností, vedenej bývalým generálnym tajomníkom OSN, pánom Annanom. Podľa nášho názoru bude potrebné pokračovať aj v humanitárnej pomoci, pravdaže vhodným spôsobom.
<P>
Vážený pán predsedajúci, dovoľte mi poďakovať všetkým cteným členom Parlamentu za ich príspevky. Určite s nimi svedomito oboznámime našich kolegov v Rade. Veľmi nás teší, že všeobecný postoj inštitúcií je veľmi podobný. Vývoj udalostí v Keni budeme veľmi pozorne sledovať.
<P>
Vážený pán predsedajúci, dovoľte mi poďakovať všetkým cteným členom Parlamentu za ich príspevky. Určite s nimi svedomite oboznámime našich kolegov v Rade. Veľmi nás teší, že všeobecný postoj inštitúcií je veľmi podobný. Vývoj udalostí v Keni budeme veľmi pozorne sledovať.
<SPEAKER ID="258" NAME="Louis Michel">
člen Komisie. - (FR) Vážený pán predsedajúci, najprv rýchlo spomeniem nie 30 miliónov, ale 40,6 milióna EUR, ktoré pred niekoľkými mesiacmi tvorili platbu druhej časti programu v hodnote 120 miliónov EUR, známeho ako Rozpočtová podpora na zníženie chudoby (Poverty Reduction Budget Support, ďalej len PRBS).
<P>
Rozhodnutie o platbe bolo odložené s cieľom počkať na výsledky a odporúčania tretej revízie programu PRBS vypracovanej Medzinárodným menovým fondom.
<P>
Tieto výsledky boli známe od začiatku novembra a v novembri Komisia na základe priaznivého stanoviska Medzinárodného menového fondu v zásade schválila platbu vo výške 40,6 milióna EUR a oznámila to listom kenskému ministrovi financií.
<P>
So zreteľom na volebný kontext a na riziko, že vláda použije túto platbu na volebnú agitáciu, sa však Komisia po konzultáciách s členskými štátmi rozhodla, že neuskutoční platbu pred voľbami, ale až po ich skončení, a to do 31. decembra, konečného dátumu pre finančné záväzky, v súlade s príslušnými postupmi. Preto sa platba technicky zrealizovala 28. decembra.
<P>
Chápem rozruch, ktorý táto záležitosť spôsobuje, ale chcem vám len pripomenúť, že nezrovnalosti sa začali objavovať až v piatok, 28. decembra večer a v sobotu, 29. decembra, keď sa dodanie výsledkov z posledných 49 z celkových 210 volebných obvodov nenormálne oneskorilo a, ako viete, až v pondelok 1. januára, na základe víkendových udalostí, informovala volebná pozorovacia misia vo svojej predbežnej analýze, že voľby nezodpovedali medzinárodným normám. Preto bolo technicky už neskoro zastaviť alebo zablokovať túto platbu vo výške 40,6 milióna EUR.
<P>
Ďalej by som chcel spomenúť, pretože je to dôležité z hľadiska tohto sporu, že súhlasím s mnohými vecami, ktoré odzneli, ale že sú aj veci, s ktorými vôbec nesúhlasím. Keď niekto naznačí, že technika alebo metóda rozpočtovej podpory je metódou alebo technikou, ktorá nepodlieha žiadnym podmienkam ani kontrolám, zjavne sa mýli. Rád by som len upriamil pozornosť na to, že predtým ako náhle dočasne pozastavíme rozpočtovú podporu, mali by sme najprv skontrolovať, či návrh predložený pani Kinnockovou a ďalšími, podľa ktorého sa má rozpočtová podpora zmeniť na projektovú podporu, je možné uskutočniť rýchlo alebo tak rýchlo, ako to rozpočtová podpora umožňuje, aby sme nepriviedli ľudí do ešte katastrofálnejšej situácie, v ktorej budú trpieť ešte väčšou biedou. Je pravdaže ľahké hlásať zásady, ale aj tak sa musíme ubezpečiť, že výsledky a dôsledky ich uplatňovania neprispejú k tomu, že sa situácia ešte zhorší.
<P>
To ma privádza k dvom myšlienkam o rozpočtovej podpore. Rozpočtová podpora je kontrolovaná. Dajú sa o tom poskytnúť dôkazy a tie nie sú o nič menej transparentné ako systém projektovej podpory.
<P>
Isteže, pani Kinnocková a ďalší, je úplne samozrejmé, že ak sa medzi stranami rýchlo nedosiahne urovnanie na obnovenie pokoja a, dúfam, aj dohoda o možnom zorganizovaní nových volieb, ako si to želá pán Wittmann, rozpočtová podpora (ktorá do určitej miery v prípade krajín, pre ktoré sa použije, predpokladá, že spĺňajú určité normy) sa už určite nebude môcť použiť a bude treba nájsť iné spôsoby poskytovania podpory. Nesúhlasím však s tým, že by sme mali jednoducho pozastaviť rozvojovú pomoc pre Keňu. Nikdy nesmieme zabudnúť, že za touto pomocou sú ľudia, ktorým prináša úžitok. Chcel som to objasniť a myslím si, že je to dôležité.
<P>
Nakoniec posledná odpoveď na dve ďalšie otázky. Majú sa voľby zorganizovať ihneď? Myslím, že pre obidve strany by bolo žiaduce, aby dosiahli dohodu. Môžeme si to želať akokoľvek, ale veriť, že voľby sa zorganizujú ihneď bez dohody medzi stranami, je nereálne. Treba dávať pozor aj na to, aby sme neprispeli k tomu, že situácia sa vyvinie tak, že ťažkosti a útrapy ľudí sa ešte zhoršia. Toto by sme nemali spustiť zo zreteľa a myslím si, že musíme konať s veľkou opatrnosťou. Som za voľby za predpokladu, že budú nasledovať po urovnaní.
<P>
Budeme plne podporovať africké prostredníctvo a samozrejme, ako uviedla Rada, Komisia je ochotná zabezpečiť sprostredkovateľskú misiu. Skontaktoval som sa s Kofim Annanom a mal som s ním dlhý rozhovor. Povedal som mu, že sme k dispozícii, vrátane vysokého zástupcu, pre sprostredkovateľskú prácu. Je jasné, že teraz sa všeobecne dúfa, že to môže byť predovšetkým africké prostredníctvo. Mám pocit, že toto nemôžeme spustiť zo zreteľa.
<P>
Na záver moja posledná poznámka ako odpoveď na otázku, ktorú položil pán Mulder: keby bol Európskemu rozvojovému fondu prideľovaný rozpočet, ako požaduje Parlament a ja, rozpočtová podpora, napríklad jej výška, technika, kontroly, overovanie a monitorovanie, by sa uskutočňovala automaticky, čo by veľmi zjednodušilo tento proces.
<P>
Neviete si predstaviť, o čo ľahší a výkonnejší by bol môj život, keby som bol bezprostrednejšie závislý od parlamentných rozhodnutí, možností a kontroly nad využívaním môjho rozpočtu.
<P>
Ak vychádzam zo súčasného stavu, obávam sa, že to bohužiaľ nebude možné, ale je to rozhodne téma, o ktorej by som rád diskutoval. Otázka, ktorú ste položili, znova dokazuje, že prideľovanie rozpočtu pre Európsky rozvojový fond by bolo značným pokrokom na úrovni efektivity našej podpory.
<P>
Ak vychádzam zo súčasného stavu, obávam sa, že to bohužiaľ nebude možné, ale je to rozhodne téma, o ktorej by som rád diskutoval. Otázka, ktorú ste položili, znova dokazuje, že prideľovanie rozpočtu pre Európsky rozvojový fond by bolo značným pokrokom na úrovni efektivity našej podpory.
<SPEAKER ID="259" NAME="Predsedajúci">
Dostal som šesť návrhov na vyhlásenia1 predložených v súlade s článkom 103 ods. 2 rokovacieho poriadku.
<P>
Rozprava sa skončila.
<P>
Hlasovanie sa uskutoční vo štvrtok, 17. januára 2008.
<P>
Písomné vyhlásenia (článok 142)
<P>
1 Pozri zápisnicu.
<SPEAKER ID="260" NAME="Glyn Ford" AFFILIATION="PSE">
Ja k diskusii prispejem určitou dávkou smútku. Pred piatimi rokmi, v decembri 2002, som bol členom volebnej pozorovateľskej misie Európskeho parlamentu v Keni pod vedením barónky Nicholsonovej. Voľby sa uskutočnili podľa medzinárodných pravidiel. Podľa nich boli výsledky poctivé, čo bolo potvrdením výsledkov, ktoré znamenali víťazstvo opozície. Keďže som mal možnosť stretnúť sa s Mwaim Kibakim, vtedajším budúcim prezidentom, všetci sme mali popri presvedčení o poctivosti jeho zvolenia pocit, že budúcnosť Kene vyzerá jasnejšie v novej ére vyššej efektivity a menšieho vábenia korupcie.
<P>
Podobne ako na konci Zvieracej farmy Georgea Orwella sa svine stali ľuďmi a ľudia sviňami. V ničení nádejí a budúcnosti miliónov Keňanov sa režim, ktorý tak veľa sľuboval, stal rovnako skorumpovaným a neschopným, ako bol jeho predchodca. Vítam pevné vyhlásenia hlavného volebného pozorovateľa EÚ. Dúfam, že Komisia podporí zmierenie medzi znepriatelenými frakciami a, v prípade neúspechu ohľadom cieľa dohodnúť sa, pohrozí silnými opatreniami.
<SPEAKER ID="261" NAME="James Nicholson  " AFFILIATION="PPE-DE">
písomne. - Ako bývalý volebný pozorovateľ Európskeho parlamentu pre Keňu mám hlboké obavy z vývoja udalostí po decembrových voľbách. Skutočnosť, že Keňa bola roky považovaná za najstabilnejšiu krajinu v tejto časti afrického kontinentu, má za následok, že tunajší vývoj vyvoláva dvojnásobné starosti. Keňa je podobne ako moja krajina členom Britského spoločenstva národov. Vyslovujem sa za návrh pozorovateľského tímu Britského spoločenstva národov, aby boli do Kene vyslaní jeho sudcovia s cieľom skontrolovať volebné výsledky. Náš vlastný pozorovateľský tím EÚ navrhol, aby sa uskutočnila nezávislá kontrola výsledkov. Som presvedčený, že obyvatelia Kene by mali dôveru k takejto kontrole, ktorú by vykonali sudcovia Commonwealthu.
<P>
Našou bezodkladnou prioritou je, aby sa Keňa vrátila do normálu. Tým myslím spoločnosť žijúcu v mieri, v ktorej nedochádza k spochybňovaniu demokratického procesu. Dnešné správy o tom, že bezpečnostné sily zabránili opozičným politikom uskutočniť protestné zhromaždenie, neveštia nič dobré. Vyzývam EÚ, aby urobila všetko, čo je v jej silách, aby v spolupráci s ostatnými medzinárodnými organizáciami zaistila návrat Kene ku stabilite a k demokracii.

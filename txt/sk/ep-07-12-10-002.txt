<CHAPTER ID="002">
Vyhlásenia predsedníctva
<SPEAKER ID="006" NAME="Predseda">
Dňa 1. decembra zastrelila teroristická organizácia ETA vo francúzskom meste Capbreton dvoch príslušníkov španielskych bezpečnostných jednotiek. Mladý dvadsaťštyriročný španielsky policajt Raúl Centeno zomrel ihneď a druhý, o rok mladší Fernando Trapero, bol ťažko zranený a zomrel minulý týždeň v stredu.
<P>
Dámy a páni, rád by som v mene vás všetkých vyslovil úprimnú sústrasť rodinám obetí.
<P>
Chcel by som tiež vyjadriť solidaritu španielskemu ľudu, úradom, demokratickým orgánom tejto krajiny a hlavne ich bezpečnostným jednotkám. Európsky parlament odsudzuje akékoľvek násilie ako prostriedok dosahovania cieľov. Terorizmus je útokom na našu slobodu a demokraciu. Proti terorizmu je potrebné bojovať a odstrániť ho pomocou všetkých prostriedkov, ktoré máme v rámci právneho štátu k dispozícii. Teror sa nedá ospravedlniť ničím. V boji s terorizmom nesmieme poľaviť. Hrozba terorizmu nikdy nedokáže zraziť demokraciu na kolená!
<P>
Som si istý, že sa na týchto zásadách zhodneme všetci. Ďakujem vám.
<P>
(potlesk)

<CHAPTER ID="003">
Oficiálne privítanie
<SPEAKER ID="008" NAME="Predseda">
Dámy a páni, je mi potešením, že tu môžem privítať nositeľa Nobelovej ceny za medicínu za rok 2008, profesora Luca Montagniera, ktorý sedí na galérii. Srdečne vás vítam.
<P>
(potlesk)
<P>
Som tiež veľmi rád, že tu dnes môžem privítať delegáciu Hospodárskeho spoločenstva západoafrických štátov (ECOWAS). Táto delegácia sa skladá z 15 členov výboru ad hoc pre priame voľby a dodatočné právomoci. Sú tu na prieskumnej návšteve, aby si s Európskym parlamentom vymenili skúsenosti v tejto oblasti. Dúfam, že váš pobyt u nás bude úspešný a že naše parlamenty budú v budúcnosti spolupracovať ešte užšie. Srdečne vás vítam.
<P>
(potlesk)

<CHAPTER ID="008">
Oznámenie predsedníctva
<SPEAKER ID="102" NAME="Predseda">
Vážené dámy a páni, chcel by som vydať vyhlásenie týkajúce sa Štrasburgu. Predsedníctvo včera túto záležitosť zvážilo. V Štrasburgu ešte stále prebiehajú opravy. Predsedníctvo včera večer jednohlasne prijalo rozhodnutie - tiež na podnet pána Fazakasa, ktoré hodláme teraz uverejniť potom, ako bola o danej situácii informovaná konferencia predsedov: a teda, druhá septembrová schôdza sa bude konať tiež tu v Bruseli.
<P>
(potlesk)
<P>
Nechcem, aby ste sa tešili predčasne. Zistili sme, že aj v tejto budove na viacerých miestach zateká a tento problém riešime. Chceme, aby sa tu v Bruseli uplatňovali rovnaké bezpečnostné normy ako v Štrasburgu a môžem vás ubezpečiť, že bezpečnosť bude vždy na prvom mieste.
<P>
V súčasnosti vám môžem potvrdiť, že konečná inšpekcia odborníkov sa uskutoční 22. septembra. Poskytuje to dostatok času na rozhodnutie o mieste konania prvej októbrovej schôdze. Chcel by som vám zaželať bezpečný a príjemný pobyt tu v Bruseli a keďže sa blíži čas obeda, dovoľte mi zapriať vám aj dobrú chuť!

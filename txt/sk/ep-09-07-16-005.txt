<CHAPTER ID="005">
Oznámenie predsedníctva
<SPEAKER ID="012" NAME="Predsedajúci">
(Po vystúpení pani Harmsovej, pozri bod 4.1). Áno, pani Harmsová. Pokiaľ ide o záležitosť, ktorú ste práve spomenuli, musím informovať Parlament o tom, že predseda EP Buzek vydal verejné vyhlásenie, ktoré vám prečítam.
<P>
S nesmiernym zármutkom som si vypočul správu o tragickej smrti Natalie Estemirovovej, ktorá bola dnes unesená v Groznom. V mene Európskeho parlamentu by som chcel vyjadriť úprimnú sústrasť rodinným príslušníkom a priateľom zosnulej.
<P>
Natalia Estemirovová bola aktivistkou za ľudské práva a poprednou výskumníčkou a pracovala pre organizáciu Memorial v Čečensku. V roku 2005 jej skupina EPP Európskeho parlamentu udelila medailu Roberta Schumana. My v Európskom parlamente oceňujeme jej prácu v oblasti ľudských práv, podpory demokratickej zodpovednosti a zavádzania princípov právneho štátu.
<P>
Dôrazne žiadame orgány Ruskej federácie, aby dôkladne vyšetrili okolnosti jej smrti, a aby urobili všetko, čo je v ich silách, aby zodpovedných za jej tragickú smrť postavili pred súd. Európsky parlament má popredné postavenie v oblasti podpory demokracie, zavádzania princípov právneho štátu a ochrany ľudských práv. Je preto našou povinnosťou vyjadriť svoju podporu a solidaritu všetkým, ktorí sa kdekoľvek na svete zasadzujú o tieto hodnoty, tak ako v prípade Natalie Estemirovovej.
<P>
(potlesk)
<P>
Pani Harmsová, predsedníctvo súhlasí s vaším návrhom zachovať minútu ticha na pamiatku Natalie Estemirovovej.
<P>
(Parlament zachoval minútu ticha)

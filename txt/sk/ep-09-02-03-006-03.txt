<CHAPTER ID="006-03">
3. Divoká príroda v Európe (
<SPEAKER ID="113" NAME="Gyula Hegyi">
spravodajca. - Vážený pán predsedajúci, keďže sa o tomto bode neuskutočnila rozprava v pléne a po hlasovaní vo Výbore pre životné prostredie, verejné zdravie a bezpečnosť potravín nebolo možné predložiť pozmeňujúce a doplňujúce návrhy, musíte buď dôverovať svojmu spravodajcovi, teda mne, alebo celé uznesenie zamietnuť. Podľa mňa tento systém nie je dobrý, no je to súčasný nástroj.
<P>
Mnoho aspektov smerníc programu Natura 2000 by sa malo v blízkej budúcnosti v každom prípade znovu otvoriť a dúfam, že legislatívny akt sa bude zaoberať aj oblasťami divokej prírody a poskytne príležitosť, aby sa ďalšie zhromaždenie mohlo venovať tejto nádhernej téme. Dúfam, že sa moje uznesenie stane základom ďalších legislatívnych krokov, ktoré poskytnú poslancom možnosť zlepšenia v budúcnosti.

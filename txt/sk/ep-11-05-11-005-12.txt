<CHAPTER ID="005-12">
12. Výnimočné obchodné opatrenia pre krajiny a územia zúčastňujúce sa na procese stabilizácie a pristúpenia k EÚ (
<SPEAKER ID="127" NAME="Vital Moreira">
spravodajca. - Mám ústny pozmeňujúci a doplňujúci návrh k svojmu písomnému pozmeňujúcemu a doplňujúcemu návrhu. V pozmeňujúcom a doplňujúcom návrhu 14 navrhujem nahradiť slovo "krajiny" slovami "krajiny a územia".
<P>
Účel tohto pozmeňujúceho a doplňujúceho návrhu je úplne jednoznačný. Jeho cieľom je zosúladiť znenie tohto odseku s názvom samotného nariadenia. Názov znie takto: "výnimočné obchodné opatrenia pre krajiny a územia zúčastňujúce sa na procese stabilizácie a pristúpenia k EÚ". Bez tejto opravy by nastal rozpor medzi samotným nariadením a jeho názvom. Preto vás žiadam o podporu a prijatie tohto pozmeňujúceho a doplňujúceho návrhu.
<SPEAKER ID="130" NAME="Vital Moreira">
v mene Výboru pre medzinárodný obchod. - Mám mandát na to, aby som požiadal o odloženie hlasovania o tomto legislatívnom uznesení.
<SPEAKER ID="131" NAME="Predsedajúci">
Chce na to niečo povedať Komisia?
<SPEAKER ID="132" NAME="Máire Geoghegan-Quinn">
členka Komisie. - Komisia víta návrh pána poslanca. Bude viac času na hlbšie preskúmanie prijatých pozmeňujúcich a doplňujúcich návrhov a Parlament s Radou získajú čas pred hlasovaním v prvom čítaní.
<SPEAKER ID="133" NAME="Predsedajúci">
Správa sa vracia do Výboru pre medzinárodný obchod.

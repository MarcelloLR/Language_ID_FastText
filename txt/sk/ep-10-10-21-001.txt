<CHAPTER ID="001">
Otvorenie rokovania
<P>
(Rokovanie sa začalo o 9.00 hod.)
<SPEAKER ID="005" NAME="Mario Pirillo" AFFILIATION="S&amp;D">
(IT) Vážený pán predsedajúci, dámy a páni, v noci 18. októbra zasiahla mesto Paola, rodisko svätého Františka, prudká búrka, ktorá zachvátila celú Kalábriu. Spôsobila obrovské škody na verejných budovách, súkromných domoch, vodovodných a kanalizačných sieťach, elektrických a telekomunikačných sieťach, nehovoriac o zosuvoch pôdy a bahna. Mnohé rodiny museli opustiť svoje domovy a školy ostali zatvorené.
<P>
K takýmto udalostiam dochádza v Kalábrii už dlho, pravdepodobne v dôsledku vplyvov spôsobených zmenou klímy. Čoskoro bude vyhlásený stav prírodnej katastrofy a dúfame, že bude možné aktivovať Fond solidarity Európskej únie. Chcel by som vyjadriť solidaritu - ktorú, dúfam, tento Parlament cíti spolu so mnou - so všetkými obyvateľmi vrátane obyvateľov susedných miest, ktoré utrpeli škody.
<SPEAKER ID="006" NAME="Predsedajúci">
Samozrejme, dobre zvážime informácie, s ktorými ste nás oboznámili. Chceli by sme vyjadriť solidaritu a záujem v súvislosti s katastrofou, ktorá zasiahla Kalábriu, a všetci poslanci tohto Parlamentu, prirodzene, vyjadrujú podporu postihnutým v tomto krásnom regióne Talianska a Európy.

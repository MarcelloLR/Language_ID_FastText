<CHAPTER ID="011-02">
2. Bangladéš (hlasovanie) 
<P>
Uznesenie o Bangladéši - Po hlasovaní o pozmeňujúcom a doplňujúcom návrhu číslo 2 k bodu odôvodnenia F:
<SPEAKER ID="164" NAME="Charles Tannock" AFFILIATION="PPE-DE">
Pán predsedajúci, prijali ste môj ústny dodatok, aby bolo doplnené meno tretieho bývalého predsedu vlády, pána Moududa Ahmeda, do pôvodného textu? Mal som ísť prvý. Bola to technická úprava. Nie som si istý, či to hlasovací poriadok vylučuje, ale z môjho pohľadu som mal ja byť prvý a potom malo nasledovať hlasovanie po častiach.
<SPEAKER ID="165" NAME="Predsedajúci">
Pán Tannock, podľa informácií rokovacej služby bol váš ústny pozmeňujúci a doplňujúci návrh predložený pre prípad, že by bol pozmeňujúci a doplňujúci návrh číslo 2 zamietnutý. Pozmeňujúci a doplňujúci návrh číslo 2 bol však prijatý. Preto, v princípe, váš pozmeňujúci a doplňujúci návrh prepadá. Ak majú po tom, čo som povedal, poslanci pocit, že môžeme pridať meno pána Moududa Ahmeda na zoznam v bode odôvodnenia F, nemám námietky.
<P>
Sú nejaké námietky proti tomuto ústnemu pozmeňujúcemu a doplňujúcemu návrhu?
<P>
(Parlament súhlasil s prijatím ústneho pozmeňujúceho a doplňujúceho návrhu)

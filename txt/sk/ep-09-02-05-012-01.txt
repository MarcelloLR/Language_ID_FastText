<CHAPTER ID="012-01">
1. Situácia na Srí Lanke (hlasovanie) 
<P>
Pred hlasovaním o odseku 2:
<SPEAKER ID="242" NAME="Manuel Medina Ortega" LANGUAGE="ES">
Zúčastnil som sa na dnešnej schôdzi, ale na základe rozhodnutia Skupiny socialistov v Európskom parlamente nebudem hlasovať. Som však prítomný.
<SPEAKER ID="243" NAME="Charles Tannock">
autor. - Vážená pani predsedajúca, žiadam o zmenu na poslednú chvíľu v znení ústneho pozmeňujúceho a doplňujúceho návrhu, ak to Parlament umožní, pretože teraz sa nám podarilo zistiť, aký zmätok je v spoločnom uznesení.
<P>
Text pôvodne znel "obdobie bez paľby", čo nám však nedávalo zmysel, a preto sme ho zmenili na "zastavenie paľby". Teraz vychádza najavo, že v oficiálnom texte vyhlásenia spolupredsedajúcich krajín, ktoré zahŕňa Európsku úniu, je použité znenie, ktoré je zvláštne, ale napriek tomu ho písomne používajú - obdobie "zákazu paľby". Mohli by sme teda zmeniť výraz "bez paľby" na "zákaz paľby" a nie na "zastavenie paľby", keďže to by zohľadnilo oficiálny text spolupredsedajúcich krajín?
<SPEAKER ID="244" NAME="Marios Matsakis" AFFILIATION="ALDE">
Vážená pani predsedajúca, domnievam sa, že je tu ešte niečo celkom iné, o čom by nám mal pán Tannock pred hlasovaním povedať. Je tu aj ďalšia malá zmena.
<SPEAKER ID="245" NAME="Charles Tannock  " AFFILIATION="PPE-DE">
autor. - Vážená pani predsedajúca, ide o zahrnutie slova "humanitárna" pomoc, ktoré má len ujasniť, o akom druhu pomoci hovoríme.
<P>
Dôležité je ale vyjadriť sa k výrazu "obdobie zákazu paľby", ktorý sa nachádza v znení vyhlásenia spolupredsedajúcich krajín.
<SPEAKER ID="246" NAME="Raül Romeva i Rueda" LANGUAGE="ES">
Áno, niečo na tom je, len neviem, či to je, alebo nie je nedorozumenie. Teoreticky by verzia, ktorú máme z ústneho pozmeňujúceho a doplňujúceho návrhu, mala znieť "zastavenie paľby" a nie "bez paľby". Je to tak alebo som to zle pochopil?
<P>
Text by mal znieť "zastavenie paľby".
<SPEAKER ID="247" NAME="Charles Tannock">
autor. - Vážená pani predsedajúca, práve som si uvedomil, že poradie, v akom boli pozmeňujúce a doplňujúce návrhy na zozname hlasovania vytlačené, zapríčinilo, že som práve prečítal ústny pozmeňujúci a doplňujúci návrh k odôvodneniu K. Ospravedlňujem sa za tento zmätok, ale v skutočnosti práve predkladáme pozmeňujúci a doplňujúci návrh k odseku 2. Tým sa dá vysvetliť, prečo došlo k určitej nejasnosti. Mohli by sme zmeniť poradie na zozname hlasovania? Veľmi sa ospravedlňujem, ale naozaj mám veci na zozname v nesprávnom poradí. Prečítal som práve zmenu, ktorú som chcel urobiť k odôvodneniu K, a nie k odseku 2, takže o nej budeme ďalej hlasovať. Veľmi sa ospravedlňujem za tento zmätok.
<P>
Pozmeňujúci a doplňujúci návrh k odseku 2, ktorý by mal byť ten, ktorý sme minule prijali, znie: "domnieva sa, že vojenské víťazstvo nad hnutím LTTE podľa predstavy vlády Srí Lanky nevyrieši potrebu nájdenia politického riešenia, ktoré prinesie trvalý mier". Tak je to napísané na zozname hlasovania.
<SPEAKER ID="249" NAME="Marios Matsakis" AFFILIATION="ALDE">
Vážená pani predsedajúca, aby sme správne postupovali, myslím, že by sme teraz mali hlasovať o odôvodnení K.
<SPEAKER ID="251" NAME="Charles Tannock">
autor. - Vážená pani predsedajúca, teraz to správne zopakujem pre pána Romeva i Rueda.
<P>
Ústne zmenené a doplnené odôvodnenie K teraz znie takto: "keďže spolupredsedajúce krajiny konferencie v Tokiu spoločne vyzvali vládu Srí Lanky a hnutie LTTE, aby vyhlásili zastavenie paľby, ktoré by umožnilo evakuáciu chorých a zranených osôb a poskytnutie humanitárnej pomoci civilistom."

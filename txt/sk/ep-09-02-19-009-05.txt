<CHAPTER ID="009-05">
5. Financovanie iných činností než oficiálnej rozvojovej pomoci v krajinách, na ktoré sa vzťahuje nariadenie (ES) č. 1905/2006 (
<P>
- Pred začiatkom hlasovania:
<SPEAKER ID="108" NAME="Thijs Berman">
spravodajca. - Vážená pani predsedajúca, rád by som vrátil túto správu späť do výboru na základe článku 168 ods. 2. Tento demokraticky zvolený Parlament i Európska komisia vidia potrebu zastrešiť niektoré skromné formy spolupráce medzi EÚ a rozvojovými krajinami, kroky, ktoré možno neslúžia výlučne na zmiernenie chudoby, ako napríklad rôzne občasné výmenné programy medzi univerzitami.
<P>
Rozpočet pre rozvoj nepočíta s takouto formou spolupráce, no niektorí poslanci trvajú na použití právneho základu, ktorý by nás viedol k financovaniu týchto krokov z rozvojového rozpočtu. Práve tomu sa však snažíme v tejto správe zabrániť.
<P>
Nedosiahli sme dohodu. Ak prijmeme pozmeňujúci a doplňujúci návrh č. 1, táto správa sa stane nezrozumiteľnou a bude v rozpore so záujmami najchudobnejších ľudí na svete. Preto navrhujem, aby sme túto správu vrátili späť do Výboru pre rozvoj, aby ju odsúhlasil na právnom základe, ktorý má podporu jasnej väčšiny Parlamentu.
<SPEAKER ID="109" NAME="Michael Gahler" AFFILIATION="PPE-DE">
(DE) Vážená pani predsedajúca, skutočne sú tu rozdiely vo výklade. Právny výklad Výboru pre rozvoj je v protiklade s výkladom Výboru pre zahraničné veci, Výboru pre právne veci a Výboru pre vnútorný trh, a je tiež v protiklade s právnym výkladom právnych služieb nášho Parlamentu či judikatúry Európskeho súdneho dvora a názorom Rady a Komisie, a preto väčšina z nás trvá na použití právneho základu navrhnutého v tomto pozmeňujúcom a doplňujúcom návrhu.
<P>
Preto žiadam, aby bol návrh na pridelenie správy späť do výboru stiahnutý. Pokiaľ ide o podstatu správy, neexistujú žiadne názorové rozdiely. Na jej základe sa zhodneme, rozchádzame sa len vo veci právneho výkladu, a pridelenie správy späť do výboru tieto rozpory nevyrieši.
<SPEAKER ID="110" NAME="Ana Maria Gomes" AFFILIATION="PSE">
Vážená pani predsedajúca, rada by som podporila pána spravodajcu. Vzhľadom na našu včerajšiu rozpravu a vo svetle príspevku Komisie veľmi súhlasím s tým, že potrebujeme viac diskutovať a potrebujeme nájsť vhodný právny základ pre kroky, ktoré nespadajú úplne do oblasti oficiálnej rozvojovej pomoci (ORP) - napriek tomu sú však veľmi dôležité pre rozvoj spolupráce s rozvojovými krajinami - a preto nespadajú pod iné nástroje na spoluprácu s priemyselnými krajinami, ani pod súčasný nástroj rozvojovej spolupráce (DCI).
<P>
Rovnako je veľmi dôležité zmraziť finančné prostriedky plánované pre DCI na spoluprácu v súlade s kritériami ORP, preto podporujem nášho kolegu pána Bermana v jeho žiadosti o viac času na zváženie.

<CHAPTER ID="011">
Oficiálne privítanie
<SPEAKER ID="022" NAME="Predseda">
Chcel by som vám oznámiť niečo mimoriadne. Dovoľte mi srdečne privítať delegáciu z Panafrického parlamentu, ktorú vedie jeho podpredsedníčka pani Mugyenyiová. Táto delegácia je prítomná na našom zasadnutí. Privítajme ich, prosím.
<P>
(potlesk)
<P>
Druhá podpredsedníčka Panafrického parlamentu a vedúca delegácie pre vzťahy s Európskym parlamentom. Naše parlamenty spolu úzko spolupracujú, preto nás veľmi teší, že ste tu dnes s nami.
<P>
Chcel by som využiť túto príležitosť, aby som sa vám poďakoval za pozvanie vystúpiť na zasadnutí Panafrického parlamentu, ktoré sa uskutoční o tri týždne. Žiaľ, nebudem sa ho môcť zúčastniť, ale pri tejto príležitosti vám pošlem list. Som presvedčený, že ešte budeme mať príležitosť, aby sme sa znova stretli.
<P>
Ešte raz vás všetkých srdečne vítam.

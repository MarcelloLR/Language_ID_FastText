<CHAPTER ID="006-02">
2. Výzvy v súvislosti s kolektívnymi zmluvami v EÚ (
<P>
Pred začiatkom hlasovania:
<SPEAKER ID="124" NAME="Jacek Protasiewicz" LANGUAGE="PL">
Vážený pán predsedajúci, rád by som vás informoval, že po včerajšej diskusii počas schôdze našej Skupiny Európskej ľudovej strany (kresťanských demokratov) a Európskych demokratov (PPE-DE) sme ako skupina stiahli tri pozmeňujúce a doplňujúce návrhy: Pozmeňujúci a doplňujúci návrh č. 6 k odseku 9, pozmeňujúci a doplňujúci návrh č. 8 k odseku 15 a pozmeňujúci a doplňujúci návrh č. 10 k odseku 24. S radosťou vás môžem informovať, že tieto tri pozmeňujúce a doplňujúce návrhy boli stiahnuté.
<P>
Po hlasovaní:
<SPEAKER ID="126" NAME="Emilio Menéndez del Valle" AFFILIATION="PSE">
(ES) Vážený pán predsedajúci, pri všetkej úcte musím predniesť nasledujúcu pripomienku.
<P>
Po veľmi náležitom a citlivom prejave o Aliancii civilizácií, ktorý predniesol predstaviteľ OSN, ste pokračovali v schôdzi slovami - možno ich máte poruke -, ktoré zneli viac-menej takto:
<P>
"Dobre, a teraz, po prejave o Aliancii civilizácií, sa musíme vrátiť na zem."
<P>
Vážený pán predsedajúci, musím, žiaľ, povedať, že vaša poznámka nebola v súlade s parlamentnou zdvorilosťou a bola nevhodná vo vašom postavení ako predsedajúceho.
<SPEAKER ID="127" NAME="Predsedajúci">
Musíte si uvedomiť, že jednou z právomocí predsedajúceho - a moji kolegovia podpredsedovia to často robia - je neškodne komentovať udalosti v Parlamente. Tieto komentáre musíte chápať v kontexte ich obsahu a zámeru.
<P>
Môžem vás ubezpečiť, vážený pán poslanec, že môj zámer bol úplne pozitívny.
<P>
Ak však vy alebo iní poslanci považujete túto nevinnú a benevolentnú poznámku za rušivú, považujte ju za odvolanú.

<CHAPTER ID="008-05">
5. Rozšírenie rozsahu pôsobnosti nariadenia o profesionálnej cezhraničnej preprave eurovej hotovosti cestnou dopravou medzi členskými štátmi eurozóny (
<SPEAKER ID="124" NAME="Sophie Auconie" LANGUAGE="FR">
Ako spravodajkyňa a v mene politických skupín, ktoré sa názorovo zhodujú, žiadam, aby sa hlasovanie o dvoch správach o preprave hotovosti odložilo. Hovorím o správe, o ktorej teraz diskutujeme, a o správe, o ktorej sa bude hlasovať ako o piatej v poradí po tejto.
<P>
Toto odloženie opodstatňujú procedurálne dôvody a jeho účelom je zabezpečiť čo najlepšiu spoluprácu s Komisiou a Radou. Preto vás vyzývam, aby ste hlasovali za odloženie hlasovania o tejto správe a o správe, ktorá je piatym bodom po nej.
<SPEAKER ID="125" NAME="Predseda">
Teraz požiadam o dve vyjadrenia. Požiadam o vyjadrenie osoby, ktorá by rada podporila tento návrh. Pani Bowlesová, máte slovo.
<SPEAKER ID="126" NAME="Sharon Bowles">
predsedníčka Výboru pre hospodárske a menové veci. - Chcela by som vysvetliť, že výbor požiadal o odloženie hlasovania, lebo došlo k porušeniu postupu. Odôvodnenie, ktoré bolo odsúhlasené v rámci písomného postupu trialógu - a o ktorom preto nemožno pochybovať -, bolo odstránené zo znenia predloženého Výborom stálych predstaviteľov. Okrem toho nám povedali, že právne služby Komisie nebudú súhlasiť so znením, ktoré nie je v úplnom súlade so vzájomnou dohodou, hoci vzájomná dohoda nie je právne záväzná.
<P>
Túto jednostrannú zmenu nemôžeme v žiadnom prípade akceptovať ako precedens, preto nebudeme hlasovať, kým sa táto vec nevyrieši. Nemôžeme dovoliť, aby medziinštitucionálne dohody, vzájomné dohody alebo čokoľvek iné obmedzovalo právomoc tohto Parlamentu, ktorá nám bola zverená zmluvou, a preto nemôžeme dovoliť, aby sa s týmto textom pokračovalo ďalej. Než budeme pokračovať, mali by sme si všetci uvedomiť, že sa to nemôže zopakovať.
<SPEAKER ID="127" NAME="Francesco Enrico Speroni" AFFILIATION="EFD">
(IT) Nie som proti návrhu ako takému, ale keďže program práce na celý týždeň schvaľujeme v pondelok popoludní, zaujímalo by ma, prečo nebol tento návrh na odloženie predložený včera, ale až teraz tesne pred hlasovaním.

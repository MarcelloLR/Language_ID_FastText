<CHAPTER ID="006">
Oficiálne privítanie
<SPEAKER ID="073" NAME="Predsedajúca">
Vážení kolegovia a kolegyne, som rada, že vám môžem oznámiť, že členovia delegácie poslancov a ostatní návštevníci z Veľkého štátneho churalu (parlament) Mongolska a mongolská misia v Európskej únii sa práve posadili v galérii pre významných návštevníkov. Som veľmi rada, že ich tu dnes môžem oficiálne privítať.
<P>
(potlesk)
<P>
Členovia delegácie sú v Bruseli so svojimi partnermi z Európskeho parlamentu pri príležitosti 7. medziparlamentného stretnutia Európska únia - Mongolsko. Toto stretnutie posilnilo dôležitý a rastúci vzťah medzi Európskym parlamentom a mongolským parlamentom. Návštevníci mali tiež možnosť priamo vidieť fungovanie nášho Parlamentu. Delegácii želám počas zostávajúcej časti ich pobytu v Európskej únii všetko dobré.

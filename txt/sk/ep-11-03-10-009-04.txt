<CHAPTER ID="009-04">
4. 16. zasadnutie Rady OSN pre ľudské práva (Ženeva, 28. februára - 25. marca 2011) (
<SPEAKER ID="139" NAME="Heidi Hautala">
predsedníčka Podvýboru pre ľudské práva. - Mám veľmi dobré správy z oblasti ľudských práv. Kandidát na Sacharovovu cenu Haisam al-Málih, 80-ročný sýrsky právnik pre oblasť ľudských práv, dostal pred dvoma dňami milosť a bol prepustený. Je to úžasný príklad toho, ako Európsky parlament môže presadzovať dodržiavanie ľudských práv.
<P>
Teraz, keď je opäť na slobode, chce Haisam al-Málih, plný elánu, pomáhať v boji za prepustenie tisícov politických väzňov v Sýrii.
<P>
(hlasný potlesk)
<SPEAKER ID="140" NAME="Predseda">
Ďakujem vám za túto správu. Určite nás veľmi povzbudí v našej práci.
<P>
Pred hlasovaním o odseku 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Chcel by som len povedať, že keď ste dávali hlasovať o odseku 8 pôvodného textu, francúzsky preklad uvádzal, že ide o odsek 19. Došlo teda k nedorozumeniu v súvislosti s pokynmi na hlasovanie.
<SPEAKER ID="142" NAME="Predseda">
Budeme sa tým zaoberať. Ďakujem vám za poznámku.
<SPEAKER ID="144" NAME="Fiona Hall" AFFILIATION="ALDE">
Chcela by som len využiť príležitosť a poďakovať 400 kolegom z celého Parlamentu, ktorí podpísali písomné vyhlásenie 81. Chcem tiež poďakovať svojim spolupracovníkom za ich usilovnú prácu a službám, ktoré sa zaoberajú písomnými vyhláseniami, za ich podporu, ale predovšetkým by som chcela poďakovať aktivistom, ktorých odhodlanie to celé umožnilo.
<P>
Som hrdá, že som členkou Parlamentu, v ktorom je možné, aby bežní občania prišli a hovorili o svojom probléme, pričom poslanci EP ich počúvajú a nechajú sa presvedčiť. To je demokracia vo svojej najlepšej forme a ukazuje to, že Európsky parlament nie je svojim ľuďom vzdialený.

<CHAPTER ID="005-01">
1. Rámcová dohoda o vzťahoch medzi Európskym parlamentom a Komisiou (
<P>
- Pred začiatkom hlasovania:
<SPEAKER ID="086" NAME="José Manuel Barroso">
predseda Komisie. - Vážený pán predseda, pred niekoľkými mesiacmi som vo svojich politických usmerneniach aj tu na schôdzi navrhol, aby sme posunuli toto osobitné partnerstvo medzi Parlamentom a Komisiou na novú úroveň. Okrem toho som navrhol posilnenie a rozvoj našich vzťahov v pozitívnom zmysle s cieľom zohľadniť novú zmluvu, ako aj náš jednotný cieľ formovať Európu spoločne.
<P>
V uplynulých týždňoch sme dôkladne diskutovali o revízii rámcovej dohody s rokovacím tímom vedeným pánom Lehnem, ktorého ste menovali. Dovoľte mi, aby som pri tejto príležitosti všetkým poďakoval za veľmi intenzívne diskusie, ale aj za ich konštruktívny prístup.
<P>
Som veľmi spokojný s tým, že sme sa zhodli na zásadách, ktorými sa bude riadiť naše partnerstvo v nasledujúcich rokoch. Mali by posilniť našu spoluprácu pri plnom rešpektovaní inštitucionálnej rovnováhy zavedenej zmluvami.
<P>
Ako predseda Európskej komisie budem podporovať zásady uvedené v uznesení, ktoré ste práve prijali. Budem sa nimi riadiť pri formovaní stanoviska nového kolégia v súvislosti s revíziou plného znenia rámcovej dohody.
<P>
Verím, že prijatie tohto uznesenia takou pôsobivou väčšinou tohto Parlamentu je výborný základ pre posilnenie našich vzťahov. Pokiaľ ide o otázky, ktoré znepokojujú nielen naše dve inštitúcie, ale aj Radu, úprimne dúfam, že Rada sa k nám pripojí v tomto spoločnom úsilí zlepšiť prácu všetkých inštitúcií v prospech Európy.
<P>
Ak dnes neskôr schválite nové kolégium, požiadam designovaného podpredsedu pána Šefčoviča, aby za Komisiu viedol rokovania týkajúce sa revízie rámcovej dohody. Chcel by som vás uistiť, že pán Šefčovič sa bude usilovať rovnako ako ja, a som si istý, že ako aj celé nové kolégium, o efektívny a rýchly priebeh rokovaní.
<SPEAKER ID="087" NAME="Predseda">
Ďakujem vám, pán predseda Barroso, za váš veľmi pozitívny prístup k našim rokovaniam. Za nás všetkých by som sa chcel poďakovať našej rokovacej skupine, ktorú vedie pán Lehne, ako aj všetkým kolegom, ktorí k rokovaniam pristupovali s takým odhodlaním.
<P>
(potlesk)
<P>
Zatiaľ nemáme legislatívnu iniciatívu založenú na Lisabonskej zmluve, ale bola nám sľúbená odpoveď na naše očakávania od Komisie. Máme nielen hodinu otázok s predsedom Európskej komisie, ale aj hodinu otázok s komisármi, pozvanie od predsedu Európskej komisie predsedovi Európskeho parlamentu a kolégiu komisárov, ako aj našu spoločnú spoluprácu s národnými parlamentmi, ktorá je veľmi dôležitá.
<P>
Uvažujeme o pravidle subsidiarity; potrebujeme hodnotenie vplyvu na jeho zdokonalenie, pokiaľ je to možné, a tiež dúfame, že z tohto hľadiska bude oveľa dôraznejšie, než bolo pôvodne v našej dohode. Ešte nám všetkým zostáva pevne veriť, že v budúcnosti budeme môcť urobiť všetko, čo je potrebné pre našich občanov.
<P>
(Rokovanie bolo prerušené o 12.10 hod. a pokračovalo o 13.30 hod.)

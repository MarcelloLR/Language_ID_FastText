<CHAPTER ID="008">
Vysvetlenia hlasovania
<SPEAKER ID="120" NAME="Andreas Mölzer  " AFFILIATION="ITS">
písomne. - (DE) Aj keď sa Bulharsku a Rumunsku podarilo dosiahnuť pristúpenie k Európskemu hospodárskemu priestoru, Brusel pravdepodobne prekvapuje nedostatočný pokrok v boji proti organizovanému zločinu a korupcii. Sú to však rozšírené problémy, ktoré vyplývajú zo sociálneho a politického vývoja v postkomunistických krajinách. Verejnosť je znepokojená anonymitou a ľahostajnosťou kapitalizmu a uchyľuje sa k známym a osvedčeným sieťam.
<P>
To opäť dokazuje, že sociálnu transformáciu nemožno prikázať zvonka: to sa Spojené štáty usilujú dosiahnuť svojimi agresívnymi vojnami, kým EÚ používa vyhliadku na "pristúpenie". Skutočnosťou je, že pristúpenie stráca svoju účinnosť a akúkoľvek možnosť uplatňovať vplyv, hneď ako krajiny vstúpia do "klubu", a preto Európska únia nesmie opakovať túto chybu v prípade Turecka.
<SPEAKER ID="122" NAME="Czesław Adam Siekierski" AFFILIATION="PPE-DE">
(PL) Pán predsedajúci, rád by som povedal niečo o správe pani Kudryckej o uzatvorení dohody medzi Európskym spoločenstvom a Ukrajinou o zjednodušení postupu pri vydávaní krátkodobých víz. Táto vec je mimoriadne dôležitá pre vzťahy medzi Poľskom a Ukrajinou, dvomi krajinami a národmi, ktoré po stáročia spájajú historické putá. Opatrenie nevyhnutné na zavedenie dôležitých jednoduchších postupov pri vydávaní víz pre našich ukrajinských priateľov by sa malo uskutočniť čo najskôr, najmä pokiaľ ide o mladých ľudí, študentov, akademikov a sezónnych pracovníkov.
<P>
Z dlhodobého hľadiska by sme sa mali usilovať o zavedenie bezvízového cestovného režimu. To má osobitný význam pre vybudovanie základov integrácie Ukrajiny do Európskej únie v budúcnosti. Únia musí podporovať rozvoj demokracie na Ukrajine, pomáhať pri vzniku občianskej spoločnosti a zjednodušovať kontakt medzi našimi občanmi.
<SPEAKER ID="123" NAME="Pedro Guerreiro  " AFFILIATION="GUE/NGL">
písomne. - (PT) Táto dohoda medzi Európskym spoločenstvom a Ukrajinou o zjednodušení postupu pri vydávaní krátkodobých víz má byť podpísaná zároveň s dohodou o readmisii osôb, pretože tieto dve dohody sú "vzájomne podmienené".
<P>
Ako bolo uvedené, tieto dohody sú súčasťou boja Európskej únie proti nelegálnej imigrácii a jeho nástrojov. Správa výslovne prijíma odporúčanie, že "ES a najmä Európska komisia musí poskytnúť Ukrajine primeranú technickú a finančnú pomoc na dosiahnutie vysokej úrovne plnenia readmisnej dohody". V tejto súvislosti sme však kritickí.
<P>
Aj napriek dohode, ktorá zavádza prísne lehoty na spracovanie žiadostí, určuje výhodnejšie poplatky za víza vrátane úplného oslobodenia od poplatkov pre niektoré "kategórie osôb" (?) a v mnohých prípadoch umožňuje zjednodušený postup, je to menej než bolo požadované a než chcú tisíce ukrajinských občanov.
<P>
Spravodajcovia si neuvedomili, že je nevyhnutné účinne vykonávať opatrenia, ktoré majú zjednodušiť postup pri vydávaní víz pre širšie skupiny ukrajinskej spoločnosti alebo i nediskriminačný režim oslobodenia od víz, ktorý Ukrajina poskytuje občanom rôznych štátov Európskej únie.
<P>
Preto sme podľa toho hlasovali.
<SPEAKER ID="125" NAME="Andreas Mölzer  " AFFILIATION="ITS">
písomne. - (DE) Európska únia príliš dlho poskytuje pomoc krajinám na celom svete a túto finančnú pomoc nepodmieňuje readmisiou nelegálnych imigrantov. Tým sa zhoršil príliv nelegálnych hospodárskych imigrantov do krajín určenia bez akéhokoľvek vzdelania alebo vyhliadok do budúcnosti. Zároveň sa vyskytovali rôzne škandály, pri ktorých do Európskej únie vstupovalo mnoho ľudí pod zámienkou cestovného ruchu a rýchlo sa strácalo v sektore nízkych miezd Európskej únie, čo malo vo veľkej miere ničivý vplyv na pracovné miesta. Je najvyšší čas, aby sa doložky o readmisii osôb stali pevnou súčasťou dohôd. V každom prípade je nevyhnutné odstrániť i možnosti zmiznutia v anonymite našich mestských aglomerácií.
<P>
Je nevyhnutné dôkladne sa zaoberať narastajúcim trendom zriaďovania vízových stredísk, ktoré sa potom zatvárajú pre nedostatok žiadostí. Tento postup nesmie nikdy spôsobovať situácie svojvoľného vydávania víz len preto, aby sa zabránilo uvedenému zatváraniu.
<SPEAKER ID="127" NAME="Pedro Guerreiro  " AFFILIATION="GUE/NGL">
písomne. - (PT) Táto dohoda medzi Európskym spoločenstvom a Moldavskou republikou o zjednodušení postupu pri vydávaní krátkodobých víz má byť podpísaná zároveň s dohodou o readmisii osôb, pretože tieto dve dohody sú "vzájomne podmienené".
<P>
Aj napriek dohode, ktorá zavádza prísne lehoty na spracovanie žiadostí, určuje výhodnejšie poplatky za víza vrátane úplného oslobodenia od poplatkov u niektorých "kategórií osôb" (?) (ako napríklad členov oficiálnych delegácií, podnikateľov, novinárov, účastníkov vedeckých, kultúrnych a športových podujatí, študentov, účastníkov výmenných programov, blízkych príbuzných, zástupcov občianskej spoločnosti, osoby cestujúce zo zdravotných dôvodov) a v mnohých prípadoch umožňuje zjednodušený postup, je to menej než sa požadovalo a než chcú tisíce moldavských občanov. Je nevyhnutné účinne vykonávať opatrenia, ktorých cieľom je zjednodušiť postup pri vydávaní víz pre širšie skupiny moldavskej spoločnosti alebo aj nediskriminačný režim oslobodenia od víz, ktorý Moldavsko poskytuje občanom rôznych štátov Európskej únie.
<P>
Okrem toho tieto dohody patria do politík Spoločenstva v oblasti prisťahovalectva a schengenskej oblasti, ktoré obsahujú nástroje na zachovávanie biometrických údajov.
<P>
Preto sme podľa toho hlasovali.
<SPEAKER ID="128" NAME="Adrian Severin  " AFFILIATION="PSE">
písomne - (RO) Rumunskí poslanci Európskeho parlamentu, členovia skupiny PSE, budú hlasovať proti alebo sa zdržia hlasovania o dohode medzi Európskym spoločenstvom a Moldavskou republikou o zjednodušení postupu pri vydávaní krátkodobých víz. Neznamená to však nesúhlas s obsahom uvedených dokumentov, ale s nepresnými pojmami, ktoré sú v nich uvedené a ktoré zaviedol stalinský sovietsky režim, aby odôvodnil myšlienku existencie moldavčiny ako jazyka odlišného od rumunčiny. Odkaz na moldavčinu je pre uvedených poslancov Európskeho parlamentu naďalej neplatný.
<SPEAKER ID="130" NAME="Ryszard Czarnecki" AFFILIATION="UEN">
(PL) Pán predsedajúci, už som predložil svoje stanovisko. Týka sa vysvetlenia môjho hlasovania o správe o službách digitálnej interaktívnej televízie, ktorú predložil pán Weber. Rád by som povedal, že v tomto dokumente je veľmi zaujímavá časť, v ktorej sa uvádza, že je potrebné verejné audiovizuálne služby podporiť, nie oslabiť. Hlasoval som za správu, pretože kandidát na funkciu predsedu vlády v mojej krajine nedávno vyhlásil, že verejná televízia by mala byť oslabená. Teší ma, že Európsky parlament sa v tejto súvislosti vyslovuje jasne a hovorí, že verejnú televíziu a verejné audiovizuálne služby je potrebné podporiť.
<SPEAKER ID="131" NAME="Hélène Goudin  " AFFILIATION="IND/DEM">
písomne - (SV) So všetkou úctou k danej otázke by som chcela poukázať na skutočnosť, že ide o správu, bez ktorej by sa Európska únia mohla zaobísť. Európsky parlament by sa mal zaoberať problémami v menšej oblasti a nemal by vydávať stanoviská ku každej veci na svete.
<P>
Výbor Európskeho parlamentu pre kultúru a vzdelávanie by sa mal zrušiť, pretože sa zaoberá otázkami, ktoré nepatria do oblasti spolupráce v rámci Európskej únie. Výbor väčšinou vytvára správy, ktoré navrhujú, aby Únia vstupovala do podrobných oblastí, pre ktoré nemá právomoc, a zavádzala v nich reguláciu.
<P>
V rámci súčasného rámca spolupráce Európskej únie majú členské štáty výhradnú zodpovednosť za organizáciu a vzdelávanie. Kultúrna oblasť je tiež vecou členských štátov a Únia sa v súčasnosti zapája do veľmi obmedzenej spolupráce týkajúcej sa rôznych kultúrnych programov.
<P>
Preto existencia Výboru pre kultúru a vzdelávanie nie je opodstatnená.
<SPEAKER ID="132" NAME="David Martin  " AFFILIATION="PSE">
písomne. - Hlasoval som za túto správu. Podporujem využívanie interaktívnej digitálnej televíznej technológie v prospech európskych občanov, s mnohými možnosťami. Správa zdôrazňuje význam prechodu z analógového vysielania, ktoré sa uskutočňuje v Spojenom kráľovstve, ale v niektorých iných členských štátoch Európskej únie zaostáva.
<SPEAKER ID="133" NAME="Joseph Muscat  " LANGUAGE="MT">
Rád by som využil príležitosť, ktorú ponúka táto diskusia, aby som oficiálne vyjadril svoje sklamanie zo spôsobu, akým sa vyvíja digitálna televízia na Malte.
<P>
Je nevyhnutné dodržiavať určité základné zásady.
<P>
Po prvé, maltskí spotrebitelia by mali mať právo naďalej bez poplatku sledovať bezplatné vnútroštátne stanice.
<P>
V praxi to znamená, že všetci poskytovatelia služieb digitálneho televízneho vysielania by mali tieto programy vysielať bezplatne. Okrem toho by mal mať každý, kto si nekúpi digitálny prijímač od týchto spoločností, naďalej právo prijímať signál z týchto staníc.
<P>
Moja druhá poznámka sa týka interoperability jednotlivých platforiem, v prípade Malty digitálnej pozemnej a káblovej. Nedostatok interoperability v maltskom systéme spôsobuje, že spotrebitelia majú menší výber, pretože ak chcú využiť služby inej spoločnosti, musia si nainštalovať iný prijímač. Dúfam, že aktualizovaná politika príslušných úradov sa bude zaoberať týmito otázkami.
<SPEAKER ID="134" NAME="Andrzej Jan Szejna  " AFFILIATION="PSE">
písomne. - (PL) Pán Weber predložil veľmi zaujímavú správu o tom, čo je v súčasnosti sporným problémom. V súčasnom digitálnom prostredí sa v službách, sieťach a podnikových systémoch uskutočnili významné zmeny a spotrebitelia majú teraz k dispozícii veľký výber. Interoperabilita sa tak stala základným pojmom pre informačné a telekomunikačné siete.
<P>
Súhlasím s tým, že prioritou rozvoja trhu by mali byť potreby užívateľov. Preto je dôležité zamerať sa na divákov a umožniť im úplne informovaný výber, aby mohli skutočne využívať celý potenciál novej technológie.
<P>
Diskusia o interoperabilite sa týka najmä rozšírenia výberu, ktorý majú spotrebitelia k dispozícii v oblasti služieb interaktívnej televízie. Tento výber sa však prevažne týka skôr služieb, ktoré ponúkajú operátori, než vybavenia, a to hlavne preto, že môže mať rôzne formy a predplatitelia si môžu vybrať z rôznych platforiem na základe obsahu a dostupných služieb.
<P>
Súhlasím so spravodajcom, že je vhodné naďalej podporovať otvorené normy, ktoré vypracovali normalizačné orgány Európskej únie v súvislosti s prechodom na digitálne vysielanie a interoperabilitu služieb, a urýchliť tento krok prostredníctvom podpory európskych noriem digitálnej televízie v ďalších oblastiach sveta.
<SPEAKER ID="136" NAME="Jan Andersson, Göran Färm, Anna Hedh a Inger Segelström  " LANGUAGE="SV">
Domnievame sa, že pozmeňujúci a doplňujúci návrh Výboru pre rybné hospodárstvo neprináša k návrhu Komisie nič pozitívne, naopak, je krokom späť. Nemôžeme pristúpiť na obmedzenie transparentnosti, ktoré správa v podstate obsahuje.
<SPEAKER ID="137" NAME="Duarte Freitas  " AFFILIATION="PPE-DE">
písomne. - (PT) Cieľom návrhu Komisie, týkajúceho sa nového nariadenia Rady o zbere údajov v oblasti rybolovu, je vypracovať dlhodobé, dobre integrované regionálne výberové programy, ktoré budú obsahovať ekologické, hospodárske, environmentálne a sociálne údaje. Revízia nariadenia o zbere údajov má reagovať na nové požiadavky vyplývajúce z nevyhnutnosti prejsť na riadenie rybolovu (podľa flotily a zóny rybolovu, nie podľa stavu rýb) a na riadenie rybolovu založenom na prístupe zohľadňujúcom ekosystém.
<P>
Cieľom je zabezpečiť prístup, ktorý bude viac v súlade s rôznymi situáciami v oblasti rybolovu, ktoré vyžadujú rôzne stratégie riešenia spoločných problémov. Cieľom je tiež dosiahnuť vyššiu transparentnosť postupov, a tak zabezpečiť lepšie a výhodnejšie zaobchádzanie s údajmi o rybolove a ich využitie.
<P>
Táto správa Parlamentu má teda moju podporu.
<SPEAKER ID="138" NAME="Pedro Guerreiro  " AFFILIATION="GUE/NGL">
písomne. - (PT) Tento návrh má od roku 2008 nahradiť nariadenie Rady (ES) č. 1543/2000 z 29. júna 2000 ustanovujúce rámec Spoločenstva pre zber a správu údajov potrebných na výkon spoločnej politiky rybolovu.
<P>
Je potrebné zdôrazniť určité rozdiely medzi týmto návrhom a súčasným nariadením, napríklad: zaradenie nových druhov údajov, využitie prístupu viac zameraného na flotilu a rozlíšenie jednotlivých regiónov (zón rybolovu) a príprava národných trojročných programov.
<P>
Dnes prijatý text okrem iného spresňuje druh údajov, ku ktorým bude mať Komisia prístup, trvá na zabezpečení dôvernosti týchto údajov a stanovuje rôzne úrovne udeľovania sankcií podľa závažnosti neplnenia nového nariadenia zo strany členských štátov vrátane podmienenia finančného príspevku Spoločenstva tým, že členské štáty vypracujú národné programy. Požaduje tiež, aby Komisia jasne definovala pojmy "oficiálna žiadosť o údaje" a "nekompletný národný program".
<P>
Je nevyhnutné, aby sa každý členský štát sám rozhodol o prijímaní opatrení, ktoré zabezpečia riadne riadenie jeho rybolovných zdrojov (na základe spoľahlivých a čo najúplnejších údajov na účely vedeckého výskumu rybolovu). Túto právomoc každého členského štátu však neprijateľne spochybňuje "reformná" zmluva.
<SPEAKER ID="139" NAME="David Martin  " AFFILIATION="PSE">
písomne. - Hlasoval som za návrh Komisie o vytvorení rámca Spoločenstva pre zber, riadenie a používanie údajov v oblasti rybolovu a na podporu odborného poradenstva súvisiaceho so spoločnou politikou rybolovu. Je to nekonfliktná správa, ktorá by mala umožniť lepšie fungovanie spoločnej politiky rybolovu.
<SPEAKER ID="141" NAME="Glyn Ford  " AFFILIATION="PSE">
písomne. - Je len správne, že malé skupiny nemajú v tomto Parlamente neprimeraný vplyv. Rešpektujem právo na zabezpečenie rôznorodosti názorov v diskusii, nemalo by to však zasahovať do správy Parlamentu a iných technických otázok. Preto vítam toto zníženie počtu nezávislých poslancov na konferencii predsedov, kde malo pár poslancov doteraz vyššie zastúpenie ako politické skupiny s viac než 200 poslancami.
<SPEAKER ID="143" NAME="Karin Scheele" AFFILIATION="PSE">
(DE) Pán predsedajúci, to, čo som chcela povedať, som uviedla v zámere pri hlasovaní, aby som usporila čas pri hlasovaní. Teší ma, že Parlament túto správu prevažnou väčšinou prijal, pretože si uvedomujem, že v pracovných skupinách Rady sa uskutočnili veľmi náročné a intenzívne diskusie. Dnes z tohto Parlamentu vysielame jasný odkaz.
<P>
Správa nám poskytuje možnosť získať kvalitné štatistické údaje v oblasti verejného zdravia a bezpečnosti a ochrany zdravia pri práci. To bude nevyhnutný predpoklad mnohých politík, ktoré budeme v budúcnosti presadzovať.
<SPEAKER ID="144" NAME="Romano Maria La Russa" AFFILIATION="UEN">
(IT) Pán predsedajúci, dámy a páni, hovorím čiastočne ako budúci navrhovateľ stanoviska týkajúceho sa stratégie Spoločenstva v oblasti verejného zdravia a bezpečnosti a ochrany zdravia pri práci. Chcem ujasniť svoje stanovisko, ktoré je rozhodne v prospech navrhovaného nariadenia, ktoré má stanoviť právny rámec pre systematickú tvorbu štatistík v uvedenej oblasti. Rád by som využil túto príležitosť a zdôraznil, že je nevyhnutné využiť všetky iniciatívy, ktoré môžu pomôcť poskytnúť jasný obraz o situácii v Európe a v rôznych členských štátoch, aby na tomto základe mohli vykonávať svoje politiky, ktoré považujú za najvhodnejšie.
<P>
Preto je potrebné v rámci Európskej únie prijať celoeurópskejší prístup k pracovným úrazom, ktoré sú v niektorých krajinách skutočnou pohromou. Tento prístup musí prekročiť rámec súčasnej džentlmenskej dohody a zabezpečiť systematický zber údajov v pravidelných a vopred určených intervaloch. Tiež je potrebné zohľadniť štúdie a prieskumy Európskej agentúry pre bezpečnosť a ochranu zdravia pri práci a Európskej nadácie pre zlepšovanie životných a pracovných podmienok. Porovnateľné údaje spolu s výmenou osvedčených postupov a šírením výsledkov môžu byť samy osebe užitočné tým, že povzbudia krajiny, aby pracovali podľa najlepších postupov, ktoré sa už používajú niekde inde.
<SPEAKER ID="145" NAME="Ilda Figueiredo  " AFFILIATION="GUE/NGL">
písomne. - (PT) Komisia je povinná vypracovať štatistiku Spoločenstva prostredníctvom koordinácie nevyhnutnej harmonizácie štatistických informácií, zatiaľ čo členské štáty zbierajú údaje týkajúce sa napríklad definícií, premenných, členenia, dátumu a časových intervalov atď. Do rozpisu by sa malo uviesť hľadisko pohlavia, aby boli k dispozícii informácie týkajúce sa prípadných rozdielov na základe pohlavia.
<P>
Pokiaľ ide o bezpečnosť a ochranu zdravia pri práci, je tiež nevyhnutné zohľadniť štúdie a prieskumy Európskej agentúry pre bezpečnosť a ochranu zdravia pri práci a Európskej nadácie pre zlepšovanie životných a pracovných podmienok. Mimo Európy je nevyhnutné posilňovať spoluprácu s OSN, najmä s Medzinárodnou organizáciou práce a Svetovou zdravotníckou organizáciou.
<P>
Doplnkové financovanie verejného zdravia a zdravia a bezpečnosti na pracovisku sa bude poskytovať v rámci programu Spoločenstva v oblasti zamestnanosti a sociálnej solidarity (PROGRESS). V zásade by tu mala byť obsiahnutá finančná podpora na pomoc členským štátom na ďalšie budovanie vnútroštátnych kapacít s cieľom realizovať zlepšenia a používať nové nástroje zhromažďovania štatistických údajov.
<SPEAKER ID="146" NAME="Jules Maaten  " AFFILIATION="ALDE">
písomne. - (NL) Prenosné choroby, ktoré ohrozujú Európu, napríklad SARS a vtáčia chrípka, ukazujú, že na prevenciu prípadnej pandémie v Európe sú nevyhnutné ďalekosiahle európske opatrenia.
<P>
Na odvrátenie hrozby týchto chorôb nestačí jednostranné opatrenie členských štátov. Je nevyhnutný koordinovaný európsky plán, a preto je nevyhnutné určiť úroveň ochrany v členských štátoch.
<P>
Preto je nevyhnutné mať porovnateľné a aktualizované údaje na úrovni Spoločenstva týkajúce sa ochrany proti možným pandemickým a rozšíreným chorobám. Predovšetkým musíme brať do úvahy množstvo zásob protivírusových zdrojov a vakcín v členských štátoch.
<P>
Potešilo by ma, keby som vedel, že už existujú zásoby protivírusových zdrojov a vakcín. Bez nových právomocí sa Komisia bude musieť v prípade pandémie bezmocne prizerať.
<SPEAKER ID="148" NAME="Ian Hudghton  " AFFILIATION="Verts/ALE">
písomne. - Hlasoval som proti správe Jordany Cizeljovej o štatúte Zásobovacej agentúry Euratom. Domnievam sa, že agentúra by mala byť nezávislá od Euratomu, pretože úlohy týkajúce sa presadzovania jadrovej energie a jej kontroly by sa nemali spájať.
<P>
Jadrový priemysel ponúka riešenia energetických potrieb Európy. Európa sa musí usilovať viac využiť svoj potenciál obnoviteľných zdrojov a postupne znižovať potrebu jadrovej energie.
<SPEAKER ID="150" NAME="Ryszard Czarnecki" AFFILIATION="UEN">
(PL) Pán predsedajúci, chcel by som vysvetliť, prečo som o tomto veľmi dôležitom uznesení hlasoval tak, ako som hlasoval. Európsky parlament sa zaoberá otázkou, ktorá sa zvyčajne ignoruje. V jednotlivých členských štátoch Európskej únie klesá miera telesnej aktivity a šport sa považuje za ešte menej dôležitý, aj napriek svojej významnej sociálnej a kultúrnej úlohe. Preto som hlasoval za toto uznesenie s plným vedomím toho, čoho sa týka. Vítam postoj Parlamentu k tejto otázke.
<SPEAKER ID="151" NAME="Tomáš Zatloukal" AFFILIATION="PPE-DE">
(CS) Vážený pán predsedajúci, kolegyne, kolegovia, správu kolegu Schmitta o úlohe športu vo vzdelávaní som veľmi rád podporil najmä preto, že šport a telesná aktivita môžu výrazne prispieť k boju proti trendom, ktoré negatívne ovplyvňujú zdravie. Podporujem tiež modernizáciu aktivít v oblasti telovýchovy, najmä tých, ktoré sú zamerané na dosiahnutie rovnováhy medzi telesnými a duševnými aktivitami v školách. Podporujem investície do kvalitných športových zariadení a prijatie vhodných opatrení s cieľom sprístupniť športoviská a učebné plány v školách všetkým študentom vrátane študentov s telesným postihnutím. Vytvoríme tak podmienky, aby každý študent mal možnosť zapojiť sa do rôznych druhov športov. Ďalšími pozitívnymi krokmi sú zvýšenie počtu hodín telesnej výchovy na školách a právne uznanie inštitúcií a organizácií, ktoré prispievajú k lepšiemu začleneniu športových aktivít v školách a predškolských zariadeniach. Rád by som poďakoval kolegovi Schmittovi za veľmi dobre pripravenú správu.
<SPEAKER ID="152" NAME="Frank Vanhecke" AFFILIATION="ITS">
(NL) Pán predsedajúci, zdržal som sa hlasovania o správe pána Schmitta o úlohe športu vo vzdelávaní. Len do zápisu by som chcel uviesť, že, samozrejme, nie som proti športu vo vzdelávaní, ani proti tomu, aby školy poskytovali čo najvyšší počet hodín telesnej výchovy; môj názor je práve opačný.
<P>
Rozhodne si myslím, že učitelia telesnej výchovy by mali mať rovnaké postavenie ako ostatní učitelia.
<P>
Zdržal som sa, pretože sa domnievam, že šport a vzdelávanie, a určite aj vyučovanie telesnej výchovy všeobecne, musí rozhodne ostať v rámci právomoci jednotlivých členských štátov a že Európa nemusí riadiť každú oblasť.
<P>
Na tejto správe mi tiež prekáža, že sa v nej príliš často spomína multikultúrna spoločnosť a tzv. otázka rodovej rovnosti a až príliš sa dbá na politickú korektnosť, ktorej je v tejto správe príliš mnoho. Každý by mal robiť to, čo vie, a Európska únia by sa mala držať svojich oblastí právomocí.
<SPEAKER ID="153" NAME="Jan Andersson, Göran Färm, Anna Hedh a Inger Segelström  " LANGUAGE="SV">
My švédski sociálni demokrati sme sa rozhodli zdržať sa konečného hlasovania o správe. Dôvodom je skutočnosť, že táto správa sa zaoberá mnohými dôležitými aspektmi športu vo vzdelávaní, ale zároveň aj otázkami, ktoré sú, a naďalej by mali zostať vo vnútroštátnej právomoci.
<P>
Rozhodli sme sa hlasovať proti vyhláseniam v odsekoch 10, 24 a 47. Súhlasíme s názorom, že telesná výchova je dôležitá a že práca dobrovoľníkov je dôležitou súčasťou športového hnutia v Európe. Ale to, či by ste mali mať dve, tri alebo štyri hodiny telesnej výchovy týždenne nie je otázka, o ktorej by mala rozhodovať Európska únia.
<P>
Samozrejme, dôležité je tiež, aby sa neoddeliteľnou súčasťou osnov stala aj rovnosť žien a mužov a aby boli učitelia telesnej výchovy v tejto oblasti vzdelaní. Takisto súhlasíme s názorom, že koedukácia v oblasti športu je dobrá myšlienka, ani to však nie je vecou Európskej únie.
<P>
Chceli by sme však zdôrazniť, že súhlasíme s názorom, ktorý je vyjadrený v správe, že šport je dôležitý z niekoľkých dôvodov. Môže byť dôležitým prínosom v boji proti trendom, ktoré negatívne ovplyvňujú zdravie, napríklad proti obezite. Môže tiež prispieť k pridanej sociálnej hodnote pre spoločnosť všeobecne na základe svojho výchovného charakteru.
<SPEAKER ID="998" NAME="Derek Roland Clark a Jeffrey Titford  " AFFILIATION="IND/DEM">
písomne. - Strana nezávislosti Spojeného kráľovstva (UKIP) súhlasí s väčšími investíciami a účasťou v oblasti športu. Nemôžeme však súhlasiť s tým, aby bola telesná výchova povinná pre všetkých a aby Európska únia v Spojenom kráľovstve zrušila možnosť rodičov odmietnuť telesnú výchovu so zreteľom na skutočnosť, že mnoho skupín má proti športu náboženské alebo kultúrne námietky a že i niektoré deti so zdravotným postihnutím môžu byť fyzicky neschopné zúčastniť sa niektorých športov, aj keby si to samé priali. Povinná telesná výchova nie je otázkou Európskej únie, ale riaditeľov a správnych rád škôl. Európska únia rozhodne nemá v oblasti športu žiadne právomoci. UKIP víta chválu namáhavej práce dobrovoľníkov v oblasti športu, ale je presvedčená, že duch priateľskej súťaže znamená, že je potrebné vykonávať to na vnútroštátnej úrovni a nie na úrovni Európskej únie.
<SPEAKER ID="154" NAME="Ilda Figueiredo  " AFFILIATION="GUE/NGL">
písomne. - (PT) Ako sa uvádza v správe, je potrebné venovať plnú pozornosť športu v súvislosti s jeho sociálnymi a kultúrnymi aspektmi, i so vzdelávacími a sociálnymi hodnotami, ktoré šport prináša, ako je sebadisciplína, prekonávanie seba samého, solidarita, zdravá súťaživosť, rešpektovanie súpera, sociálne začlenenie, nesúhlas s akoukoľvek formou diskriminácie, kolektívny duch a tolerancia.
<P>
V našej multikultúrnej spoločnosti by šport mal byť neoddeliteľnou súčasťou formálneho i neformálneho vzdelávania vzhľadom na to, že štúdie ukázali, že pravidelná telesná aktivita zlepšuje duševnú aj telesnú pohodu, a zároveň pozitívne ovplyvňuje schopnosť učiť sa.
<P>
Preto súhlasíme s výzvou, aby členské štáty a príslušné orgány zabezpečili, že v školských a predškolských pedagogických programoch sa bude klásť väčší dôraz na rozvoj zdravia podnecovaním špecifických foriem telesných aktivít vhodných pre príslušnú vekovú skupinu a zvyšovaním povedomia v rámci klubov a združení, aby deti mohli napríklad začať s telesnou aktivitiou v čo najmladšom veku, aby prospela ich vývoju a zdraviu, a teda aby sa telesnej výchove zabezpečilo postavenie v súlade s profilom danej inštitúcie a zodpovedajúcou úrovňou štúdia.
<SPEAKER ID="155" NAME="Ian Hudghton  " AFFILIATION="Verts/ALE">
písomne. - Bezvýhradne podporujem správu pána Schmitta o úlohe športu vo vzdelávaní. Podpora účasti na športovej činnosti medzi mladými ľuďmi je nevyhnutná v mnohých smeroch; športová činnosť znamená pre obyvateľstvo nielen jasný zdravotný prínos, ale prispieva i k cieľom sociálneho začlenenia, posilňovania zmyslu pre spoločenstvo a vnútroštátnej a európskej súdržnosti.
<P>
Moja vlastná krajina, Škótsko, patrí medzi krajiny s najhoršími výsledkami v oblasti zdravia v Európe. Pozornosť obyvateľov si však získali nedávne škótske športové úspechy vrátane úspechu mesta Glasgow, ktoré získalo možnosť usporiadať britské športové hry Commonwealth Games v roku 2014. Musíme dúfať, že tieto úspechy budeme môcť pozitívne využiť a že Škótsko sa nebude považovať za "choré", ale bude v Európe príkladom toho, ako je možné využiť šport na dosiahnutie čo najvyššieho úžitku spoločenstva.
<SPEAKER ID="997" NAME="Genowefa Grabowska  " AFFILIATION="PSE">
písomne. - (PL) Hlasovala som za túto správu, pretože sa zaoberá otázkou, ktorá je mimoriadne dôležitá pre zdravie celej generácie mladých Európanov, a teda pre celý ich život.
<P>
Zvýšená marginalizácia telesnej výchovy v školských osnovách znamená, že čas vyhradený na telesnú výchovu v školách v členských štátoch Európskej únie sa postupne skracuje. Financovanie školských športových budov a zariadení všeobecne nie je dostatočné. Okrem toho je vybavenie nevyhnutné na vyučovanie telesnej výchovy v zlom stave. Takisto existujú obavy týkajúce sa kvality odbornej prípravy, ktorú absolvujú učitelia telesnej výchovy. Celková situácia sotva vzbudzuje dôveru. Preto by sme mali podporovať iniciatívu Európskeho parlamentu, ktorá chce dočasnú situáciu zmeniť.
<P>
Musíme veriť, že pozitívne účinky tejto iniciatívy budú viditeľné o niekoľko rokov. Zabezpečenie vyššieho počtu športových aktivít v školách nie je súčasťou snahy o dosiahnutie lepších výsledkov na súťažiach a budúcich olympijských hrách. Takto je možné tiež zabezpečiť, aby bola táto generácia mladých Európanov omnoho zdravšia, zdatnejšia a bez nadváhy, ako je to často v súčasnosti. Viem, o čom hovorím, pretože v mojej krajine, v Poľsku, sa prudko zvyšuje počet detí a mladých ľudí s obezitou alebo nadváhou. Chcela by som veriť, že úsilie Európskeho parlamentu, ktorý chce upozorniť na nedostatky európskeho vzdelávacieho systému v tomto smere, a jeho návrhy opravných opatrení prinesú dlhodobo pozitívne výsledky.
<SPEAKER ID="156" NAME="David Martin  " AFFILIATION="PSE">
písomne. - Hlasoval som za správu z vlastnej iniciatívy, ktorá vyzýva všetky členské štáty Európskej únie, aby požadovali zaradenie telesnej výchovy pre všetky deti v školskom veku. Podpora fyzickej aktivity medzi mladými ľuďmi prispeje k riešeniu problémov s obezitou a všeobecným nedostatkom zdatnosti spolu so všetkými vedľajšími zdravotnými problémami, ktoré postupne vyplývajú z nedostatočnej aktivity.
<SPEAKER ID="157" NAME="Luís Queiró  " AFFILIATION="PPE-DE">
písomne. - (PT) Úloha športu vo vzdelávaní je dôležitá z niekoľkých hľadísk. Ako príklad môžeme uviesť obezitu, ktorá v celej Európe narastá, najmä medzi mladými ľuďmi. To je znepokojujúca skutočnosť a veľký problém v oblasti verejného zdravia, ktorého následky budú títo ľudia cítiť po celý svoj život. Predovšetkým nemôžeme zabúdať, že títo ľudia budú mať zdravotné problémy po celý život, čo bude mať podstatný sociálny a hospodársky vplyv na organizáciu a budúcnosť našich spoločností.
<P>
Ďalšou dôležitou skutočnosťou sú dôkazy o tom, že čas určený na telesnú výchovu sa v celej EÚ postupne skracuje. Preto je jasné, že nárast fyzickej nečinnosti sa prejavil na znepokojujúcich údajoch, podľa ktorých v rámci celej EÚ 27 trpí nadváhou takmer jedno zo štyroch detí.
<P>
Hlasoval som za túto správu, ktorej cieľom je prispieť k zabezpečeniu prijatia pozitívnych opatrení na podporu zdravia budúcich generácií.
<SPEAKER ID="158" NAME="Frédérique Ries  " AFFILIATION="ALDE">
písomne. - (FR) Nevyhnutnosť podporovať európsku mládež, aby športovala, ešte nikdy nebola taká naliehavá ako v súčasnosti.
<P>
Dôvod je jednoduchý: vzhľadom na sedavý spôsob života, ktorým naše deti teraz žijú, musíme poskytnúť alternatívu k rýchlym občerstveniam a hracím konzolám a musíme to urobiť rýchlo.
<P>
Preto úplne súhlasím s vyjadrením pána Schmitta v jeho správe z vlastnej iniciatívy, podľa ktorého požaduje viac povinnej telesnej výchovy na základných a stredných školách. Je to vyjadrenie, ktoré zasahuje cieľ ako dvojitá povzbudzujúca injekcia.
<P>
Dvojitá preto, že, po prvé, škola je prirodzeným miestom, kde možno najmladším členom našej spoločnosti vštepiť dôležité spoločenské hodnoty ako čestnosť, solidaritu, tímového ducha, toleranciu a "fair play". To sú tiež hodnoty, ktoré sa musia uplatňovať aj v rodinnom kruhu, pretože to má zásadný význam.
<P>
Po druhé, vzhľadom na dvojitú hrozbu, ktorej v súčasnosti čelíme, najmä na problém verejného zdravia súvisiaci s obezitou medzi našimi mladými ľuďmi a sociálny problém týkajúci sa vzdelávacieho systému založeného na osobnej voľbe, musí Európska únia a 27 členských štátov reagovať a opäť prehodnotiť vzťah medzi športom a vzdelávaním.
<P>
Tento boj sme ešte nevyhrali: priemerné dieťa v súčasnosti pozerá televíziu dve hodiny denne, čo je omnoho viac ako 109 minút týždenne, ktoré školy vyhradzujú na hodiny telesnej výchovy.
<SPEAKER ID="159" NAME="Carl Schlyter  " AFFILIATION="Verts/ALE">
písomne. - (SV) V správe je mnoho pozitívnych cieľov, napríklad pôsobenie v prospech verejného zdravia a proti diskriminácii a prístupnosť pre osoby so zdravotným postihnutím, správa však napriek tomu obsahuje príliš mnoho výziev a požiadaviek týkajúcich sa podrobných predpisov, ktoré by sa nemali vydávať na úrovni Európskej únie. Preto sa pri konečnom hlasovaní zdržím.
<SPEAKER ID="160" NAME="Olle Schmidt  " AFFILIATION="ALDE">
písomne. - (SV) Málokto spochybňuje význam telesnej výchovy detí v školách. Zdá sa, že škodlivý trend nezdravého životného štýlu medzi mladými ľuďmi sa z roka na rok zvyšuje. Správa pána Schmitta sa preto týka naliehavej a dôležitej otázky. Problém správy, minimálne v odsekoch, o ktorých sa hlasuje samostatne, je ten, že pán Schmitt zachádza príliš ďaleko. Je ťažké nájsť dôvod, prečo by mala Európska únia konkrétne podrobne regulovať počet hodín telesnej výchovy nielen na základných, ale aj na stredných školách. Takisto nevidím dôvod, prečo by mal Brusel riadiť telesnú výchovu požiadavkami týkajúcimi sa zmiešaných skupín chlapcov a dievčat a osobitnej sexuálnej výchovy. Posledný odsek, ktorého cieľom je zaviesť osobitný systém oceňovania rôznych druhov dobrovoľníckej činnosti, je veľmi zvláštny, nie však preto, že Európania oddaní tejto práci by si nezaslúžili uznanie, ale preto, že je problematické určiť, ako by niečo také bolo štruktúrované, spravované a financované.
<P>
Cieľ správy je nepochybne správny. Súčasná formulácia sa však ukázala ako veľmi pochybná. Preto som hlasoval proti.
<SPEAKER ID="161" NAME="Brian Simpson  " AFFILIATION="PSE">
písomne. - Ako bývalý učiteľ telesnej výchovy podporím správu pána Schmitta, pretože sa zaoberá nielen nevyhnutnosťou zabezpečiť vyučovanie telesnej výchovy v školách, ale aj tým, že členské štáty musia zabezpečiť tiež primerané vzdelávanie učiteľov telesnej výchovy.
<P>
Príliš často, a najmä v základných školách, vyučujú telesnú výchovu učitelia, ktorí nemajú špecializáciu v odbore telesnej výchovy, v hale, ktorá slúži zároveň ako jedáleň alebo divadelná sála, najmä na Vianoce.
<P>
Ak chceme skutočne bojovať proti detskej obezite, ak chceme skutočne zlepšiť zdravie detí a ak chceme skutočne prilákať deti od videohier k športu, musíme zabezpečiť lepšie zariadenie pre telesnú výchovu vo všetkých školách a zaistiť, aby boli učitelia telesnej výchovy príslušne odborne vzdelaní. Telesná výchova bola príliš dlho podceňovaným predmetom, najmä v základných školách, a jej hodiny sa často rušia s prvým dažďom. Tak vyrástla generácia detí, ktorá je zo všetkých doterajších generácií najmenej zdatná. Zdravie a telesná výchova sú rovnako dôležité ako matematika a prírodné vedy, aj keď by ste si to v mnohých našich školách nevšimli.
<SPEAKER ID="163" NAME="Avril Doyle  " AFFILIATION="PPE-DE">
písomne. - Po určitých úvahách a vážnych pochybnostiach týkajúcich sa slova "plne" v 8. odseku som hlasovala za odseky 8 a 10 správy, ktorú predložil pán Prodi, pretože, na druhej strane, mám pocit, že je nevyhnutné, aby rámcová smernica EÚ v oblasti ochrany pôdy vyplnila medzery. Taký návrh musí byť v "súlade so zásadou lepšej tvorby právnych predpisov" a úplne dodržiavať zásadu subsidiarity; teda zajtra podporím návrh pani Gutiérrez-Cortinesovej týkajúci sa proporcionálnej smernice EÚ, ktorá obnoví subsidiaritu, odstráni zdvojenie povinností a bude celkovo lepšie vyvážená než návrh Komisie o ochrane pôdy.
<P>
Ak je v Európe 300 typov pôdy, ak má len 9 členských štátov v tejto oblasti vnútroštátne právne predpisy a ak čelíme výzve klimatických zmien, má spravodlivý prístup Európskej únie svoju pridanú hodnotu pri riešení medzinárodných výziev spôsobených odlesňovaním a zhoršovaním kvality vôd, vážnou eróziou pôdy, záplavami a zosuvmi pôdy a zabezpečovaním bežnej produkcie potravín.
<SPEAKER ID="164" NAME="Ilda Figueiredo  " AFFILIATION="GUE/NGL">
písomne. - (PT) Je všeobecne známe, pôda má základnú sociálnu funkciu, pretože je nevyhnutná na produkciu potravín a ďalších poľnohospodárskych plodín a zachovávanie a premenu energie a nerastov, okrem toho, že funguje ako prírodný filter podzemných vôd, hlavného zdroja pitnej vody, je domovom mnohých organizmov žijúcich v pôde i na jej povrchu, platformou pre ľudskú činnosť a významnou súčasťou krajiny a kultúrneho dedičstva. Preto je kľúčovým prvkom životného prostredia Zeme.
<P>
V súčasnosti existuje niekoľko politík Spoločenstva, ktorých cieľom je ochrana týchto základných funkcií, nie však samotnej pôdy. Keďže posúdenie vplyvu, ktoré vykonala Komisia, ukazuje, že degradácia pôdy sa zhoršuje, narastajú obavy týkajúce sa ochrany pôdy, a zároveň i klimatických zmien, zabezpečenia dostatočného množstva vody a jej čistoty, ochrany biodiverzity a boja proti dezertifikácii a odlesňovaniu. Väčší počet právnych predpisov Spoločenstva konkrétne zameraných na ochranu samotnej pôdy by mal viesť k výmene informácií a koordinácii medzi členskými štátmi, a nezvyšoval by pritom zbytočnú administratívnu záťaž alebo nespochybňoval poľnohospodársku produkciu a sociálne funkcie pôdy.
<SPEAKER ID="165" NAME="Duarte Freitas  " AFFILIATION="PPE-DE">
písomne. - (PT) Posúdenie, ktoré vykonala Komisia, považujem za dôležité a súhlasím s navrhovanou stratégiou ochrany pôdy, neobnoviteľného zdroja, ktorý poskytuje životne dôležité služby pre ľudskú činnosť a prežitie ekosystémov.
<P>
Podporujem Prodiho správu a domnievam sa, že veľmi dôležité sú v nej uvedené návrhy týkajúce sa lepšej definície vzťahu pôdy a otázok biodiverzity, dezertifikácie a klimatických zmien.
<SPEAKER ID="166" NAME="Marian Harkin  " AFFILIATION="ALDE">
písomne. - Pozmeňujúci a doplňujúci návrh 10: rámcová smernica nie je proporcionálna a nedodržiava zásadu subsidiarity. V tomto prípade je otvorená metóda koordinácie lepším mechanizmom ako rámcová smernica. Problémy týkajúce sa pôdy sú takmer vždy miestne a regionálne.
<P>
Pozmeňujúci a doplňujúci návrh 8: nedomnievam sa, že rámcová smernica EÚ je celkom odôvodnená. Som presvedčená, že ochrana pôdy by mala byť naďalej v právomoci členských štátov.
<SPEAKER ID="167" NAME="Diamanto Manolakou  " LANGUAGE="EL">
Návrh Komisie na ochranu pôdy je všeobecný a neurčitý. Nijako neupravuje financovanie Spoločenstva ani základné nevyhnutné projekty prevencie a náhrady zničených pôd.
<P>
Najmä v stredomorských krajinách a v Grécku sú problémy naliehavejšie na základe teplej suchej klímy, geografického reliéfu, silných vetrov atď., ktoré prispievajú k dezertifikácii a erózii pôd.
<P>
Okrem toho pobrežia, ktoré sú dlhé v pomere k celkovej rozlohe týchto krajín, poskytujú dobré podmienky na zasoľovanie pôdy a zaberanie pôdy na bytovú výstavbu. Skutočnosť, že chýba mapa pôdy a tematické mapy, spôsobuje nadmerné využívanie poľnohospodárskych chemikálií. V praxi takisto nie je možné presadzovať rotáciu plodín, pretože sa nesprávne chápe stanovenie cien podľa spoločnej poľnohospodárskej politiky a systému dotácií poľnohospodárskej produkcie.
<P>
Okrem toho je situácia znepokojujúca preto, že neexistuje štátny orgán určený na evidenciu, prevenciu a obnovu patogénnych pôd atď.
<P>
Zdá sa, že návrh Komisie nie je schopný zaoberať sa týmito problémami, z ktorých mnohé už mali byť vyriešené. Pokiaľ ide o výhovorku týkajúcu sa veľkej rôznorodosti pôd (320), tento problém by bolo možné riešiť, ak by boli navrhované opatrenia vypracované na základe prevencie a nápravy pôdnych patogénov, a nie na základe konkrétnych typov pôd.
<SPEAKER ID="168" NAME="David Martin  " AFFILIATION="PSE">
písomne. - Hlasoval som za túto správu Komisie o plánoch na ochranu pôdy v prvom čítaní. Súhlasím s tým, že je nevyhnutné pôdu chrániť, doteraz však nie som úplne presvedčený, že smernica je správnym prístupom alebo či by nebol vhodnejší menej preskriptívny prístup.
<SPEAKER ID="169" NAME="Mairead McGuinness  " AFFILIATION="PPE-DE">
písomne. - Hlasovala som za túto správu, ale som proti odsekom 8 a 10, pretože nesúhlasím s tým, že sú nevyhnutné ďalšie právne predpisy týkajúce sa ochrany pôdy.
<P>
Existuje už mnoho právnych nástrojov, ktoré môžu zabezpečiť najvyššiu možnú ochranu pôdy, a pokiaľ sa tieto právne predpisy nebudú úplne vykonávať a nebudú úplne analyzované ich účinky, neverím, že ďalšie právne predpisy v tejto oblasti sú nevyhnutné alebo žiaduce.
<SPEAKER ID="170" NAME="Luís Queiró  " AFFILIATION="PPE-DE">
písomne. - (PT) Ochrana životného prostredia je v Európe politicky dôležitá otázka, ktorá sa v posledných rokoch rýchlo rozvíja a v ktorej je pre Úniu stále prioritou výskum. Ochrana životného prostredia v Európe však nie je možná bez ochrany pôdy, na ktorú pôsobia rôzne procesy degradácie. Preto je úplne odôvodnená nevyhnutnosť osobitných ochranných opatrení v novom európskom rámci v tejto oblasti.
<P>
Uznávame, že pôda je všeobecne v súkromnom vlastníctve, ale pôda je tiež prirodzeným zdrojom verejného záujmu, a preto je potrebné chrániť ju pre budúce generácie.
<P>
Keďže ochrana pôdy úzko súvisí s hlavnými medzinárodnými úlohami v oblasti životného prostredia, je nevyhnutné uvažovať o právnych predpisoch Spoločenstva, ktorých cieľom by bola ochrana samotnej pôdy a ktoré by mohli povzbudzovať výmenu informácií a koordináciu osvedčených postupov medzi členskými štátmi. Zdá sa, že začlenenie ochrany pôdy do budúceho klimatického režimu vyžaduje uznanie nevyhnutnosti lepších poznatkov týkajúcich sa úlohy tohto zdroja pri zmierňovaní klimatických zmien a prispôsobovaní sa jej vplyvu.
<SPEAKER ID="171" NAME="Luca Romagnoli  " AFFILIATION="ITS">
písomne. - (IT) Pán predsedajúci, dámy a páni, chcem vyjadriť svoju podporu správe, ktorú predložil pán Prodi. Európa skutočne potrebuje spoločnú stratégiu v oblasti pôdy. V celej Európe pokračuje degradácia pôdy, vzhľadom na skutočnosť, že súčasné právne predpisy nestačia na boj proti javom, akými sú erózia, úbytok organického materiálu, zhutňovanie, zasoľovanie, zosuvy a kontaminácia pôd.
<P>
Na európskej úrovni je nevyhnutné vypracovať akčný plán a opatrenia, samozrejme, riadne zohľadňujúce vnútroštátne podmienky a pripravené v rámci subsidiarity a spolupráce s členskými štátmi.
<P>
To je zásadné predovšetkým z hľadiska identifikácie ohrozených oblastí a vypracovania balíkov opatrení. Okrem toho je životne dôležité, aby všetkých 27 členských štátov malo v tejto oblasti minimálnu úroveň právnych predpisov a aby sa vykonávali vzdelávacie a osvetové kampane.
<SPEAKER ID="172" NAME="Bogusław Sonik  " AFFILIATION="PPE-DE">
písomne. - (PL) Mnohostranná ochrana pôdy je jednou z hlavných výziev ochrany životného prostredia na medzinárodnej úrovni. Má tiež mimoriadne veľký vplyv na hospodárstvo členských štátov.
<P>
Chcem vyjadriť svoje obavy z následkov prirodzenej degradácie pôdy a degradácie spôsobenej ľudskou činnosťou. Degradácia pôdy je často výsledkom nevhodnej ľudskej činnosti v poľnohospodárstve a lesníctve. Môže byť tiež výsledkom priemyslu, cestovného ruchu a rozvoja miest.
<P>
Rád by som Parlament upozornil na skutočnosť, že dodržiavanie ustanovení smernice umožní novú klasifikáciu degradovanej pôdy, a tým zabráni využívaniu doteraz nezastavaných plôch na priemyselné a komerčné účely. Smernica tiež zabezpečí klasifikáciu pôdy z hľadiska jej potenciálu pre rastlinnú a živočíšnu výrobu, s osobitným odkazom na produkciu veľmi kvalitných potravín.
<P>
Chcel by som upozorniť na nevyhnutnosť vypracovať európsku stratégiu zameranú na identifikáciu a riešenie problémov súvisiacich s degradáciou pôdy. So zreteľom na veľkú rôznorodosť typov pôd a nezávisle od vnútroštátnych opatrení je európska stratégia nevyhnutná. Uvedená európska stratégia by sa zakladala na prevencii a jej cieľom by bolo zvyšovať verejné povedomie a presviedčať verejnosť o nevyhnutnosti ochrany pôdy. Okrem toho by stratégia identifikovala ohrozené oblasti s cieľom riešiť tento problém na európskej úrovni.
<P>
Je potrebné poznamenať, že je dôležité jasne vymedziť hranice medzi touto smernicou a ostatnými európskymi právnymi normami, ktoré sa týkajú ochrany pôdy, aby sa v oblasti právnych predpisov zabránilo zdvojeniu.
<P>
Zdá sa, že súčasné európske právne predpisy nebránia degradácii pôdy. Zároveň sa ochrana pôdy pevne spája s hlavnými medzinárodnými výzvami v oblasti ochrany prírodného prostredia. Preto som presvedčený, že existuje jasná nevyhnutnosť vypracovať právne predpisy Spoločenstva, ktorých cieľom by bola samotná ochrana pôdy.
<SPEAKER ID="173" NAME="Glenis Willmott  " AFFILIATION="PSE">
písomne. - Európska parlamentná labouristická strana (EPLP) hlasovala proti odsekom 8 a 10 správy, ktorú predložil pán Prodi, o tematickej stratégii na ochranu pôdy, pretože sa nedokázala nevyhnutnosť rámcovej smernice pre ochranu pôdy. V súčasnej podobe by opatrenia navrhnuté v uvedených odsekoch neboli proporcionálne, pretože neexistuje dostatočná flexibilita alebo subsidiarita.
<SPEAKER ID="175" NAME="Hans-Peter Mayer" AFFILIATION="PPE-DE">
(DE) Pán predsedajúci, podľa môjho názoru, začlenenie činnosti v oblasti leteckej dopravy do systému obchodovania s emisnými kvótami skleníkových plynov je krokom k splneniu podmienok Kjótskeho protokolu, to je pravda.
<P>
Chcel by som však pripomenúť, čo práve povedal pán Sarkozy. Povedal, že Európa musí požadovať reciprocitu, a tá tu chýba alebo takmer úplne chýba. Obchodovanie s emisiami by sa nemalo začať skôr ako v roku 2012. Takisto ako u malých automobilov, musia existovať výnimky pre malé lietadlá do 20 ton, aby sa predišlo disproporcionalite. Jumbo Jet predsa nie je to isté ako Cessna.
<P>
Mnoho vecí v správe Výboru pre životné prostredie zachádza príliš ďaleko a nenecháva európskym podnikom diskrečnú právomoc a čas na vykonanie opatrení. Je tu veľký rozpor. Opäť pripomínam slová francúzskeho prezidenta a hovorím, že štruktúru tohto systému obchodovania s emisiami si musíme ešte raz dôkladne premyslieť.
<SPEAKER ID="176" NAME="Lasse Lehtinen" AFFILIATION="PSE">
(FI) Pán predsedajúci, hlasoval som za pozmeňujúce a doplňujúce návrhy 77, 81 a 82 v správe, ktorú predložil pán Liese, aby som zabezpečil, že letecké spoločnosti, ktoré sú činné v okrajových regiónoch Európy, budú schopné spravodlivo konkurovať spoločnostiam zo stredu Európy. Väčšina však, žiaľ, uvažovala inak.
<SPEAKER ID="177" NAME="Zuzana Roithová" AFFILIATION="PPE-DE">
(CS) Pán predsedajúci, Európsky parlament rozhodol nad rámec Kjótskeho protokolu, že aj letectvo bude zahrnuté do obchodovania s emisiami CO2. Letectvo však emituje 3 %, ale za 15 rokov sa jeho emisie zdvojnásobili. Európa dnes opäť potvrdzuje svoju vedúcu úlohu v boji proti klimatickým zmenám a ide o to, aby to bolo vyrovnané. Je správne, že časť emisných kvót sa bude dražiť a nie rozdávať, to umožní aj rozvoj mladých spoločností. Výnosy z aukcií by sa mali využívať na rozvoj technológií znižujúcich emisie v leteckej doprave a nie na iné účely.
<P>
Veľká rezerva na zníženie emisií, ako všetci vieme, je tiež v integrovanom riadení letových plánov. Úplne podporujem rovnaký dátum začatia diaľkových a vnútroeurópskych letov. Komisia musí presvedčiť tretie krajiny, aby sa pripojili do konca roka 2011. Považujem to za nevyhnutnú podmienku rovnakej súťaže všetkých operátorov na európskom nebi bez ohľadu na adresu spoločnosti. Znížiť oteplenie planéty do roku 2020 o dva stupne znamená presvedčiť o tom najmä zvyšok sveta. Ako úspešne, to skoro ukáže medzivládna konferencia na Bali.
<SPEAKER ID="178" NAME="Christoph Konrad" AFFILIATION="PPE-DE">
(DE) Pán predsedajúci, dámy a páni, s účelom správy, ktorým je začlenenie leteckej dopravy do systému obchodovania s emisnými kvótami, sa spája mnoho otázok. Je však nepochybné, že existujú jasné známky toho, že to nie je veľmi úspešný systém, a aj keď má Komisia údaje, ktoré dokazujú jeho neúspešnosť, tiež teraz uvažujeme o začlenení leteckej dopravy do tohto systému. To je hlavný dôvod mojej kritiky, na základe ktorého som nehlasoval za správu.
<P>
Začlenením európskej leteckej dopravy do systému pristupujeme k tejto otázke ako k izolovanému riešeniu. Ale práve to nakoniec ohrozuje konkurencieschopnosť európskych leteckých spoločností a zároveň aj konkurencieschopnosť európskych letísk. Podľa môjho názoru, toto nie je prijateľné a musíme urobiť všetko, aby sme našli globálne riešenie týkajúce sa aj ostatných leteckých spoločností a ostatných letísk. Len tak môžeme nájsť riešenie dobré pre životné prostredie a dobré tiež pre hospodársku súťaž v Európskej únii.
<SPEAKER ID="179" NAME="Eija-Riitta Korhola" AFFILIATION="PPE-DE">
(FI) Pán predsedajúci, chcem poďakovať svojmu kolegovi pánu Liesemu za jeho vynikajúcu spoluprácu. Jedna konkrétna otázka, v rámci ktorej sme hľadali kompromis, sa týkala smerovania príjmu z aukcií. Bola by som rada, keby všetky príjmy smerovali do leteckej dopravy, ale som vďačná za to, že moje názory boli aspoň čiastočne zohľadnené.
<P>
Vychádzam z presvedčenia, že letecká doprava je nevyhnutná aj z hľadiska životného prostredia, pretože napríklad podľa prieskumu MIPS sú jej prínosy jasne viditeľné. Ďalším základným predpokladom je to, že cieľom musí byť nakoniec letecká doprava bez emisií. Preto som za smerovanie príjmov do výskumu a vývoja v oblasti leteckej dopravy. Ak je podľa nás prudký nárast emisií z leteckej dopravy skutočný problém, musíme vynaložiť všetky dostupné zdroje na to, aby peniaze na výskum boli použité na rozvoj leteckej dopravy bez emisií. Dúfam, že Rada to v budúcnosti zohľadní. Chcem tiež povedať, že súhlasím s tým, čo práve povedal pán Lehtinen.
<SPEAKER ID="180" NAME="Jan Andersson, Göran Färm, Anna Hedh a Inger Segelström  " LANGUAGE="SV">
My, švédski sociálni demokrati, sme sa rozhodli podporiť správu Parlamentu, pretože je prvým krokom k zníženiu vplyvu leteckej dopravy na klímu. Podľa nás je však poľutovaniahodné, že väčšina v Parlamente súhlasí s vysokými emisnými stropmi a bezvýznamným objemom predaja emisných kvót na aukciách. Okrem toho sa vstup do platnosti odložil o rok neskôr v porovnaní s tým, ako rozhodol parlamentný Výbor pre životné prostredie.
<P>
Priali by sme si, aby letecká doprava mala v budúcnosti úplne samostatný systém obchodovania s emisnými kvótami.
<SPEAKER ID="181" NAME="Liam Aylward, Brian Crowley a Seán Ó Neachtain  " AFFILIATION="UEN">
písomne. - Systém obchodovania s emisnými kvótami je vzhľadom na klimatické zmeny najúčinnejším spôsobom riešenia emisií, ktorý Európskej únii umožňuje dosiahnuť jej cieľ znížiť emisie o 20 - 30 % do roku 2020.
<P>
Dnes sme hlasovali za to, aby sa v tejto smernici zohľadnili najvzdialenejšie regióny, a za vypustenie návrhu Komisie, ktorý umožňuje, aby letecká spoločnosť požiadala o bezplatnú výmenu emisnej kvóty pre leteckú dopravu za emisnú kvótu podľa Kjótskeho protokolu.
<P>
Hlasovali sme za zníženie horného limitu, ktorým bude predpokladaná skutočná hodnota dohodnutá v budúcich týždňoch, približne 85 - 90 % úrovne emisií v rokoch 2004 až 2006.
<P>
Hlasovali sme za budúci prieskum aukčného predaja, ak bude vykonaný prieskum pre iné odvetvia. Aj keď sme dnes nehlasovali za aukčný predaj, malo by sa uvažovať o aukciách vo všetkých odvetviach, pretože by sa tým znížila možnosť náhodných ziskov a zvýšila konkurencieschopnosť a inovácie.
<P>
A čo je najdôležitejšie, priemysel má svoj podiel na znižovaní emisií inovačným spôsobom a nekladie pritom celé bremeno na spotrebiteľa využívajúceho letecké služby.
<SPEAKER ID="182" NAME="Edite Estrela  " AFFILIATION="PSE">
písomne. - (PT) Hlasovala som za správu, ktorú predložil pán Liese, o návrhu smernice Európskeho parlamentu a Rady o zmene smernice 2003/87/ES tak, aby sa činnosti leteckej dopravy začlenili do systému obchodovania s emisnými kvótami skleníkových plynov, pretože sa domnievam, že začlenenie leteckej dopravy do tohto systému je nevyhnutné na zmiernenie vplyvu klimatických zmien.
<P>
Prínos leteckej dopravy ku klimatickým zmenám je podstatný a rýchlo rastie, a preto je tento návrh smernice dôležitým krokom pri plnení náročných cieľov v oblasti znižovania emisií skleníkových plynov v Európskej únii. Je však úplne nevyhnutné prijať také opatrenia, aby táto smernica zohľadnila situáciu v najvzdialenejších regiónoch s cieľom zabrániť príliš veľkým sociálnym a hospodárskym vplyvom systému obchodovania s emisnými kvótami na tieto regióny. Preto ľutujem, že neboli prijaté pozmeňujúce a doplňujúce návrhy 98=100/rev a 97=99/rev.
<SPEAKER ID="183" NAME="Ilda Figueiredo  " AFFILIATION="GUE/NGL">
písomne. - (PT) Máme vážne pochybnosti o všeobecnom obsahu návrhov prijatých v tomto uznesení Európskeho parlamentu, a preto sme hlasovali proti nemu.
<P>
Po prvé, nesúhlasíme s obchodovaním s emisiami, ktoré vždy chráni tých, ktorí majú peniaze na nákup emisných práv, a neriešia problém nadmerných emisií CO2.
<P>
Po druhé, neboli zohľadnené tie krajiny a regióny, kde sú služby leteckej dopravy základnými službami, ako sú najvzdialenejšie regióny Azorských ostrovov a Madeiry. Napríklad lety medzi týmito ostrovmi i lety medzi kontinentálnou Európou a týmito regiónmi sú dôležité najmä pre územnú súdržnosť Európskej únie, a preto je potrebný osobitný prístup k týmto letom.
<P>
Ľutujeme, že posúdenie vplyvu tejto smernice nezohľadnilo zaradenie najvzdialenejších regiónov na území Európskej únie a všetkých prichádzajúcich a odchádzajúcich letov na európskych letiskách. Tento vplyv bude väčší v regiónoch než v priemere v Európe na základe skutočnosti, že ich obyvatelia využívajú lietadlá, a na základe vplyvu cestovného ruchu na regionálny rozvoj. Podobne nebol zohľadnený ani dramatický vplyv, ktorý má na konkurencieschopnosť regiónov zdanenie letov, od ktorého sú ich susedia oslobodení.
<SPEAKER ID="184" NAME="Robert Goebbels  " LANGUAGE="FR">
Nepodporil som správu, ktorá sa usiluje začleniť emisie CO2 z leteckej dopravy do systému obchodovania s emisnými kvótami v Európskej únii.
<P>
Kjótsky protokol vylúčil leteckú dopravu a aj keď väčšina štátov sveta neuznáva Kjótske dohody, Európska únia sa usiluje teraz urobiť viac než je nevyhnutné podľa protokolu.
<P>
Tento idealizmus je z intelektuálneho hľadiska veľmi zaujímavý, nezachráni však planétu, ktorá ešte nie je ani skutočne ohrozená.
<P>
Európa však chce obetovať všetok svoj priemysel vrátane leteckej dopravy bez akéhokoľvek významného vplyvu na klímu. Musím protestovať.
<SPEAKER ID="185" NAME="Małgorzata Handzlik  " AFFILIATION="PPE-DE">
písomne. - (PL) Dámy a páni, poľskí poslanci sa rozhodli hlasovať proti tejto správe z veľmi jednoduchého dôvodu, konkrétne preto, že nebola zohľadnená žiadna naša pripomienka.
<P>
Rada by som poukázala na to, že poľská letecká doprava bola na zníženie emisií CO2 v rámci plnenia záväzkov z Kjótskeho protokolu (36 % z povinných 6 %) veľmi dobre pripravená a emisie CO2 nepredstavujú problém pre krajiny ako naša. Krajiny starej pätnástky však doteraz splnili len 1,5 % z prijatých 8 % záväzkov.
<P>
Tak vznikla myšlienka tohto návrhu smernice, ktorá by starej pätnástke umožnila splniť svoje záväzky na úkor nových členských štátov. Chce Európska únia dosiahnuť toto? Nemyslím si to, a preto žiadam podrobnejšie prepracovanie a reflexie pre druhé čítanie.
<SPEAKER ID="186" NAME="David Martin  " AFFILIATION="PSE">
písomne. - Hlasoval som v prvom čítaní za správu o návrhu Komisie o začlenení činnosti leteckej dopravy do systému obchodovania s emisnými kvótami v rámci Spoločenstva a podporil som aj pozmeňujúce a doplňujúce návrhy na zníženie povolených emisií z navrhovaných 100 % na 90 %. Podporil som tiež pozmeňujúce a doplňujúce návrhy skupiny socialistov na zaradenie všetkých letov s odletom z letiska alebo s príletom na letisko v EÚ, žiaľ, ostatné strany tieto návrhy nepodporili, a teda neboli prijaté. Letecká doprava je významným a rýchlo rastúcim zdrojom emisií skleníkových plynov, a opatrenia na zníženie týchto emisií sú nevyhnutné na boj proti klimatickým zmenám.
<SPEAKER ID="187" NAME="Luís Queiró  " AFFILIATION="PPE-DE">
písomne. - (PT) V Európskej únii a ostatných priemyselných krajinách sa prijímajú opatrenia na zníženie emisií skleníkových plynov a tento návrh Komisie na začlenenie činnosti leteckej dopravy do systému obchodovania s emisnými kvótami je dôležitým prvkom v súbore opatrení, ktoré majú byť prijaté na medzinárodnej úrovni.
<P>
Nemôžeme poprieť podstatný nárast emisií skleníkových plynov v odvetví leteckej dopravy. Riešenie problému prostredníctvom obchodovania s emisnými kvótami sa preto zdá ako užitočné opatrenie, najmä pokiaľ bude správne pochopené a prepojené s ostatnými opatreniami na podporu stability trhu a prevenciu narušenia hospodárskej súťaže.
<P>
Dnes prijaté opatrenia budú precedensom pre ďalšie medzinárodné rokovania. Preto musí EÚ zaujať pevný postoj týkajúci sa riešení, ktoré sú skutočne účinné v oblasti ochrany životného prostredia, a zároveň chrániť náš priemysel a naše slobody. Vzhľadom na to, že je to ťažká úloha, je potrebné pochváliť prácu spravodajcu a všetkých ostatných za ich úsilie o dosiahnutie kompromisov, konkrétne zameraných na zmiernenie vplyvu klimatických zmien a vyváženie sociálnej a hospodárskej činnosti v Európe.
<SPEAKER ID="188" NAME="Luca Romagnoli  " AFFILIATION="ITS">
písomne. - (IT) Pán predsedajúci, dámy a páni, chcem vyjadriť svoju podporu správe, ktorú predložil pán Liese. Považoval som však za vhodné podporiť niektoré pozmeňujúce a doplňujúce návrhy upravujúce pôvodný návrh, najmä návrhy týkajúce sa roku 2011 ako roku, v ktorom systém vstúpi do platnosti.
<P>
To je mimoriadne dôležitá otázka, pokiaľ ide o to, ako zabrániť narušeniu trhu v Európskej únii, aj keď len na prechodné obdobia, kedy by niektorí prevádzkovatelia boli zvýhodnení v porovnaní s ostatnými.
<P>
Podporil som aj niektoré ďalšie pozmeňujúce a doplňujúce návrhy v otázkach ako je percento emisných kvót určených na aukcie a využitie takto získaných prostriedkov, pod podmienkou, že tým nevznikne precedens na znižovanie diskrečnej právomoci v oblasti financií spadajúcej do výhradnej právomoci členských štátov.
<SPEAKER ID="189" NAME="Brian Simpson  " AFFILIATION="PSE">
písomne. - Hlasoval som za správu, ktorú predložil pán Liese, aj keď mám pochybnosti o jej praktickom význame a jej vykonávaní. Súhlasím s tým, že je nevyhnutné, aby bola letecká doprava začlenená do všetkých systémov obchodovania s emisiami, ale je potrebné nájsť rovnováhu medzi aspektmi životného prostredia a leteckej dopravy. Okrem toho je takto navrhnutý systém veľmi sporný mimo Európskej únie, kde mnoho štátov vrátane Spojených štátov, Indie a Číny hrozí súdnou žalobou proti EÚ, pretože sú presvedčené, že akýkoľvek systém týkajúci sa leteckej dopravy musí byť pred vykonávaním dohodnutý na medzinárodnej úrovni.
<P>
Je správne, aby bola letecká doprava začlenená do systému obchodovania s emisiami. Nie je správne poukazovať na leteckú dopravu ako na hlavný zdroj CO2 a nezaoberať sa pritom námornou dopravou a cestnou dopravou, ktorá je najväčším zdrojom CO2 v doprave.
<P>
Niektoré návrhy Výboru pre životné prostredie v tejto správe boli skutočne extrémne. Parlament zaujal pragmatickejšie a vyvážené stanovisko. Napriek tomu si však myslím, že tento návrh čakajú v ďalších mesiacoch problémy, minimálne na medzinárodnej úrovni a tiež preto, že súkromné prúdové lietadlá nepodliehajú systému kvót.
<SPEAKER ID="190" NAME="Søren Bo Søndergaard  " AFFILIATION="GUE/NGL">
písomne. - (DA) Hlasoval som za konečné znenie správy, ktorú predložil pán Liese, pretože v porovnaní s návrhom Komisie to bol malý krok vpred. V správe je však mnoho nevyriešených otázok týkajúcich sa opatrení nevyhnutných na boj proti klimatickým zmenám, a správa tým dokazuje, že Európsky parlament nestojí na čele tohto boja.
<SPEAKER ID="191" NAME="Margie Sudre  " LANGUAGE="FR">
Najvzdialenejšie regióny spoločne prispievajú k boju proti klimatickým zmenám a pravidelne dokazujú svoje úsilie pokračovať v tomto boji tak, že sa stanú skutočnými centrami inovácií v tejto oblasti.
<P>
Podporujem ciele, na ktoré je zamerané začlenenie činnosti leteckej dopravy do systému obchodovania s emisnými kvótami.
<P>
Najvzdialenejšie regióny však nemôžu podporiť vykonávanie návrhu Komisie v jeho súčasnej podobe, pretože inak by letecké spoločnosti činné v týchto oblastiach nemali inú možnosť, než preniesť nové príplatky priamo do ceny leteniek na úkor zámorských cestujúcich a turistov, ktorí už znášajú vysoké náklady leteckej dopravy, a do nákladov leteckej nákladnej dopravy, čo potom spôsobí zvýšenie cien, ktoré postihne spotrebiteľov a podniky v najvzdialenejších regiónoch.
<P>
Chcem vyjadriť svoje poďakovanie spravodajcovi za to, že počúval moje pripomienky k uvedenej otázke, a Parlamentu za to, že nakoniec schválil zásadu udelenia osobitného režimu najvzdialenejším regiónom v tejto konkrétnej otázke.
<P>
Takisto vítam, že Parlament pristúpil na možnosť, aby časť prostriedkov zo systému aukčného predaja emisných kvót bolo možné využiť na zníženie negatívneho vplyvu tohto projektu na dostupnosť a konkurencieschopnosť najvzdialenejších regiónov.
<SPEAKER ID="192" NAME="Hannu Takkula  " AFFILIATION="ALDE">
písomne. - (FI) Pán predsedajúci, všetci vieme, že je dôležité zabezpečiť ochranu životného prostredia a boj proti klimatickým zmenám. Naše opatrenie však musí byť rozumné a my ako tí, ktorí prijímajú rozhodnutia, by sme mali veci chápať ako celok. Podľa môjho názoru, väčšina parlamentného Výboru pre životné prostredie, verejné zdravie a bezpečnosť potravín neposúdila v súvislosti s touto správou celú otázku zo všetkých aspektov. Emisie z leteckej dopravy predstavujú len 2 % celkových emisií, a preto by sa k nim malo pristupovať v súvislosti s celkom. Teda aj keby všetky naše služby leteckej dopravy skončili, sotva by to malo nejaký vplyv na globálne otepľovanie. Takisto si musíme uvedomiť, že mnoho leteckých spoločností už podstatne investovalo do zlepšenia vplyvu svojich lietadiel na životné prostredie.
<P>
Hlasoval som za pozmeňujúce a doplňujúce návrhy 77, 81 a 82, aby mohla letecká doprava v najvzdialenejších regiónoch Európy naďalej pokračovať. Neviem, prečo by sa mala letecká doprava sústreďovať najmä okolo niekoľkých pár letísk. Konkurencieschopnosť vnútroštátnych leteckých spoločností by sa nemala krátkozrako zhoršiť pre dopravcov s nízkymi cenami. Preto súhlasím s tým, čo vo svojom prejave povedal pán Lehtinen.
<SPEAKER ID="193" NAME="Predsedajúci">
Týmto sa hlasovanie skončilo.

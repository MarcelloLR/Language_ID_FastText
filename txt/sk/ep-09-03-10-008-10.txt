<CHAPTER ID="008-10">
10. Rovnaké zaobchádzanie a prístup mužov a žien v oblasti divadelného umenia (
<P>
Pred začiatkom hlasovania:
<SPEAKER ID="114" NAME="Claire Gibault" LANGUAGE="FR">
Vážený pán predsedajúci, dámy a páni, povolania v oblasti divadelného umenia nie sú odolné voči pretrvávajúcej existencii závažných nerovností medzi mužmi a ženami.
<P>
Keďže mám v oblasti umenia určité záväzky, je to téma môjmu srdcu blízka. Diskriminácia žien v oblasti divadelného umenia je totiž stále rozšírená, najmä pokiaľ ide o seniorské posty: v oblasti divadla, tanca, opery a podobne pôsobí len veľmi málo riaditeliek.
<P>
Napríklad je dôležité rozšíriť spôsob vedenia konkurzov na prijímanie hudobníkov orchestra, ktoré prebiehajú za zástenou. Obdobne by sa malo rozšíriť anonymné posudzovanie životopisov, čiastočne preto, že je to jediný spôsob, ako môžu ženy získať pozíciu sólistiek orchestra, a tiež preto, že je to dobrý spôsob boja proti rasovej diskriminácii.
<P>
Okrem toho rovnováha medzi profesionálnymi a rodinnými povinnosťami je pre ženy v tejto oblasti ešte zložitejšia. Pre nezvyčajný pracovný čas spojený s ich povolaním sú potrebné špecifické otváracie hodiny v jasliach, ktoré by spĺňali potreby umelkýň.
<P>
Vážené dámy a páni, Európa ako domov kultúry zdedenej po predkoch nemôže pokračovať v ničnerobení tvárou v tvár týmto problémom, ktoré ju sužujú.

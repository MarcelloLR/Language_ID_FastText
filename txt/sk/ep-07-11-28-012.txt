<CHAPTER ID="012">
Program práce
<SPEAKER ID="016" NAME="Predsedajúca">
Konečné znenie návrhu programu, ktorý bol navrhnutý v súlade s článkami 130 a 131 rokovacieho poriadku, bolo rozdané. Boli navrhnuté tieto zmeny a doplnenia:
<SPEAKER ID="017" NAME="Martin Schulz" LANGUAGE="DE">
Pani predsedajúca, na programe rokovania je dnes vyhlásenie Komisie týkajúce sa dohôd o partnerstve s krajinami AKT a na základe tejto rozpravy má byť prijaté uznesenie. Dnes dopoludnia a v uplynulých dňoch naša skupina veľmi intenzívne diskutovala o tomto uznesení. Spolu s ďalšími skupinami sme sa usilovali pripraviť kompromisné uznesenie so zreteľom na dosiahnutie kompromisu. To sa, žiaľ, ukázalo ako nemožné. Nechceme však túto úlohu vzdať a stále sa usilujeme dosiahnuť kompromis skôr, ako bude nevyhnutné uplatniť rozhodujúce hlasovanie.
<P>
V mene svojej skupiny preto navrhujem, aby uznesenia týkajúce sa tohto vyhlásenia Komisie a hlasovanie o tomto uznesení boli odložené na decembrové zasadnutie. Bol by som veľmi rád, keby poslanci nášho Parlamentu podporili tento postup, čo by poskytlo určitý priestor na rokovanie o kompromise.
<SPEAKER ID="018" NAME="Predsedajúca">
Pán Schulz, touto témou sa budeme zaoberať, až keď bude vhodný čas, podľa programu práce.
<P>
Streda:
<P>
spoločná rozprava o železniciach Spoločenstva sa uskutoční pred uvedením správy pani Hieronymiovej o televíznom vysielaní.
<P>
o správe pána Ortuonda Larreu o interoperabilite systému železníc Spoločenstva sa bude hlasovať na nasledujúcej schôdzi v Štrasburgu.
<P>
Štvrtok:
<P>
Dovoľte mi, aby som vám oznámila, že pri hlasovaní:
<P>
bola podľa článku 43 ods. 1 schválená správa pána Leinena o zmene a doplnení nariadenia, ktorým sa stanoví finančné nariadenie o súhrnnom rozpočte Európskych spoločenstiev, a je prihlásená na hlasovanie;
<P>
bola odložená správa pána Bloklanda o nebezpečných chemických látkach na januárovú schôdzu, aby bolo možné dosiahnuť zmierenie v prvom čítaní.
<P>
Teraz k téme, ktorú ste, pán Schulz, predniesli:
<P>
Skupina socialistov ma požiadala, aby hlasovanie o návrhoch uznesenia o dohodách o hospodárskom partnerstve bolo odložené až na decembrové zasadnutie, a teda aby boli na predloženie textov stanovené nové termíny.
<SPEAKER ID="019" NAME="João de Deus Pinheiro" LANGUAGE="PT">
Pani predsedajúca, beriem na vedomie návrh na kompromis, ktorý predkladajú poslanci skupiny socialistov, a v mene skupiny PPE-DE musím vyhlásiť, že aj my sme otvorení voči kompromisu a nebudeme teda vystupovať proti tomuto návrhu. Vzhľadom na referendum vo Venezuele by sme však na decembrovom zasadnutí chceli zároveň prijať uznesenie o situácii v tejto krajine. Domnievam sa, že v duchu tohto kompromisu, a tiež v duchu vianočnej atmosféry, môžeme tieto návrhy upraviť.
<SPEAKER ID="020" NAME="Predsedajúca">
Pán Pinheiro, táto téma sa netýka Venezuely, ale návrhu skupiny socialistov, ktorí požadujú odloženie návrhov uznesení o dohodách o hospodárskom partnerstve na decembrové zasadnutie.
<P>
Praje si niektorý z poslancov vystúpiť na podporu tohto návrhu?
<SPEAKER ID="021" NAME="João de Deus Pinheiro" LANGUAGE="PT">
Pani predsedajúca, asi ste nepočúvali, čo som hovoril. Začal som tým, že v rámci kompromisu by sme boli ochotní tento návrh prijať. V duchu vianočného kompromisu by sme si však zároveň priali, aby naši socialistickí priatelia pre zmenu prijali náš návrh uznesenia týkajúci sa otázky Venezuely, po uskutočnení referenda v tejto krajine.
<SPEAKER ID="022" NAME="Predsedajúca">
Želá si niektorý z poslancov vystúpiť proti tomuto návrhu?
<SPEAKER ID="023" NAME="Helmuth Markov" LANGUAGE="DE">
Pani predsedajúca, návrh skupiny socialistov ma veľmi prekvapil. Spoločný návrh uznesenia, ktorý predložila táto skupina, skupina zelených a moja skupina, obsahoval uznesenie prijaté v Kigali. V Kigali členovia skupiny PPE-DE tiež súhlasili s týmto návrhom, takže nechápem, prečo by sa malo všetko odložiť na ďalšiu rozpravu, keď poslanci Parlamentu spoločne dospeli k dohode. Skutočnosťou je, že s týmto návrhom súhlasili v Kigali všetci. S odložením teda nesúhlasím, pretože uvedený dokument bol už schválený veľkým počtom poslancov a bolo by možné hlasovať o ňom už dnes.
<SPEAKER ID="024" NAME="Daniel Cohn-Bendit" LANGUAGE="DE">
Pani predsedajúca, len aby nedošlo k nedorozumeniu: problémom nie je obsah, ale skutočnosť, že si chcú zabezpečiť väčšinu. Domnievam sa, že to je zákonné. Máte úplnú pravdu, pán Markov, návrh naznačuje, že rozprava by sa mala začať znovu, čo je ťažké pochopiť, ale skupina socialistov má predstavu, že si zabezpečia väčšinu na schválenie toho, čo si aj tak všetci prajú. O to ide, a to je ten dôvod, prečo chcú odklad. To je všetko.
<P>
(Parlament žiadosť schválil)
<SPEAKER ID="026" NAME="Predsedajúca">
Hlasovanie o návrhoch týkajúcich sa hospodárskeho partnerstva sa odkladá na december a navrhnuté sú nasledujúce termíny:
<P>
na predloženie návrhov uznesení: streda 5. decembra do 12.00;
<P>
na predloženie pozmeňujúcich a doplňujúcich návrhov a spoločných návrhov uznesení: pondelok 10. decembra do 19.00.
<P>
Hlasovanie sa uskutoční v stredu 12. decembra.
<P>
Doručili mi žiadosť skupiny Európskej ľudovej strany a európskych demokratov, aby bola ukončená rozprava o vyhlásení Komisie týkajúceho sa referenda vo Venezuele, a zároveň mi predložili návrhy uznesení.
<P>
Praje si niektorý z poslancov vystúpiť proti tejto žiadosti?
<SPEAKER ID="027" NAME="Martin Schulz" LANGUAGE="DE">
Pani predsedajúca, pán de Deus Pinheiro sa práve zmienil o vianočnom duchu. Tiež som za vianočnú atmosféru, ale nemali by sme to preháňať. Nakoniec, v tomto duchu sme prejavili dostatok ochoty pristúpiť na kompromis z Kigali.
<P>
V súvislosti s Venezuelou budú vždy existovať rozdielne pohľady, vlastne protichodné stanoviská, v každej diskusii o pánovi Chávezovi. Domnievame sa, že diskusia je užitočná - veď práve prebieha -, ale nie sme presvedčení o tom, že za krátky čas, ktorý na to máme, dokážeme dnes alebo zajtra pripraviť rozumné uznesenie. Ak toto uznesenie predložíme na decembrovom zasadnutí, bude v tom čase už tri týždne staré. Je veľmi užitočné diskutovať teraz, ale uznesenie nechceme, pretože to bude zlátanina, alebo bude veľmi meškať. Myslím si, že dnes by sme mali diskutovať a že to bude stačiť.
<SPEAKER ID="028" NAME="Predsedajúca">
Želá si niektorý z poslancov vystúpiť na podporu tejto žiadosti?
<SPEAKER ID="029" NAME="João de Deus Pinheiro" LANGUAGE="PT">
Pani predsedajúca, ďakujem vám za túto príležitosť. Po referende, ktoré sa bude konať vo Venezuele, sa zmení situácia. Je to veľmi dôležité referendum a domnieval som sa, že je tiež dôležité, aby Parlament mohol teraz o tejto otázke vecne diskutovať a prihliadnuť na potenciálne výsledky referenda. Môžeme sa teda pokúsiť prijať uznesenie v decembri. Domnievam sa, že je to možné a že by sme sa mali o to usilovať. Tento návrh predkladám práve v duchu Vianoc a spolupráce.
<P>
(Parlament žiadosť odmietol)
<P>
(Program práce bol s týmito zmenami prijatý)

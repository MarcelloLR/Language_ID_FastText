<CHAPTER ID="008">
Program práce
<SPEAKER ID="013" NAME="Predseda">
Konečné znenie návrhu programu, ktorý navrhla Konferencia predsedov na svojom zasadnutí vo štvrtok 23. septembra 2010 v súlade s článkom 140 rokovacieho poriadku, bolo rozdané. Na základe dohody s politickými skupinami by som chcel Parlament informovať o návrhoch na vykonanie týchto zmien:
<P>
(Za tieto zmeny bola väčšina politických skupín, pričom v niektorých prípadoch dokonca rozhodujúca väčšina.)
<P>
Streda
<P>
Pridanie nového bodu programu: vyhlásenia Rady a Komisie o sociálnych ustanoveniach Lisabonskej zmluvy po spoločnej rozprave o biodiverzite.
<P>
Stiahnutie otázky na ústne zodpovedanie o kontajneroch stratených na mori a odškodnení z programu.
<P>
Štvrtok
<P>
Hlasovanie sa začne o 11.30 hod.
<P>
Stiahnutie hlasovania o správe pána Maňku o návrhu opravného rozpočtu č. 2/2010, časť 2, z programu, pretože Rada neprijala v tejto veci pozíciu, takže rozprava sa nemôže uskutočniť.
<SPEAKER ID="014" NAME="Corien Wortmann-Kool">
v mene poslaneckého klubu PPE. - Vážený pán predseda, poslanecký klub PPE na svojich plenárnych zasadnutiach vždy uvíta dobré a dôkladné diskusie o sociálnych témach, ktoré však musia byť dobre pripravené.
<P>
Konferencia predsedov práve z tohto dôvodu pôvodne väčšinovým hlasovaním rozhodla, aby sa o návrhu Skupiny progresívnej aliancie socialistov a demokratov v Európskom parlamente, ktorý sa týkal diskusie o službách vo verejnom záujme v lisabonskom programe a verejných službách v Lisabonskej zmluve, diskutovalo najprv vo Výbore pre zamestnanosť a sociálne veci. Sme za to, pretože ide o veľmi zložitú tému.
<P>
Chápem, že sa zmenil názov a že liberáli zmenili svoje stanovisko, ale podstata je stále veľmi zložitá a my stále chceme, aby sa o tom najprv diskutovalo vo Výbore pre zamestnanosť a sociálne veci, pretože ide o veľmi dôležitú a zložitú diskusiu. Nechceme byť proti, ale z tohto dôvodu sa v hlasovaní o tejto téme zdržíme hlasovania.
<SPEAKER ID="015" NAME="Predseda">
Ďakujem za vysvetlenie, pani Wortmannová-Koolová. Znamená to, že tento bod je zaradený do programu, ale Poslanecký klub Európskej ľudovej strany (kresťanských demokratov) sa zdržal hlasovania. Väčšina ďalších politických skupín chcela, aby bol tento bod zaradený do programu.
<P>
(Program práce bol týmto stanovený.)
<P>
(Rokovanie bolo na niekoľko minút prerušené.)

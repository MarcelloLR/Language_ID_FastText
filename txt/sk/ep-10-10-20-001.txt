<CHAPTER ID="001">
Otvorenie rokovania
<SPEAKER ID="005" NAME="Edit Herczog" AFFILIATION="S&amp;D">
Vážený pán predseda, včera sme diskutovali o rozpočte. Počas rozpravy sa jasne ukázalo, že príslušné služby nedostali správu Výboru pre priemysel, výskum a energetiku (ITRE). Túto vec sme skontrolovali. Správa bola riadne dokončená a odoslaná, takže k nejakým chybám pravdepodobne došlo v priebehu postupu.
<P>
Nie je však podstatné zistiť, kto je za to zodpovedný a čo presne sa stalo. Podstatnejšie je to, že si chceme byť istí, že naša správa, ktorá bola tiež naším základom pre trojstranné rokovanie a ktorá predstavuje najväčší rozdiel v porovnaní s dokumentom Rady, sa odošle do oficiálnej dokumentácie Rady. Preto som ju priniesla so sebou a dávam ju vám, ako aj Rade. Pekne vás prosíme, aby ste sa postarali o to, aby sa správa Výboru ITRE, ktorá bola jednohlasne prijatá, dostala do Rady včas. Veľmi pekne vám ďakujem za podporu v tejto veci.
<SPEAKER ID="006" NAME="Predseda">
Urobíme to, čo chcete. Je to skvelé. Úvod dnešnej diskusie je úžasný!

<CHAPTER ID="004-13">
13. Celková revízia rokovacieho poriadku (
<P>
- Pred hlasovaním o pozmeňujúcom a doplňujúcom návrhu 9:
<SPEAKER ID="124" NAME="Monica Frassoni">
v mene skupiny Verts/ALE. - Vážená pani predsedajúca, žiadam o pridelenie veci späť výboru a vysvetlím prečo. Pri rozhovoroch o tomto právnom návrhu sme veľa hovorili o posudzovaní vplyvu. To znamená, že vždy, keď zavediete nové pravidlo, musíte byť schopní povedať, aký bude mať vplyv. Pokiaľ ide o nové pravidlá, o ktorých sa dnes chystáme hlasovať v rámci správy pána Corbetta, nechápeme, aké následky bude mať radikálna zmena spôsobu prípravy právnych predpisov tým, že poskytneme možnosť výborom a viacerým spravodajcom, aby mohli predstaviť úplne protichodné postupy a pozmeňujúce a doplňujúce návrhy do hlasovania v pléne.
<P>
Práve preto skupina Verts/ALE žiada o pridelenie veci späť výboru. Nie preto, že sa domnievame, že by sa situácia nedala zlepšiť, ale preto, že súčasťou tohto návrhu je pretlačenie reformy, ktorá by veľmi sťažila náš legislatívny život v budúcnosti.
<P>
(potlesk)
<SPEAKER ID="125" NAME="Jo Leinen  " LANGUAGE="DE">
Vážená pani predsedajúca, reforma Európskej únie je dosť náročná, ale zdá sa, že reforma Európskeho parlamentu je ešte ťažšia. Musím však pani Frassoniovej povedať, že tento reformný proces trvá už dva a pol roka. Mali sme tu reformnú skupinu, do ktorej patrila aj sama pani Frassoniová. Náš výbor sa bod po bode držal záverov reformnej skupiny. Inými slovami, dnes v pléne predstavujeme niečo, o čom sme viedli rozhovory, rozpravy a o čom sme rozhodovali dva a pol roka. Neexistuje preto žiaden dôvod, prečo by sa mal tento návrh prideliť späť výboru. Dnes by sme mali dokončiť tento posledný krok a pripraviť sa na nové volebné obdobie s mnohými zlepšeniami v našej práci. Hlasujem preto proti návrhu, ktorý predložila pani Frassoniová.
<SPEAKER ID="126" NAME="Richard Corbett">
spravodajca. - Vážená pani predsedajúca, naozaj už nemám čo dodať, akurát to, že dôvody pani Monicy Frassoniovej pre určité pozmeňujúce a doplňujúce návrhy ju možno povedú k hlasovaniu proti týmto pozmeňujúcim a doplňujúcim návrhom. Určite však nie sú dôvodom na to, aby sa celá vec pridelila späť výboru, čo by zabránilo prijatiu iných pozmeňujúcich a doplňujúcich návrhov, ktoré dnes boli predložené, čo by bolo veľmi nešťastné.
<SPEAKER ID="128" NAME="Richard Corbett">
spravodajca. - Vážená pani predsedajúca, pred tým, než prejdete k hlasovaniu o pozmeňujúcich a doplňujúcich návrhoch 49 a 67, mohol by som vás požiadať, aby ste vymenili poradie hlasovania a aby sa hlasovalo najprv o pozmeňujúcom a doplňujúcom návrhu 67, čo je neskorší kompromis, ktorý vyplynul z hlasovania vo výbore? Myslím si, že by bolo pre nás užitočnejšie, ak by sme pokračovali týmto spôsobom.

<CHAPTER ID="004-08">
8. Dočasná dohoda o obchode s Turkménskom (hlasovanie)
<P>
- Pred začiatkom hlasovania
<SPEAKER ID="077" NAME="Daniel Caspary" LANGUAGE="DE">
Vážený pán predsedajúci, dámy a páni, v súlade s článkom 170(4) žiadam v mene Skupiny Európskej ľudovej strany (kresťanských demokratov) a Európskych demokratov, aby bolo konečné hlasovanie o uznesení a správe odložené až do ďalšieho plenárneho zasadnutia.
<P>
Zo včerajšej rozpravy jasne vyplynulo, že väčšina Parlamentu by mohla podporiť podpísanie dočasnej dohody, aj keď to vyžaduje veľké úsilie. Mnoho poslancov dúfa, že po rokoch, keď situácia viazla na mŕtvom bode, umožní dohoda novú kvalitu dialógu medzi Európskou úniou a Turkménskom. Pre väčšinu poslancov je však dôležité, aby sme nenechali Komisii a Rade voľnú ruku. Ako Parlament potrebujeme záruky od Komisie a Rady, že v prípade pokračujúceho sa zhoršovania situácie v oblasti ľudských práv sa bude na žiadosť Parlamentu vážne uvažovať o prerušení dohody. Včera Komisia, bohužiaľ, súhlasila len podmienečne a Rada nesúhlasila s touto žiadosťou vôbec. Preto v mene svojej skupiny žiadam, aby sa obe konečné hlasovania odložili, až kým od Rady a Komisie nebudeme mať takýto prísľub.
<P>
(potlesk)
<SPEAKER ID="078" NAME="Predsedajúci">
V súlade s článkom 170(4) rokovacieho poriadku práve prehovorila politická skupina. Na základe postupu sa musí určiť, či si rečník želá vyjadriť sa za alebo proti.
<SPEAKER ID="079" NAME="Jan Marinus Wiersma">
v mene skupiny PSE. - Vážený pán predsedajúci, úplne súhlasím s naším kolegom, pánom Casparym, že by sme mali odložiť nielen konečné hlasovanie o uznesení, ale aj hlasovanie o jeho správe - súhlasnej správe - pretože zo včerajšej rozpravy je úplne zrejmé, že najmä Rada nie je pripravená dať Európskemu parlamentu dostatočnú príležitosť a možnosť skutočne monitorovať situáciu v Turkménsku a mať vplyv na situáciu v ňom na základe takejto dohody. Keďže sme nedostali dostatočné záruky, tiež podporujem návrh pána Casparyho na odloženie týchto hlasovaní.
<SPEAKER ID="080" NAME="Predsedajúci">
Predložím žiadosť o odloženie hlasovania.
<P>
(Parlament rozhodol o odložení konečného hlasovania.)
<SPEAKER ID="083" NAME="Daniel Caspary" AFFILIATION="PPE-DE">
(DE) Vážený pán predsedajúci, žiadali sme len o odloženie konečného hlasovania, nie hlasovania o pozmeňujúcich a doplňujúcich návrhoch.
<SPEAKER ID="084" NAME="Predsedajúci">
Túto informáciu sme v službách nedostali. Odloží sa teda len konečné hlasovanie. Zdôrazňujem, že budeme hlasovať najprv o pozmeňujúcich a doplňujúcich návrhoch.
<SPEAKER ID="085" NAME="Daniel Caspary" AFFILIATION="PPE-DE">
(DE) Vážený pán predsedajúci, žiadal som o odloženie len dvoch konečných hlasovaní a aby sme hlasovali o pozmeňujúcich a doplňujúcich návrhoch, preto na niektorom z najbližších plenárnych zasadnutí budeme musieť vykonať konečné hlasovania.
<SPEAKER ID="086" NAME="Predsedajúci">
Tak toto sa teda absolútne líši od toho, ako to pochopili služby. Budeme ale, samozrejme, postupovať v súlade so žiadosťou nášho spravodajcu.
<P>
Ak som teda pochopil správne, budeme hlasovať o pozmeňujúcich a doplňujúcich návrhoch k správe o Turkménsku, nie o vašej správe. A potom sa zastavíme pred konečným hlasovaním.
<P>
- Pred hlasovaním o pozmeňujúcom a doplňujúcom návrhu 2
<SPEAKER ID="087" NAME="Hélène Flautre" AFFILIATION="Verts/ALE">
(FR) Vážený pán predsedajúci, vynikajúci pozmeňujúci a doplňujúci návrh, ktorý predložila moja skupina a ktorý by nám umožnil mať skutočný vplyv v oblasti ľudských práv, by sa ešte zlepšil, ak by sme nahradili výraz "šance na podpísanie dohody" výrazom "šance na ukončenie procesu ratifikácie dohody". Taká je totiž primeraná fráza.
<SPEAKER ID="088" NAME="Predsedajúci">
Toto je právna poznámka.
<P>
Mohli by sa tí poslanci, ktorí sú proti tomu, postaviť, prosím?
<P>
Nevidím, že by stálo 40 poslancov. Preto zahrnieme to, čo povedala pani Flautrová, a tento odsek teraz zaznamenám ako odsek s ústnou zmenou a doplnením.
<P>
(Ústny pozmeňujúci a doplňujúci návrh bol prijatý.)

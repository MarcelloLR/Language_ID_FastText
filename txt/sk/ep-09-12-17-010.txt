<CHAPTER ID="010">
Schválenie zápisnice z predchádzajúceho rokovania
<SPEAKER ID="204" NAME="Ilda Figueiredo" AFFILIATION="GUE/NGL">
(PT) Vážený pán predsedajúci, mám procedurálnu námietku. Dnes ráno sme tu hlasovali, aby sme odôvodnili rokovania medzi Európskou úniou a Marokom. Medzičasom sa objavil dokument Komisie s dnešným dátumom, ktorý hovorí, že rokovania medzi EÚ a Marokom o agropotravinárskom a rybárskom sektore postupujú. Chcela by som vedieť, či to boli tieto rokovania, ktoré dnes ráno spomenul predseda Skupiny Progresívnej aliancie socialistov a demokratov v Európskom parlamente, keď ich použil ako dôvod na vypustenie záležitosti týkajúcej sa západosaharskej aktivistky Aminatu Haidarovej z dnešného programu, ktorá už 32 dní drží hladovku a momentálne je v ohrození života. Je to záležitosť, ktorú treba riadne objasniť, lebo to, čo sa stalo dnes ráno, je neprijateľné.
<SPEAKER ID="205" NAME="Predsedajúci">
Ďakujem vám, pani Figueiredová. Bohužiaľ vám nemôžem odpovedať, lebo už si nepamätám, čo dnes na poludnie predseda skupiny povedal.
<SPEAKER ID="206" NAME="Izaskun Bilbao Barandica" AFFILIATION="ALDE">
(ES) Vážený pán predsedajúci, dnes ráno boli z programu stiahnuté dve záležitosti. Chcem sa opýtať na uznesenie dohodnuté medzi parlamentnými skupinami. Mohli by ste mi prosím vysvetliť, na základe ktorého článku rokovacieho poriadku bola táto záležitosť prednesená a bolo uskutočnené hlasovanie na mieste o stiahnutí bodu programu, o ktorom sme dnes poobede mali diskutovať?
<P>
Myslím si, že je to dôležité, a prítomní poslanci musia byť o tom informovaní ako o naliehavom probléme.
<SPEAKER ID="207" NAME="Predsedajúci">
Vážená pani Bilbaová Barandicová, týkalo sa to procedurálnej námietky na základe článku 140 rokovacieho poriadku, ktorý umožňuje zmenu programu. Ľutujem, ale teraz môžem povoliť len procedurálne námietky. K tejto rozprave sa už nevrátime. Rád by som zdôraznil, že ihneď preruším každého rečníka, ktorý by sa pokúsil začať túto rozpravu.
<SPEAKER ID="208" NAME="Willy Meyer" AFFILIATION="GUE/NGL">
(ES) Vážený pán predsedajúci, podľa článku 177 rokovacieho poriadku môže skupina alebo minimálne 40 poslancov skutočne navrhnúť odloženie rozpravy. Toto sa odohralo dnes ráno veľmi neobvyklým spôsobom. V skutočnosti rokovací poriadok stanovuje, že ak je požadované odloženie rozpravy, musí byť o tom predseda informovaný 24 hodín vopred. Predseda potom musí bezodkladne informovať Parlament.
<P>
Chcel by som sa opýtať, či prebehol tento proces, lebo situácia, v ktorej sme sa ocitli, je naozaj mimoriadna. Je to po prvý raz, keď sa Európskemu parlamentu zabránilo diskutovať o uznesení schválenom všetkými parlamentnými skupinami s cieľom reagovať na mimoriadne vážnu situáciu, akou je prípad pani Haidarovej. Chcel by som preto vedieť, či bol tento proces dodržaný. Ak nie, mali by sme o tomto uznesení ihneď diskutovať. Musíme sa vrátiť k uzneseniu dohodnutému všetkými parlamentnými skupinami a predložiť ho na hlasovanie.
<SPEAKER ID="209" NAME="Predsedajúci">
Sú ešte nejaké procedurálne námietky?
<SPEAKER ID="210" NAME="Cristian Dan Preda" AFFILIATION="PPE">
(RO) Chcel som len povedať, že medzičasom prišiel do rokovacej sály pán Schulz, a boli by sme radi, keby mohol odpovedať na otázky našich kolegov poslancov, ktoré položili za jeho neprítomnosti.
<P>
(potlesk)
<SPEAKER ID="211" NAME="Predsedajúci">
Vážený pán Preda, bola to veľmi stručná poznámka, ale nie procedurálna námietka.
<SPEAKER ID="212" NAME="Oriol Junqueras Vies" AFFILIATION="Verts/ALE">
(ES) Vážený pán predsedajúci, taktiež sa chceme odvolať na článok 177 rokovacieho poriadku. Ak máme na mysli tento článok, nerozumieme, ako môže byť bod programu stiahnutý z programu, pokiaľ to nie je vykonané pred príslušnou rozpravou alebo hlasovaním.
<P>
Na záver si taktiež myslíme, že rokovací poriadok nebol správne uplatnený. Z tohto dôvodu vyzývame predsedajúceho, aby vyriešil túto záležitosť.
<SPEAKER ID="213" NAME="Predsedajúci">
Keďže sa tieto otázky týkajú tohto bodu, rád vám odpoviem. Podľa článku 140 ods. 2 rokovacieho poriadku možno program zmeniť za určitých okolností, aj "na návrh predsedu". Procedurálnu námietku vzniesol predseda skupiny a pán predseda súhlasil, aby sa o tom hlasovalo. Toto je v súlade s rokovacím poriadkom.
<SPEAKER ID="214" NAME="Charles Tannock" AFFILIATION="ECR">
Vážený pán predsedajúci, pokiaľ ide o procedurálnu námietku, týka sa mojej žiadosti v mene našej skupiny ECR odložiť hlasovanie, ku ktorému vyzval pán Schulz, na 15.00 hod., aby sme mali dostatok času na pochopenie celej záležitosti. V skutočnosti nebola predložená Parlamentu. Pán predseda predložil Parlamentu len návrh pána Schulza a nepredložil moju žiadosť o odloženie návrhu o dve alebo tri hodiny, aby sme sa upokojili a oboznámili s faktami Mám výhrady k tomu, že moja žiadosť nebola v skutočnosti predložená Parlamentu.
<SPEAKER ID="215" NAME="Predsedajúci">
Vážený pán Tannock, procedurálna námietka, ktorú vzniesol pán Schulz, je priebežná procedurálna námietka. Vaša procedurálna námietka je preto zbytočná.
<SPEAKER ID="216" NAME="Francisco Sosa Wagner" AFFILIATION="NI">
(ES) Vážený pán predsedajúci, chcel by som zdôrazniť, čo povedal pán Meyer. Budem stručný. Veľké množstvo poslancov, veľká časť tých, ktorí sú prítomní v Parlamente, sú veľmi prekvapení sledom udalostí okolo raňajšieho návrhu. Bol odhlasovaný dosť nečakane a spôsobom, ktorý naznačuje, že nie je v súlade s platnými ustanoveniami a odporuje im.
<SPEAKER ID="217" NAME="Predsedajúci">
Vysvetlil som vám svoje chápanie rokovacieho poriadku. Z tohto dôvodu je postup v súlade s rokovacím poriadkom. Nemôžem uznať ďalšie nové procedurálne námietky. Chcel by som vás požiadať o zhovievavosť. Máme ďalšie dva dôležité body. Vážený pán Salafranca, ak máte procedurálnu námietku, nech sa páči. Musím vám však povedať, že v opačnom prípade vás preruším.
<SPEAKER ID="218" NAME="José Ignacio Salafranca Sánchez-Neyra" AFFILIATION="PPE">
(ES) Vážený pán predsedajúci, toto je skutočne procedurálna námietka. Dnes ráno predseda Skupiny Progresívnej aliancie socialistov a demokratov v Európskom parlamente požiadal, aby bol návrh spoločného uznesenia stiahnutý z programu. Je to nevídané rozhodnutie a sprevádzali ho presvedčivé argumenty, konkrétne to, že by mohol byť ohrozený život pani Haidarovej.
<P>
Z tohto dôvodu si naša skupina neželala riešiť túto situáciu kompromisom aj na základe názorov, ktoré vyjadril pán Schulz.
<P>
Podľa mňa však neexistuje dôvod, prečo by malo vyhlásenie Parlamentu ohroziť život pani Haidarovej. Predovšetkým nerozumiem tomu, prečo by sa malo nevyhnutne konať v rozpore s rokovacím poriadkom.
<P>
Vážený pán predsedajúci, článok 177 jasne uvádza, že návrhy by sa mali oznámiť 24 hodín vopred a pred rozpravou.
<P>
(Predsedajúci prerušil rečníka.)
<SPEAKER ID="219" NAME="Predsedajúci">
Vážený pán Salafranca, je mi veľmi ľúto, ale dlhšie už nemôžeme skúmať pohnútky poslancov Parlamentu z dnešného rána. Ani otázka ďalších informácií získaných dnes poobede už nie je predmetom dnešného programu. Vrátim sa preto k programu.
<P>
(Zápisnica z predchádzajúceho rokovania bola schválená.)
<SPEAKER ID="221" NAME="Bernd Posselt" AFFILIATION="PPE">
(DE) Vážený pán predsedajúci, myslím si, že článok 140 sa nedá uplatniť pri naliehavom postupe, a chcel by som vás preto požiadať, aby to skontroloval Výbor pre rokovací poriadok, pretože by mohol nastať nebezpečný precedens.
<SPEAKER ID="222" NAME="Predsedajúci">
Rád prijmem tento návrh, hoci to nebola procedurálna námietka.

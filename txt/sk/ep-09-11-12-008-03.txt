<CHAPTER ID="008-03">
3. Samit EÚ - Rusko, 18. novembra 2009 v Štokholme (hlasovanie) 
<SPEAKER ID="083" NAME="Hannes Swoboda" AFFILIATION="S&amp;D">
(DE) Vážený pán predsedajúci, chcel by som predložiť tento pozmeňujúci a doplňujúci návrh, ktorý bol vypracovaný po prerokovaní s autorom návrhu. Text teraz prečítam v angličtine:
<P>
"odsudzuje brutálnu vraždu Makšaripa Auševa, populárneho aktivistu v oblasti ľudských práv a predstaviteľa opozície, ktorý bol zastrelený v Ingušsku;". Ďalšie by sa vypustilo a pokračovalo by to takto: "vyzýva ruské orgány najmä na to, aby prijali preventívne opatrenia na ochranu obhajcov ľudských práv, ako napríklad začatie vyšetrovania hneď, ako sa prokurátor a justičný systém dozvedia o akomkoľvek ohrození obhajcu ľudských práv;".
<P>
Toto by dalo jasnú správu, a preto by som chcel podporiť pozmeňujúci a doplňujúci návrhu v tomto znení spolu so Skupinou zelených, ktorá predložila pozmeňujúci a doplňujúci návrh na hlasovanie.
<SPEAKER ID="086" NAME="Vytautas Landsbergis" AFFILIATION="PPE">
Vážený pán predsedajúci, keďže odstúpenie Ruska od Zmluvy o energetickej charte nie je ojedinelý prípad, ale metóda, ktorá bola doteraz viackrát použitá, bolo by vhodné vložiť poznámku v tom zmysle, že najnovšie odstúpenie od zmluvy "narúša spoľahlivosť zmlúv uzatvorených s touto krajinou vo všeobecnosti".
<P>
Nášho cteného partnera by sme mali požiadať, aby sa v budúcnosti snažil vážnejšie pristupovať k uzatváraniu nových zmlúv.
<SPEAKER ID="088" NAME="Vytautas Landsbergis" AFFILIATION="PPE">
Vážený pán predsedajúci, v odôvodnení H je chyba, ktorá sa stala buď omylom, alebo vynechaním slova pri navrhovaní, pretože napriek jasnej skutočnosti sa uvádza nedávny konflikt medzi "Gruzínskom a jeho separatistickými regiónmi". Chýba tam slovo.
<P>
Podľa správy vyšetrovacej misie to bola vojna alebo vojnový konflikt v Gruzínsku medzi Ruskom a Gruzínskom, do ktorého boli zapojené aj ďalšie jednotky ruských spojencov a žoldnierov zo severného Kaukazu. Takže do uznesenia, ktoré sa nezdá byť naivné alebo neobjektívne, by sme mali doplniť tento text: "medzi Ruskom a Gruzínskom a jeho separatistickými regiónmi".
<P>
Nikto si naozaj nemyslí, že armáda Južného Osetska bombardovala Gori a blížila sa k Tbilisi. Preto prezident Sarkozy letel na stretnutie s prezidentom Medvedevom a nie s prezidentom Kokojtym.
<P>
Zamyslime sa nad tým a opravme túto neúmyselnú chybu.

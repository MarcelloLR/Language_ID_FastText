<CHAPTER ID="012-02">
2. Situácia mjanmarských utečencov v Thajsku 
<P>
Pred hlasovaním o odseku 2:
<SPEAKER ID="255" NAME="Charles Tannock">
autor. - Vážená pani predsedajúca, znovu som si všimol, že úradníci nezapísali pozmeňujúce a doplňujúce návrhy v takom poradí, v akom sa o nich hlasuje, takže teraz budem postupovať veľmi opatrne, aby som zvolil správne poradie. Pokiaľ ide o odsek 2, chceme na konci odseku doplniť tieto slová: "ako aj s úmyselným ožobračovaním, svojvoľným zdaňovaním a konfiškáciou pôdy".
<SPEAKER ID="257" NAME="Charles Tannock">
autor. - Vážená pani predsedajúca, ústne pozmenený a doplnený odsek 5 znie takto: "víta spoluprácu thajskej vlády s Vysokým komisárom OSN pre utečencov a vyzýva na okamžitý a úplný prístup k všetkým zadržiavaným rohingským utečencom z lodí, aby mohli stanoviť, čo je potrebné urobiť na ich ochranu. Zároveň vyzýva thajskú vládu, aby podpísala Dohovor OSN z roku 1951 týkajúci sa právneho postavenia utečencov a jeho protokol z roku 1967,"
<SPEAKER ID="259" NAME="Charles Tannock">
autor. - Vážená pani predsedajúca, prečítam celé znenie odseku 6, ktorý bol ústne zmenený a doplnený: "zdôrazňuje, že problém utečencov na lodiach, ktorý sa dotýka Thajska a ďalších krajín, je v zásade regionálnym problémom; pozitívne vníma úsilie thajskej vlády o zintenzívnenie spolupráce regionálnych susedov v záujme riešenia otázky Rohingyov; v tejto súvislosti víta stretnutie, ktoré 23. januára 2009 uskutočnil stály tajomník pre zahraničné veci Kasit Piromya s veľvyslancami Indie, Indonézie, Bangladéša, Malajzie a Mjanmarska, a apeluje na členov Združenia krajín juhovýchodnej Ázie (ASEAN), najmä na jeho thajské predsedníctvo, a príslušné medzinárodné organizácie, aby sa usilovali o nájdenie trvalého riešenia tohto dlhodobého problému;"
<SPEAKER ID="261" NAME="Charles Tannock">
autor. - Vážená pani predsedajúca, odôvodnenie E znie takto: "keďže Úrad OSN pre utečencov vyjadril znepokojenie nad správami o zlom zaobchádzaní s mjanmarskými utečencami a získal prístup k niekoľkým zo 126 rohingských utečencov, ktorých stále zadržiavajú thajské orgány."

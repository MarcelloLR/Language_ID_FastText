<CHAPTER ID="003-17">
17. Dohoda o hospodárskom partnerstve ES/CARIFORUM (
<SPEAKER ID="127" NAME="David Martin">
spravodajca. - Vážená pani predsedajúca, viem, ako sú kolegovia naviazaní na obed - alebo naopak, nie som si istý, ale chcem len dve minúty.
<P>
V pondelok večer sme mali veľmi dôležitú rozpravu o tom, či môžeme odsúhlasiť CARIFORUM alebo nie. Komisia a Rada - a je dôležité, že takto sa zaviazali obe inštitúcie - nám sľúbili, že z hľadiska prísľubov pomoci splnia kvalitu pomoci, a to včas. Uistili nás, že nič v DHP neovplyvní prístup karibských krajín k liekom. Uistili nás, že uplatňovanie doložky najvyšších výhod nebude mať žiadny vplyv na obchodovanie medzi juhom a juhom a že preskúmanie po piatich rokoch na konci prvej fázy DHP bude skutočným preskúmaním, pri ktorom sa budú brať do úvahy rozvojové ciele.
<P>
Na základe týchto prísľubov - a samozrejme pod podmienkou, že už sú zapísané v záznamoch tohto Parlamentu a že Rada aj Komisia sľúbia dodržať a splniť tieto záväzky - som presvedčený, že Parlament dnes veľkou väčšinou môže schváliť DHP s karibskými krajinami.
<P>
Chcel by som sa poďakovať pani komisárke Ashtonovej za skvelú spoluprácu v tejto veci, za prejavenú flexibilitu a za jej zanietenie. Už len to, že je tu pri tomto hlasovaní, o nej veľa hovorí. Toto hlasovanie bolo naplánované na utorok. Viem, že upustila od dôležitých záväzkov, aby tu dnes bola a prijala dôležité záväzky voči Parlamentu. Chcem poďakovať Komisii za spoluprácu a požiadať poslancov, aby hlasovali za schválenie.
<SPEAKER ID="128" NAME="Helmuth Markov" AFFILIATION="GUE/NGL">
(DE) Vážená pani predsedajúca, dámy a páni, toto je procedurálna námietka. Rád by som odcitoval z listu, ktorý mi pán predseda Pöttering poslal ako predseda Výboru pre medzinárodný obchod. Nebojte sa, nebudem čítať celý list.
<P>
"Výklad článku 47 podľa výboru AFCO, ktorý spomínate, bol oznámený na zasadnutí Parlamentu dňa 18. februára 2009 a keďže neboli žiadne námietky, považoval sa za prijatý. [...] Návrhy týkajúce sa dvoch DHP [t. j. správy pána Davida Martina a pani Eriky Mannovej] boli oficiálne oznámené a postúpené vášmu výboru [t. j. Výboru pre medzinárodný obchod] len na zasadnutí z dňa 19. februára 2009. Vo svetle spomínaného výkladu už nebude možné uplatňovať článok 47 vo vzťahu k týmto dvom postupom, ani k iným ďalším postupom."
<P>
(DE) Všetky odkazy na článok 47 v oficiálnych dokumentoch sa preto musia odstrániť. To sa týka titulného listu dokumentu a obsahu, až po stránku so stanoviskom a stránku s postupom, poslednú stránku Výboru pre medzinárodný obchod. Chcel by som to uviesť do zápisnice.
<SPEAKER ID="131" NAME="Predsedajúca">
Ďakujem vám, pán Markov. Skutočne musím informovať Parlament, že ku všetkým jazykovým mutáciám tejto správy je korigendum, v ktorom sa vypúšťa odkaz na článok 47. To, čo ste uviedli, sa teda bude riešiť. Zdá sa, že sa zhodujeme, takže môžeme pokračovať.

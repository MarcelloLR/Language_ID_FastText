<CHAPTER ID="005-11">
11. Vytvorenie rámca pre činnosť predstaviteľov záujmových skupín (lobistov) v inštitúciách EÚ (
<P>
Pred začiatkom hlasovania:
<SPEAKER ID="139" NAME="Hartmut Nassauer" AFFILIATION="PPE-DE">
(DE) Vážená pani predsedajúca, v mene mojej skupiny by som chcel požiadať o hlasovanie podľa zmien o pozmeňujúcom a doplňujúcom návrhu 1 a v prípade druhej časti o hlasovanie po častiach o pozmeňujúcom a doplňujúcom návrhu 11.
<SPEAKER ID="140" NAME="Predsedajúca">
Chcela by som vás upozorniť na to, že lehota vypršala. Avšak, ak nie sú žiadne námietky, vašu požiadavku odsúhlasíme.
<P>
(Predsedajúca uznala, že proti požiadavke neboli vznesené námietky)
<P>
- Pred začiatkom hlasovania o odseku 10:
<SPEAKER ID="142" NAME="Mario Mauro" AFFILIATION="PPE-DE">
(IT) Vážená pani predsedajúca, dámy a páni, cieľom tohto pozmeňujúceho a doplňujúceho návrhu je vypustiť tieto slová: "pokiaľ konajú v súlade so svojou funkciou a vykonávajú úlohy, ktoré takýmto orgánom zmluvy ukladajú". Súvisí to so skutočnosťou, že regióny a miestne orgány na rozdiel od súkromných predstaviteľov záujmových skupín, zastupujú všeobecný záujem. Bolo by preto zjednodušujúce prirovnať regióny a miestne orgány k súkromným predstaviteľom záujmových skupín. Naozaj, štatúty mnohých európskych regiónov a miestnych orgánov im umožňujú zasiahnuť v oveľa širšom meradle ako sa stanovuje v zmluvách na účely ochrany príslušných verejných záujmov na úrovni Spoločenstva. Preto vyzývam, aby bola posledná veta z pozmeňujúceho a doplňujúceho návrhu vypustená.
<P>
(Parlament zamietol ústny pozmeňujúci a doplňujúci návrh)
<P>
-Pred začiatkom hlasovania o pozmeňujúcom a doplňujúcom návrhu 3:
<SPEAKER ID="144" NAME="Adina-Ioana Vălean" AFFILIATION="ALDE">
Vážená pani predsedajúca, chceli by sme predložiť ústny pozmeňujúci a doplňujúci návrh k pozmeňujúcemu a doplňujúcemu návrhu 3. Chceli by sme nahradiť slovo "cirkevné" slovom "náboženské", a teda veta znie: "[...] by sa mali považovať za lobistov, a malo by sa s nimi zaobchádzať rovnakým spôsobom: profesionálni lobisti, interní lobisti spoločností, mimovládne organizácie, skupiny odborníkov (think-tanky), obchodné združenia, odborové združenia a združenia zamestnávateľov, náboženské, filozofické a nenáboženské organizácie [...]" a tak ďalej.
<P>
(Parlament zamietol ústny pozmeňujúci a doplňujúci návrh)
<SPEAKER ID="146" NAME="Monica Frassoni" AFFILIATION="Verts/ALE">
(IT) Vážená pani predsedajúca, dámy a páni, toto je dôkaz toho, že lobisti si robia svoju prácu!
<P>
(Potlesk zo stredu a z ľavej strany auditória)
<P>
- Pred začiatkom hlasovania o pozmeňujúcom a doplňujúcom návrhu 15:
<SPEAKER ID="148" NAME="Monica Frassoni" AFFILIATION="Verts/ALE">
Vážená pani predsedajúca, zdá sa, že európska angličtina nás zradila. A z toho dôvodu, keďže text tohto pozmeňujúceho a doplňujúceho návrhu nie je zjavne veľmi jasný, moja skupina sťahuje pozmeňujúci a doplňujúci návrh 15 o otázke peňažných výpisov požadovaných na vyhlásenie o finančných záujmov predstaviteľa záujmovej skupiny. Skutočne dúfame, napriek tomu, že hlasovanie neprebieha podľa našich predstáv, aby sa v rámci diskusie pracovnej skupiny táto záležitosť vyjasnila a vrátila.
<P>
Veľmi pekne vám ďakujem a všetkým ďakujem za prácu, ktorú sme spoločne odviedli.

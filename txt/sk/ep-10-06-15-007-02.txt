<CHAPTER ID="007-02">
2. Európsky fond na prispôsobenie sa globalizácii: ES/región Valencia (
<P>
- Pred začiatkom hlasovania:
<SPEAKER ID="154" NAME="Barbara Matera" LANGUAGE="IT">
Vážený pán predsedajúci, dámy a páni, v súčasnom kontexte hospodárskej krízy je nezamestnanosť jedným z najväčších problémov, ktorým musia čeliť vyspelé hospodárstva. Je to hrozba, ktorá v eurozóne dosiahla alarmujúcu úroveň 10 %.
<P>
Európske inštitúcie a najmä Európska komisia vo svojom návrhu rozpočtu na rok 2011 zaviedli rad opatrení na podporu oživenia hospodárstva vrátane doplnenia Európskeho fondu na prispôsobenie sa globalizácii, ktorého som spravodajkyňou a ktorý stojí pred štyrmi dôležitými žiadosťami o mobilizáciu, o ktorých sa chystáme hlasovať.
<P>
Som preto presvedčená, že postupy na mobilizáciu tohto fondu by sa mali zefektívniť, aby bolo možné rýchlo reagovať na potreby pracovníkov, ktorých spoločnosti boli ťažko zasiahnuté hospodárskou krízou a ktorých sa dotkli postupy spoločností týkajúce sa premiestňovania. Preto naliehavo žiadam kolegov poslancov, aby tento fond podporovali v jednotlivých členských štátoch.

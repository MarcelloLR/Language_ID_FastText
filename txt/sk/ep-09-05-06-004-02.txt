<CHAPTER ID="004-02">
2. Počet medziparlamentných delegácií, delegácií pri spoločných parlamentných výboroch, delegácií pri parlamentných výboroch pre spoluprácu a mnohostranných parlamentných zhromaždení (
<P>
- Pred začiatkom hlasovania:
<SPEAKER ID="108" NAME="Francis Wurtz">
v mene skupiny GUE/NGL. - (FR) Vážená pani predsedajúca, dámy a páni, naša skupina by rada oddelila hlasovanie o poslednej zarážke v odseku 1, písmeno a) v znení, citujem: "Delegácia pre vzťahy s Albánskom, Bosnou a Hercegovinou, Srbskom, Čiernou Horou a Kosovom." Podľa nášho názoru to de facto predstavuje uznanie existencie Kosova, čo považujeme za neprípustné.
<P>
Bol by som preto rád, keby sme mohli hlasovať o tomto odseku samostatne.
<SPEAKER ID="109" NAME="Predsedajúca">
Táto žiadosť prišla mimo lehoty, ale ak by sme ju prijali... Má niekto nejaké výhrady?
<SPEAKER ID="110" NAME="Bernd Posselt" LANGUAGE="DE">
Vážená pani predsedajúca, mám vážne výhrady. Tento Parlament hlasoval za nezávislosť Kosova trojštvrtinovou väčšinou, tak ako aj Komisia a takmer všetky členské štáty. Považujem to za neprípustné.

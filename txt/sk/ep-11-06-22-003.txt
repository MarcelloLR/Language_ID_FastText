<CHAPTER ID="003">
Oficiálne privítanie
<SPEAKER ID="007" NAME="Predsedajúci">
Som veľmi rád, že môžem privítať delegáciu zloženú zo štyroch členov Výboru pre zahraničné veci seychelského parlamentu a dvoch vedúcich legislatívnych odborníkov na čele s ich predsedom pánom Williamom. Táto delegácia sa tento týždeň zúčastní v Európskom parlamente na štvordňovej študijnej návšteve, ktorú organizuje Úrad na podporu parlamentnej demokracie. Dámy a páni, dúfame, že vaša návšteva bude užitočná, a vieme, že so záujmom budete sledovať správu pána Cadeca o dohode o partnerstve v sektore rybolovu medzi Európskou úniou a Seychelami, o ktorej sa bude zajtra hlasovať. Jediné, o čo vás žiadame, je, aby ste pri svojej ďalšej návšteve priniesli do Bruselu trochu slnka.

<CHAPTER ID="009-02">
2. Úloha NATO v bezpečnostnej štruktúre EÚ (
<P>
- Pred začiatkom hlasovania:
<SPEAKER ID="098" NAME="Ari Vatanen">
spravodajca. - Vážená pani predsedajúca, ospravedlňujem sa za oberanie každého z vás o čas a odďaľovanie obeda, no robievam to len raz za 10 rokov, tak možno nebudete namietať. Vlastne som ako istý poslanec fínskeho parlamentu, ktorý sa prihlásil o slovo len raz za celé tie roky vo fínskom parlamente a povedal asi toto: "môžete, prosím, zavrieť okno".
<P>
Rád by som povedal pár slov v súvislosti s týmito tromi správami, ktoré sú súčasťou rovnakého balíka obsahujúceho správy pána von Wogaua a pána Saryusza-Wolskieho. V tejto chvíli hľadáme riešenie finančnej krízy. Zavinili sme si ju sami a hovoríme, že sa už nesmie opakovať, no čo raison d'être Európskej únie zabraňovať vojnám a ľudským krízam? Ani tieto sa nesmú opakovať a nespadnú na nás ako strecha budovy Parlamentu v Štrasburgu. Ani sa nezopakujú, no iba pod podmienkou, že budeme všetci spolupracovať.
<P>
Pripomínam vám, že táto časť Parlamentu nemá monopol na mier. Mier patrí všetkým. Budovanie mieru je naša spoločná povinnosť. Je to tak trochu ako láska. Nemá podmienky. V živote musíme byť idealistami. Musíme hľadieť do diaľky, ako keď bežíme v lese. Pri behu v lese sa nikdy nepozeráte pod nohy. Pozeráte sa do diaľky, aby ste vedeli, kam smerujete, a nohy kladiete automaticky presne na to správne miesto. To je to, čo musíme urobiť. Musíme byť úplne čestní a pamätať si, prečo sme EÚ vytvorili: išlo nám o budovanie mieru.
<P>
Všetko, čo sa tu snažím povedať, je, že ak máme dodržiavať odkaz pána Monneta a našich predchodcov, mali by sme patriť do jedinej strany a to strany na budovanie mieru nazvanej strana "Áno, môžem". Až potom nám budú dejiny postojačky tlieskať. A to okno je otvorené.
<SPEAKER ID="100" NAME="Ari Vatanen">
spravodajca. - Vážená pani predsedajúca, prepáčte, že oberám Parlament o čas. Jednoducho by som rád odstránil nasledujúcu vetu týkajúcu sa operačného štábu EÚ z odseku 29: "zdôrazňuje, že navrhovaný operačný štáb EÚ je riešením tohto problému;".
<SPEAKER ID="102" NAME="Vytautas Landsbergis">
v mene skupiny PPE-DE. - Vážená pani predsedajúca, mám dva ústne pozmeňujúce a doplňujúce návrhy k tomuto odseku. Prvý je, slová "ľudské práva a právny štát" by mali byť uvedené v prvých bodoch a nie posledných. Podporte, prosím, toto európskejšie stanovisko.
<P>
Môj druhý ústny pozmeňujúci a doplňujúci návrh sa týka druhej časti odseku o Rusku ako demokracii v bližšie neurčenej budúcnosti. Pretože máme veľmi jasné predstavy o tom, čo demokracia znamená, bolo by lepšie čosi dodať. Môj ústny pozmeňujúci a doplňujúci návrh preto znie, vložiť za slovo "demokracia" nasledovné: "a odmieta vojenské hrozby ako prostriedky politického tlaku na svojich susedov".
<P>
Pretože nemôžeme podporovať takéto politiky, podporte, prosím, tento pozmeňujúci a doplňujúci návrh.

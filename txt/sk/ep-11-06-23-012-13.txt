<CHAPTER ID="012-13">
13. Prevencia a náprava makroekonomických nerovnováh (
<SPEAKER ID="162" NAME="Sharon Bowles">
v mene Výboru pre hospodárske a menové veci. - V mene výboru by som chcela požiadať o odloženie záverečného hlasovania podľa článku 57 ods. 2 rokovacieho poriadku.
<P>
Ako viete, tento názor vyjadril výbor v utorok, a myslíme si, že teraz môžeme pokračovať v diskusiách s Radou s cieľom dosiahnuť uspokojivý výsledok.
<P>
Preto žiadam o odloženie, aby sme mohli túto tému uzavrieť alebo ponechať dvere otvorené a uzavrieť ju v júli dohodou v prvom čítaní.
<SPEAKER ID="163" NAME="Martin Schulz" LANGUAGE="DE">
V Skupine progresívnej aliancie socialistov a demokratov v Európskom parlamente sme proti tomuto pozmeňujúcemu a doplňujúcemu návrhu hlasovali už na pôde výboru. Boli sme presvedčení, že o tejto správe sa môže hlasovať teraz, a zdá sa, že jej schválenie veľkou väčšinou nám dáva za pravdu. Poznáme argumenty, ktoré boli predložené v súvislosti s tým, prečo by sme mali opäť rokovať s Radou, a preto by som chcel uviesť svoje stanovisko k návrhom na odloženie hlasovania, ktoré budú nasledovať po ostatných častiach tohto balíka. Môžeme to vnímať ako znamenie, že nemecká a francúzska vláda sa musia znovu posunúť v dvoch dôležitých bodoch. Z Rady však vieme, že sa tak nestane. Preto má pre nás rozhodujúci význam jedna otázka: Čo hodlajú robiť skupiny, ktoré podporujú tento návrh, ak Rada nevykoná žiadne zmeny odzrkadľujúce naše rozhodnutia? Budú hlasovať za alebo proti týmto balíkom? Pre nás je to dôležitá otázka.
<SPEAKER ID="164" NAME="Corien Wortmann-Kool" AFFILIATION="PPE">
Chcela by som zdôrazniť to, čo povedala pani Bowlesová: dúfame, že ku konečnej dohode o tejto správe dospejeme pred našou júlovou plenárnou schôdzou.
<P>
Ako Parlament - vrátane Skupiny socialistov - sme hneď od začiatku zaujali pozíciu, že tieto návrhy budeme posudzovať ako jeden balík. Takže pristupujme k nim ako k balíku a teraz podporme návrh pani Bowlesovej na odloženie hlasovania na júl.

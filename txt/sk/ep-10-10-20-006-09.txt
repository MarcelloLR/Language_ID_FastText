<CHAPTER ID="006-09">
9. Zlepšovanie rámca stability a hospodárskeho riadenia EÚ, najmä v eurozóne (
<SPEAKER ID="155" NAME="Olle Schmidt" AFFILIATION="ALDE">
Vážený pán predsedajúci, toto je dôležitý ústny pozmeňujúci a doplňujúci návrh: "keďže, pokiaľ je to možné, všetkých 27 členských štátov by malo maximálne sledovať všetky návrhy týkajúce sa riadenia hospodárstva, uznávajúc, že pre členské štáty mimo eurozóny to bude sčasti dobrovoľný proces."
<P>
Prijal ho poslanecký klub Európskej ľudovej strany, prijala ho Skupina socialistov a prijal ho dokonca aj komisár. Dúfam, že tento ústny pozmeňujúci a doplňujúci návrh môžete prijať všetci. Je dôležitý pre mňa, je dôležitý pre Skupinu Aliancie liberálov a demokratov za Európu a je dôležitý najmä pre našu krajinu Švédsko, ak sa máme stať členmi eurozóny.
<P>
(Ústny pozmeňujúci a doplňujúci návrh bol prijatý.)
<SPEAKER ID="157" NAME="Predsedajúci">
Týmto uzatváram toto hlasovanie.
<P>
Pretože hlasovanie v dôsledku vašej vynikajúcej práce trvalo tak dlho, chcel by som poprosiť tých, čo požiadali o podanie vysvetlení hlasovania, aby tieto vysvetlenia zmenili z ústnych na písomné alebo odložili svoje vystúpenia na zajtra, pretože bolo podaných 62 žiadostí a nie sme schopní zaoberať sa všetkými.
<SPEAKER ID="158" NAME="Michał Tomasz Kamiński" AFFILIATION="ECR">
Vážený pán predsedajúci, chcel by som vám zablahoželať k výbornému výkonu, ktorý ste dnes podali. Naozaj oceňujem, ako ste dnes zvládli predsedníctvo, a dúfam, že sa o svoje vynikajúce schopnosti podelíte s ostatnými podpredsedami Parlamentu.
<SPEAKER ID="159" NAME="Nicole Sinclaire" AFFILIATION="NI">
Vážený pán predsedajúci, dnes som hlasovala a moji voliči môžu vidieť, ako som dnes hlasovala. Preto by mali dostať možnosť prístupu k môjmu vysvetleniu hlasovania dnes.
<SPEAKER ID="160" NAME="Predsedajúci">
Požiadal som vás, aby ste zmenili svoje ústne vysvetlenia na písomné. To vám umožní uviesť vašim voličom dôvody, ktoré vás aj ostatných viedli k tomu, že ste o istých otázkach hlasovali tak, ako ste hlasovali. Nijakým spôsobom vás nechceme zbavovať vašich práv. Len vás prosím, aby ste sa pridali k ostatným poslancom, ktorí sa vzdávajú práva na ústne vysvetlenie a podajú vysvetlenie v písomnej forme. To je všetko.
<SPEAKER ID="161" NAME="Barbara Matera" AFFILIATION="PPE">
(IT) Vážený pán predsedajúci, podriadim sa vašej požiadavke. Pán Mastella aj ja podáme svoje vysvetlenia v písomnej forme. A po druhé, pripájam sa k nášmu kolegovi a tiež vám chcem zablahoželať, pán predsedajúci.
<SPEAKER ID="162" NAME="Licia Ronzulli" AFFILIATION="PPE">
(IT) Vážený pán predsedajúci, ak súhlasíte a aby boli všetci spokojní, môžeme ústne vysvetlenia odložiť na zajtra.
<SPEAKER ID="163" NAME="Predsedajúci">
Áno, celkom určite súhlasím. Ak s tým súhlasí aj pani Sinclairová. Spolieham sa na dobrú vôľu poslancov a vyzývam ich, aby podali svoje ústne vysvetlenia zajtra alebo písomné dnes, a pani Sinclairovej dáme možnosť predniesť jej vysvetlenie teraz.

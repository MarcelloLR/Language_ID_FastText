<CHAPTER ID="010">
Program práce
<SPEAKER ID="014" NAME="Predseda">
Konečné znenie návrhu programu schôdze, ktorý navrhla konferencia predsedov 11. marca 2010 v súlade s článkom 137 rokovacieho poriadku, bolo rozdané.
<P>
Na základe dohody s politickými skupinami by som chcel navrhnúť nasledujúce zmeny:
<P>

<SPEAKER ID="015" NAME="Mario Borghezio" AFFILIATION="EFD">
(IT) Len som chcel oznámiť pánovi predsedovi - ako som už urobil v liste -, že mimoriadny výbor pre finančnú krízu nespravodlivo vylúčil odborníka a uznávaného demografa profesora Bourciera de Carbona, pričom ho bezdôvodne opísal ako nevhodnú osobu.
<P>
Myslím si, že ide o mimoriadne vážny prípad, keď je niekto vylúčený na základe ideologických dôvodov z pozície odborníka v jednom z výborov Európskeho parlamentu...
<P>
(Predseda prerušil rečníka.)
<SPEAKER ID="016" NAME="Predseda">
Vážený pán Borghezio, toto nie je procedurálna námietka, keďže hovoríme o plenárnom zasadnutí. Prosím vás, aby ste s takýmito otázkami vystupovali počas zasadnutí výborov, keď sa môže táto záležitosť posúdiť, ale na plenárnom zasadnutí sa musia procedurálne námietky týkať našej práce na plenárnom zasadnutí a nie práce vo výboroch.
<SPEAKER ID="017" NAME="William" AFFILIATION="The Earl of) Dartmouth  (EFD">
Vážený pán predseda, 11. marca mi pri rozprave o politike EÚ pre Arktídu predsedajúci, ktorým bol poslanec Skupiny Aliancie liberálov a demokratov za Európu vypol mikrofón, keď mi zostávala ešte štvrtina prideleného času. To sme tu ešte asi nemali.
<P>
Vážený pán predseda, už som vám poslal list - na ktorý som ešte nedostal odpoveď - a chcel by som sa vás spýtať, podľa akého pravidla mi bol mikrofón vypnutý a prečo bolo dôležité uplatniť toto pravidlo. Len som vyjadroval legitímne - a naozaj opodstatnené - politické pripomienky, s ktorými predsedajúci zo skupiny ALDE nesúhlasil. Z tohto dôvodu mi bol mikrofón vypnutý. Ak Európsky parlament cenzuruje politické poznámky, prestáva byť parlamentom.
<SPEAKER ID="018" NAME="Predseda">
Pán podpredseda Parlamentu, ktorý v tom čase viedol zasadnutie, správne použil postup týkajúci sa článku 20 ods. 2 rokovacieho poriadku. Na list, ktorý ste mi poslali, vám odpoviem písomne.
<P>

<P>
Štvrtok
<P>
Poslanecký klub Európskej ľudovej strany (kresťanských demokratov) požiadal o odloženie hlasovania o návrhu uznesenia Konferencie predsedov o prechode na Lisabonskú zmluvu na nasledujúcu schôdzu z dôvodu neuzavretých medziinštitucionálnych legislatívnych postupov. Takže toľko k odloženiu hlasovania.
<SPEAKER ID="019" NAME="József Szájer" AFFILIATION="PPE">
Vážený pán predseda, požiadali sme o odloženie hlasovania o tomto uznesení v záujme Parlamentu. Pôvodne sme súhlasili, že ho zaradíme do programu za predpokladu, že všetko bude v poriadku. Išlo však o rýchly postup a my sme sa medzičasom dozvedeli, že táto záležitosť sa riadne nekonzultovala so všetkými výbormi. Je to návrh skupiny PPE, ale niektoré výbory chcú viac času na túto veľmi dôležitú a zložitú záležitosť bez ohľadu na jej naliehavosť. Preto sme požiadali o odloženie hlasovania o tejto otázke.

<CHAPTER ID="008-21">
21. Absolutórium za rok 2007: Európska policajná akadémia (
<SPEAKER ID="193" NAME="Christofer Fjellner" LANGUAGE="SV">
Vážený pán predsedajúci, keďže Parlament sa rozhodol udeliť Európskej policajnej akadémii absolutórium napriek môjmu odporúčaniu a odporúčaniu výboru, chcem len naliehavo požiadať svojich kolegov v Skupine Európskej ľudovej strany (kresťanských demokratov) a európskych demokratov, aby prijali pozmeňujúce a doplňujúce návrhy predložené Socialistickou skupinou v Európskom parlamente. Nemá už význam vysvetľovať, prečo sme sa rozhodli neudeliť absolutórium alebo ho odložiť, keď sme ho už udelili. Z dôvodu zachovania konzistentnosti preto navrhujem, aby naša skupina podporila návrhy Skupiny socialistov a hlasovala za ďalšie štyri pozmeňujúce a doplňujúce návrhy.

<CHAPTER ID="009">
Hlasovanie
<SPEAKER ID="063" NAME="Predseda">
Ďalším bodom programu je hlasovanie.
<P>
(Informácie o výsledku a ostatných podrobnostiach hlasovania: pozri zápisnicu)
<SPEAKER ID="064" NAME="Hannes Swoboda" AFFILIATION="PSE">
(DE) Vážený pán predseda, včera som oznámil a príslušne oboznámil parlamentné služby, že si prajem predložiť návrh požadujúci odloženie hlasovania o Macedónsku, inak povedané, o správe o Macedónsku. Nie je to tak, že by sme vnímali túto záležitosť cez líniu presadenú spravodajcom, ale pri takejto citlivej záležitosti nechceme prilievať olej do ohňa. Skôr by sme chceli nájsť formuláciu, ktorá by bola schopná získať čo najširšiu podporu v tejto snemovni. Požadujem preto, aby sme hlasovali o odložení tohto hlasovania až do Štrasburgu: nie až za, ale iba do Štrasburgu.
<SPEAKER ID="065" NAME="Predseda">
Pán Swoboda, pristúpili by sme k tomuto, ak by sme mali tento bod na programe. Postup je takýto: keď pristúpime k správe pána Meijera o obchode, budeme sa zaoberať touto záležitosťou. Aj tak vám ďakujem. Potom budete mať možnosť znovu si vziať slovo a prehovoriť. Nebolo to prehliadnuté.

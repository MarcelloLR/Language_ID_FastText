<CHAPTER ID="007-03">
3. Situácia v Bielorusku (
<P>
Pred hlasovaním o odseku 2:
<SPEAKER ID="143" NAME="Justas Vincas Paleckis" AFFILIATION="S&amp;D">
Navrhujeme jedno dôležité a krátke doplnenie odseku 2: "je zvlášť znepokojený zdravotným stavom Mikolaja Statkeviča, ktorý drží hladovku už 31 dní".
<SPEAKER ID="145" NAME="Jacek Protasiewicz" AFFILIATION="PPE">
Tento pozmeňujúci a doplňujúci návrh je veľmi podobný pozmeňujúcemu a doplňujúcemu návrhu, ktorý predložil Justas Paleckis. Keďže uznesenie nie je len politické vyhlásenie Parlamentu, ale prináša aj morálnu podporu tým, ktorí sú vo väzení, chceli by sme navrhnúť, aby boli do nášho uznesenia zahrnuté mená štyroch bývalých prezidentských kandidátov, ktorí sú ešte stále pod dozorom KGB.
<P>
Sú to Uladzimir Ňakľajev, Andrej Sannikov, Mikolaj Statkevič a Alexej Michalevič, ako aj dvaja vedúci predstavitelia demokratických opozičných strán - spolupredseda bieloruských kresťanských demokratov Pavel Sevjarinec a predseda Zjednotenej občianskej strany Anatolij Lebedko. Chceli by sme vás, vážené kolegyne a vážení kolegovia, požiadať o zahrnutie týchto šiestich mien do odseku 3.
<SPEAKER ID="147" NAME="Vytautas Landsbergis" AFFILIATION="PPE">
Bolo by dobré, aby sme pamätali na túto myšlienku a prípadne ju aj zahrnuli do textu odseku 9: "Komisia by mala súčasne financovať tlač a distribúciu kníh poézie Uladzimira Ňakľajeva, ktoré bieloruské orgány nedávno zhabali a spálili". Ak je to možné, prosím, nebuďte proti.
<SPEAKER ID="149" NAME="Kristiina Ojuland" AFFILIATION="ALDE">
Chceli by sme predložiť ústny pozmeňujúci a doplňujúci návrh a pridať slová "nie neskôr ako" za slová "činnostiach Východného partnerstva" v odseku 13. Potrebujeme tento pozmeňujúci a doplňujúci návrh, lebo potrebujeme rýchle rozhodnutia týkajúce sa vzťahu s Bieloruskom, hlavne rozhodnutie o Východnom partnerstve a pokračovaní účasti Bieloruska. Chceli by sme vás požiadať o podporu.

<CHAPTER ID="009-20">
20. Svedomie Európy a totalitarizmus (hlasovanie) 
<SPEAKER ID="116" NAME="Predseda">
Rád by som upozornil na skutočnosť, že páni Nassauer a Szájer podpísali spoločný návrh uznesenia v mene Skupiny Európskej ľudovej strany (kresťanských demokratov) a Európskych demokratov.
<P>
- Pred hlasovaním o odseku 3:
<SPEAKER ID="117" NAME="Vytautas Landsbergis" AFFILIATION="PPE-DE">
Vážený pán predseda, dovoľte, aby som pripomenul naše významné uznesenie z roku 2005 o ukončení druhej svetovej vojny v Európe, v ktorom je uvedené, že "bez pravdy a pamäti nemôže prísť k zmiereniu".
<P>
Bol by som nerád, keby sme teraz pravdu vypustili. Prosím, dohodnime sa na doplnení slova "pravda": zmierenie s pravdou a pamäťou. Prosím, hlasujte za pravdu.
<SPEAKER ID="119" NAME="Vytautas Landsbergis" AFFILIATION="PPE-DE">
Vážený pán predseda, v texte sa spomínajú zločiny proti ľudskosti, ktoré sa diali "až do júla 1995". Bolo by lepšie uviesť "ktoré sa diali ešte v júli 1995", pretože nikto si nemôže byť istý, že v roku 1996 už k žiadnym takýmto zločinom nedošlo.
<P>
(poznámka zo zadných lavíc)
<P>
Áno, naozaj - bolo by to vhodnejšie. Výraz "ktoré sa diali až do" by sa mal nahradiť výrazom "ktoré sa diali ešte v".
<SPEAKER ID="121" NAME="Tunne Kelam" AFFILIATION="PPE-DE">
Vážený pán predseda, ide o drobnú opravu. Text teraz znie: "kým krajiny strednej Európy mali navyše skúsenosti s komunizmom”. Rád by som zmenil "krajiny strednej Európy" na "krajiny strednej a východnej Európy", pretože všade inde znie text takto, a nahradil výraz "mali navyše skúsenosti s komunizmom" výrazom "majú skúsenosti s komunizmom aj nacizmom", pretože komunizmus nepriniesol východoeurópskym národom nič "navyše": väčšina z nich zažila najprv komunizmus, potom nacizmus a potom znova komunizmus.
<SPEAKER ID="123" NAME="Bogusław Sonik" AFFILIATION="PPE-DE">
(PL) Vážený pán predseda, chcel by som len dodať, že aj ja som uznesenie podpísal.
<P>
(FR) Vážený pán predseda, aj ja som podpísal toto uznesenie, ale svoje meno na návrhu uznesenia nevidím. Chcel by som preto požiadať o doplnenie svojho mena.

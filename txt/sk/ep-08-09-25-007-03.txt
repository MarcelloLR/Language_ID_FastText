<CHAPTER ID="007-03">
3. Priestor slobody, bezpečnosti a spravodlivosti (PSBS) 2007 (hlasovanie) 
<P>
- Pred začiatkom hlasovania o pozmeňujúcom a doplňujúcom návrhu č. 1
<SPEAKER ID="092" NAME="Manfred Weber" AFFILIATION="PPE-DE">
(DE) Vážený pán predseda, v mene skupiny PPE-DE by som chcel predniesť ústny pozmeňujúci a doplňujúci návrh na preformulovanie pozmeňujúceho a doplňujúceho návrhu č. 1. Ešte predtým by som rád povedal, že správa vypracovaná pánom Deprezom a celým výborom je vynikajúca a skupina PPE-DE by ju v hlasovaní chcela podporiť. Napriek tomu máme jeden kľúčový bod, a to otázku volebného práva pre prisťahovalcov do Európskej únie, no nie preto, že by sme odmietali priznanie tohto práva vo všeobecnosti, ale preto, že podľa nášho názoru by sa na takéto rozhodnutia mala vzťahovať zásada subsidiarity. Volebné zákony nie sú záležitosťou Európy.
<P>
Z tohto dôvodu by sme chceli pozmeňujúci a doplňujúci návrh premostiť prostredníctvom návrhu na zmenu jeho znenia. Radi by sme požiadali kolegov z ostatných skupín o podporu nového znenia tak, aby sme túto kvalitnú správu mohli všetci prijať.
<P>
Nové znenie je takéto:
<P>
"návrh týkajúci sa začlenenia občanov s dlhodobým pobytom do politického života na európskej a miestnej úrovni; krok vpred, ktorý by mohol napomôcť sociálnu, kultúrnu a politickú integráciu občanov s dlhodobým pobytom;".
<P>
(DE) Žiadam vás o podporu.
<SPEAKER ID="095" NAME="Predseda">
Vidím, že sú nejaké námietky.
<P>
(Ústny pozmeňujúci a doplňujúci návrh nebol prijatý.)

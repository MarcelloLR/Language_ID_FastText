<CHAPTER ID="006-02">
2. Návrh všeobecného rozpočtu Európskej únie - rozpočtový rok 2011 (hlasovanie) 
<SPEAKER ID="129" NAME="Sidonia Elżbieta Jędrzejewska">
spravodajkyňa. - Vážený pán predsedajúci, vo Výbore pre rozpočet sme hlasovali o viac než 1 600 pozmeňujúcich a doplňujúcich návrhoch k návrhu rozpočtu na rok 2011. Nepochybne však existujú isté technické úpravy, ktoré by mali byť zaradené do hlasovania v pléne. Pokiaľ ide o zahrnutie opravného listu č. 1 na rok 2011 do čítania v Parlamente v dôsledku navrhnutého presunu rozpočtových prostriedkov medzi oddielmi, je potrebné urobiť isté technické úpravy v oddiele Európskej služby pre vonkajšiu činnosť, ako aj v oddiele Komisie.
<P>
V oddiele Európskej služby pre vonkajšiu činnosť sa tieto úpravy týkajú predovšetkým rozpočtovania 1,85 % úpravy platov pre novú službu, čo platí aj v prípade ostatných inštitúcií. Čísla ovplyvnené opravným listom v oddiele Komisie sa budú tiež musieť adekvátne opraviť. Toto sa vzťahuje aj na niektoré pozmeňujúce a doplňujúce návrhy o administratívnych položkách, ktoré treba zosúladiť s konečnými sumami uvedenými v rozpočtových riadkoch oddielu III.
<P>
Pokiaľ ide o agentúry, pripomienky k rozpočtovým riadkom niektorých agentúr sa technicky prispôsobia, aby sa zhodovali s prijatými konečnými číslami. V riadku 02 01 04 04 by sa pripomienky schválené v pozmeňujúcom a doplňujúcom návrhu 996 mali ako také pridať do pozmeňujúceho a doplňujúceho návrhu 1010 o riadku prevádzkových výdavkov rozpočtu 02 02 01 (ako súčasť balíka na pilotné projekty a prípravné akcie). V riadku 19 05 01 by sa podľa rozhodnutia Výboru pre rozpočet slová "okrem Spojených štátov" mali vymazať z nadpisu a z pripomienok. V riadku 19 09 01 by sa do pripomienok mal vložiť ústny pozmeňujúci a doplňujúci návrh prijatý vo Výbore pre rozpočet. Pridať by sa mali tieto slová: "Časť týchto rozpočtových prostriedkov má podporiť medziiným aj také iniciatívy, ako je nadácia EÚ-LAK, o zriadení ktorej sa rozhodlo na samite predstaviteľov štátov a vlád EÚ-LAK, a Fórum Biarritz."
<P>
Je potrebné prečíslovať niektoré rozpočtové riadky, aby sme sa vyhli rozpornému číslovaniu niektorých vytvorených riadkov a dodržiavali nomenklatúrne pravidlá. Toto nebude mať vplyv na okruhy viacročného finančného rámca ani na rozpočtovú kapitolu pozmeňujúcich a doplňujúcich návrhov prijatých vo Výbore pre rozpočet. Týka sa to pozmeňujúcich a doplňujúcich návrhov 386, 389, 521, 833, 997, 998, 999, 1016, 1018, 1021, 1022, 1023 a 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Vážený pán predsedajúci, prepáčte, ale nie je možné sledovať hlasovanie pri rýchlosti, akou čítate pozmeňujúce a doplňujúce návrhy.
<SPEAKER ID="132" NAME="Predsedajúci">
Budem len rád, ak pôjdeme pomalšie... Pokúsime sa uviesť do súladu požiadavku na rýchlosť s právom všetkých poslancov Európskeho parlamentu na vykonávanie svojich povinností a hlasovanie.
<P>
- Pred hlasovaním o bloku 3:
<SPEAKER ID="133" NAME="József Szájer" AFFILIATION="PPE">
Vážený pán predsedajúci, žiadam Parlament o prepáčenie, ale hlasovací zoznam poslaneckého klubu PPE je nesprávny, pokiaľ ide o pozmeňujúci a doplňujúci návrh 967. Správny výsledok hlasovania je "áno".
<SPEAKER ID="134" NAME="Predsedajúci">
Toto platí pre nasledujúce hlasovanie. V poriadku. Toto je interná informácia pre poslanecký klub.
<P>
- Pred hlasovaním o pozmeňujúcom a doplňujúcom návrhu 987:
<SPEAKER ID="135" NAME="Göran Färm" AFFILIATION="S&amp;D">
Vážený pán predsedajúci, tak ako pred chvíľou náš kolega z poslaneckého klubu Európskej ľudovej strany, aj ja musím poukázať na chybu v našom hlasovacom zozname. Hlasovací zoznam Skupiny socialistov by mal znieť takto: mínus, plus, plus. To je všetko.
<SPEAKER ID="136" NAME="Predsedajúci">
Aj toto je interná informácia pre skupinu.
<P>
- Po ukončení hlasovania o rozpočte:
<SPEAKER ID="137" NAME="Olivier Chastel" LANGUAGE="FR">
Vážený pán predsedajúci, dámy a páni, táto spokojnosť vyplýva z faktu, že ste práve schválili pozmeňujúce a doplňujúce návrhy k pozícii Rady k návrhu opravného rozpočtu č. 3/2010 a k návrhu rozpočtu na finančný rok 2011.
<P>
V dôsledku toho som náležite zvážil rozdiely medzi našimi dvoma inštitúciami a v súlade s článkom 314 ods. 4 písm. c) Zmluvy o fungovaní Európskej únie súhlasím, samozrejme, s tým, aby zmierovací výbor zvolával predseda Európskeho parlamentu.
<SPEAKER ID="138" NAME="Predsedajúci">
Tu nejde o to, že nám Rada robí láskavosť, ale o dodržiavanie podmienok zmluvy. My Parlament ako celok sa, samozrejme, plne zhostíme svojej úlohy.

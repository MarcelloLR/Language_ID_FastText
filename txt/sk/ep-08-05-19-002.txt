<CHAPTER ID="002">
Vyhlásenie predsedníctva
<SPEAKER ID="006" NAME="Predseda">
Dámy a páni, minulý týždeň v stredu 14. mája 2008 uskutočnila teroristická organizácia ETA v Španielsku ďalší útok. Príslušník Guardia Civil, pán Juan Manuel Pińuel Villalón, bol zabitý bombou ukrytou v automobile pred policajnými kasárňami v meste Legutiano v provincii Álava. Európsky parlament dôrazne odsudzuje túto odpornú vraždu, ako aj odporný čin, ktorý viedol k zraneniu ďalších príslušníkov.
<P>
V mene celého Európskeho parlamentu by som rád vyjadril hlboký zármutok a prejavil rodine obete úprimnú sústrasť. Zároveň by som rád vyjadril našu solidaritu s ľudom Španielska a jeho verejnými orgánmi, demokratickými inštitúciami a bezpečnostnými zložkami.
<P>
Teraz uctime pamiatku zavraždeného policajta minútou ticha.
<P>
(Parlament vstal a uctil minútu ticha.)

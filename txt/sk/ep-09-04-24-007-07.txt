<CHAPTER ID="007-07">
7. Ochrana finančných záujmov Spoločenstiev a boj proti podvodom - výročná správa za rok 2007 (
<P>
- Pred začiatkom hlasovania
<SPEAKER ID="121" NAME="Antonio De Blasio" LANGUAGE="HU">
Nebudem potrebovať dve minúty. Dámy a páni, v súvislosti so správou by som chcel upozorniť na dve veľmi dôležité skutočnosti. Tieto správy sa pripravujú už celé roky, Rada ich však ani raz nezaradila do svojho programu. Myslím, že je veľmi dôležité, aby Rada oboznámila členské štáty s obsahom tejto správy. Do veľkej miery by to prispelo k úspešnému fungovaniu postupu udeľovania absolutória Rade a ďalším inštitúciám. Preto navrhujem, aby bolo odloženie jesenného udeľovania absolutória Rade schválené len pod podmienkou, že aj Rada zaradí túto správu do svojho programu. Je to mimoriadne dôležité, ak chceme zabezpečiť, aby Rada prijala aj nariadenia, o ktorých sa ešte nerozhodlo. Bola by to tiež záruka transparentnosti pri čerpaní z európskych fondov. Chcel by som vyjadriť svoju úprimnú vďaku všetkým, ktorí prispeli k vypracovaniu tejto správy vrátane tieňového spravodajcu, a všetkým, ktorí predložili pozmeňujúce a doplňujúce návrhy. Vo výbore sme správu prijali konsenzom.

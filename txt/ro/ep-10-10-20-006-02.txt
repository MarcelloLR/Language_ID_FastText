<CHAPTER ID="006-02">
2. Proiectul de buget general al Uniunii Europene - exercițiul financiar 2011 (vot) 
<SPEAKER ID="129" NAME="Sidonia Elżbieta Jędrzejewska">
raportoare. - Dle președinte, în cadrul Comisiei pentru bugete, am votat peste 1 600 de amendamente la proiectul de buget pentru anul 2011. Inevitabil, există câteva ajustări tehnice care ar trebui votate în plen. În ceea ce privește integrarea scrisorii rectificative nr. 1 pentru 2011 în etapa de lectură de către Parlament, trebuie efectuate câteva ajustări tehnice atât în cadrul noii secțiuni "Serviciul european de acțiune externă”, cât și în secțiunea "Comisia”, pe baza transferurilor de credite între secțiuni care au fost propuse.
<P>
În secțiunea "Serviciul european de acțiune Externă”, acestea privesc în mod considerabil bugetarea ajustării salariale de 1,85 % pentru acest nou serviciu, similar celorlalte instituții. Sumele afectate prin scrisoarea rectificativă secțiunii "Comisia” vor trebui să fie și ele modificate corespunzător. Același lucru este valabil, de asemenea, în cazul unor amendamente ale Parlamentului privind liniile administrative, care trebuie ajustate pentru a corespunde cu sumele finale prezentate în liniile bugetare din Secțiunea III.
<P>
În cazul agențiilor, remarcile care urmează liniilor bugetare anumitor agenții vor fi ajustate tehnic pentru a fi în concordanță cu cifrele finale adoptate. La linia 02 01 04 04, remarcile adoptate în amendamentul 996 ar trebui adăugate ca atare în amendamentul 1010 privind linia operațională 02 02 01(în cadrul pachetului privind proiectele-pilot și acțiunile pregătitoare). La linia 19 05 01, cuvintele "altele decât Statele Unite” ar trebui eliminate din titlu și din remarci , conform celor decise de Comisia pentru bugete. La linia 19 09 01, ar trebui introdus în remarci amendamentul oral adoptat de Comisia pentru bugete. Ar trebui adăugate următoarele cuvinte: "o parte din aceste credite sunt destinate susținerii, printre altele, a inițiativelor precum fundația UE-ALC, asupra căreia s-a decis la summitul UE-ALC al șefilor de stat și de guvern și la forumul Biarritz”.
<P>
Este necesară renumerotarea unor linii bugetare pentru a evita numerotarea contradictorie a unor linii create și pentru a respecta regulile nomenclaturii. Acest lucru nu va afecta nici cadrul financiar multianual, nici capitolul bugetar al amendamentelor adoptate în Comisia pentru bugete. Acest lucru se referă la amendamentele 386, 389, 521, 833, 997, 998, 999, 1016, 1018, 1021, 1022, 1023 și 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Dle președinte, îmi pare rău, însă este imposibil să urmăresc procesul de votare la viteza cu care citiți amendamentele.
<SPEAKER ID="132" NAME="Președinte">
Nu mă deranjează deloc să continuăm într-un ritm mai lent... Vom încerca să împăcăm nevoia de rapiditate cu drepturile tuturor deputaților de a-și îndeplini sarcinile și de a vota.
<P>
Înainte de votarea asupra blocului 3:
<SPEAKER ID="133" NAME="József Szájer" AFFILIATION="PPE">
Dle președinte, îmi cer scuze față de colegii deputați, însă lista de vot a Grupului PPE este greșită în ceea ce privește amendamentul 967. Votul corect este "da”.
<SPEAKER ID="134" NAME="Președinte">
Acest lucru se aplică unui vot ulterior. De acord. Aceasta este o informație internă pentru grup.
<P>
- Înainte de votarea asupra amendamentului 987:
<SPEAKER ID="135" NAME="Göran Färm" AFFILIATION="S&amp;D">
Dle președinte, asemeni colegului meu din Grupul PPE puțin mai devreme, doresc să subliniez o greșeală pe lista noastră de vot. Lista de vot S&D ar trebui să sune în felul următor: minus, plus, plus. Nimic altceva.
<SPEAKER ID="136" NAME="Președinte">
Aceasta este o informație internă de grup.
<P>
- În urma votării asupra bugetului:
<SPEAKER ID="137" NAME="Olivier Chastel" LANGUAGE="FR">
Dle președinte, doamnelor și domnilor, această satisfacție se datorează faptului că tocmai ați adoptat amendamentele la poziția Consiliului privind Proiectul de buget rectificativ nr. 3/2010 și privind proiectul de buget pentru exercițiul financiar 2011.
<P>
Drept rezultat, am luat notă de diferențele dintre cele două instituții și, conform articolului 314 alineatul 4 litera (c) din Tratatul privind funcționarea Uniunii Europene, sunt bineînțeles de acord cu convocarea comitetului de conciliere de către Președintele Parlamentului European.
<SPEAKER ID="138" NAME="Președinte">
Nu este vorba de o concesie din partea Consiliului, ci de respectarea dispozițiilor tratatului. Noi, Parlamentul European, evident că ne vom îndeplini rolul pe deplin.

<CHAPTER ID="006-25">
25. Piaţa internă a energiei electrice (
<P>
- Înainte de votare:
<SPEAKER ID="117" NAME="Eluned Morgan">
raportor. - Dle preşedinte, Parlamentul a trecut de poziţia sa de primă lectură a Directivei privind electricitatea şi gazul. Aş dori să explic pe scurt de ce.
<P>
Raportul în starea actuală este departe de a fi perfect, dar credem că am obţinut avantaje importante pentru consumatorii de energie din Uniunea Europeană. Am introdus problema lipsei energiei pe agenda europeană pentru prima oară şi am asigurat independenţa autorităţilor naţionale de reglementare şi le-am oferit un rol crescut de supraveghere a noului sistem.
<P>
Cu toate acestea, am dori să încurajăm Comisia şi, în special, autorităţile de concurenţă să-şi continue activitatea în vederea asigurării faptului că aceste companii care deţin atât sistemele de producere, cât şi de transport, se supun regulilor şi că nu abuzează de poziţia lor.
<P>
Aş dori să le mulţumesc colegilor pentru tot ajutorul domniilor lor de-a lungul anilor.

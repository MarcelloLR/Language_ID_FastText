<CHAPTER ID="005-20">
20. Raportul anual al Consiliului către Parlament privind aspectele principale și opțiunile de bază ale politicii externe și de securitate comune (PESC) în 2009 (
<SPEAKER ID="151" NAME="Giles Chichester" AFFILIATION="ECR">
Dle președinte, înțeleg că vă place să glumiți și să folosiți metode neortodoxe în abordarea solicitărilor de verificare a voturilor, însă vă rog să nu avansați așa de repede, pentru ca interpreții să poată ține pasul cu anunțurile Dvs., iar noi să votăm în timp util. Ritmul este prea rapid și din cauza aceasta se produc întârzieri.
<SPEAKER ID="152" NAME="Președinte">
Dle Chichester, înțeleg, din intervenția dvs., că îmi aprobați metodele neortodoxe.
<P>
Înainte de votul asupra alineatului (33), text inițial:
<SPEAKER ID="154" NAME="Gabriele Albertini" LANGUAGE="IT">
Dle președinte, nu are sens să citez. Totul este inclus în explicațiile privind votul: începe cu "salută” și se încheie cu "eficient”. Puteți citi în text.
<SPEAKER ID="156" NAME="Gabriele Albertini" LANGUAGE="IT">
Dle președinte, și în acest caz textul este inclus în lista de votare. Aș dori să fac un singur comentariu: subiectul este protestul împotriva condamnării demonstranților din Bahrein și criticile aduse acestui comportament.
<SPEAKER ID="157" NAME="Președinte">
Nu, dle Albertini, este vorba despre amendamentul oral la amendamentul 7 de după alineatul (45).
<SPEAKER ID="158" NAME="Gabriele Albertini" LANGUAGE="IT">
Dle președinte, am greșit atunci când am citit textul. Am șters titulatura de "Macedonia”, pentru a nu deranja anumite persoane, inclusiv, cred, pe președinte.
<P>
Prin urmare, s-a folosit doar expresia "Fosta Republică Iugoslavă a Macedoniei”. Am șters numele "Macedonia”.
<SPEAKER ID="160" NAME="Nick Griffin" AFFILIATION="NI">
Dle președinte, trebuie să mă alătur intervenției de mai devreme a dlui Chichester. Interpreții ne oferă, practic, șansa de a vota negativ după ce dvs. ați spus "Εγκρίνεται” ["Adoptat”]. Nu știam că deputații în Parlamentul European trebuie să vorbească limba greacă. Dacă avem această obligație, vă rugăm să ne spuneți. Dacă nu, vă rugăm să fiți puțin mai lent.
<SPEAKER ID="161" NAME="Președinte">
Răspunsul la această întrebare este acela că deputații în Parlamentul European trebuie să vorbească limba greacă.
<P>
(Aplauze și râsete)
<P>
Ascultați. Pot avansa foarte încet, dar acesta este ritmul de lucru, stimați colegi, așa am procedat de fiecare dată în ceea ce privește voturile. După cum știți, toți interpreții au în față o listă de vot. Dacă nu o au, ar trebui să o aibă. Procedeul nu depinde de cât de repede sau cât de încet anunță un președinte cifrele, indiferent de limbă. Interpreții au lista în față. Oricum, voi încerca să merg mai încet dacă așa va fi mai bine. Sunteți de acord?
<SPEAKER ID="162" NAME="William" AFFILIATION="The Earl of) Dartmouth  (EFD">
Dle președinte, ați demonstrat în numeroase rânduri că vorbiți foarte bine limba engleză. De ce persistați, deci, în această șaradă de a vorbi o limbă inutilă, limba greacă?
<P>
(Zgomote prelungite)
<SPEAKER ID="164" NAME="Gabriele Albertini" LANGUAGE="IT">
Dle președinte, vă rog să mă scuzați. Poate că greșesc, însă nu îmi aduc aminte să fi votat asupra amendamentului oral la alineatul (68).
<P>
Dacă nu greșesc, s-a sărit peste amendamentul oral pe care îl menționasem anterior, cu privire la condamnarea atitudinii guvernului de la Bahrein. Trebuie, deci, să votăm.
<SPEAKER ID="165" NAME="Președinte">
Dle Albertini, am adoptat amendamentele 13 și 18, așa că alineatul inițial asupra căruia depuseserăți amendamentul oral a devenit caduc.
<P>
Înaintea votului final:
<SPEAKER ID="166" NAME="Robert Goebbels" AFFILIATION="S&amp;D">
Dle președinte, doresc să îl susțin pe dl Albertini. Cred că am putea vota amendamentul oral al domniei sale drept completare la alineatul asupra căruia am votat, fiindcă ar fi corect ca Parlamentul să condamne ceea ce se întâmplă în Bahrein, în special pedepsele cu moartea.
<P>
(Aplauze)
<SPEAKER ID="167" NAME="Hannes Swoboda" AFFILIATION="S&amp;D">
Dle președinte, și eu doresc să susțin această propunere. Trebuie să se fi produs o greșeală, fie în listele de vot, fie în procedura de votare, însă acel amendament a fost sprijinit în unanimitate, deci nu ar fi normal să nu fie inclus.
<P>
Cred că Parlamentul va fi de acord cu propunerea dlui Goebbels și a dlui Albertini ca el să fie votat drept completare sau ca alineat separat.

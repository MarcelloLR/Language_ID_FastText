<CHAPTER ID="008">
Ordinea lucrărilor
<SPEAKER ID="013" NAME="Preşedintele">
A fost distribuită versiunea finală a proiectului de ordine de zi întocmit de Conferinţa preşedinţilor în cadrul reuniunii sale de joi, 23 septembrie 2010, în conformitate cu articolul 140 din Regulamentul de procedură. Cu acordul grupurilor politice, aş dori să informez Camera despre propunerile de efectuare a următoarelor modificări:
<P>
(Majoritatea grupurilor politice şi, în unele cazuri, chiar şi majoritatea decisă, a fost în favoarea acestor modificări)
<P>
Miercuri
<P>
Adăugarea unui nou punct pe ordinea de zi: declaraţiile Consiliului şi Comisiei cu privire la dispoziţiile sociale ale Tratatului de la Lisabona, după dezbaterea comună privind biodiversitatea.
<P>
Retragerea de pe ordinea de zi a întrebării cu solicitare de răspuns oral referitoare la containerele pierdute în larg şi despăgubiri.
<P>
Joi
<P>
Votarea va începe la 11.30.
<P>
Retragerea de pe ordinea de zi a votului privind raportul domnului Maňka referitor la proiectul de buget rectificativ nr. 2/2010, partea a 2-a, din cauza faptului că Consiliul nu a adoptat o poziţie în această privinţă, drept care dezbaterea nu poate avea loc.
<SPEAKER ID="014" NAME="Corien Wortmann-Kool">
în numele grupului PPE. - Domnule preşedinte, PPE salută întotdeauna discuţiile pozitive şi temeinice privind aspecte sociale în timpul şedinţelor noastre plenare, însă acestea trebuie să fie pregătite bine.
<P>
Din acest motiv s-a decis iniţial printr-o decizie majoritară în cadrul Conferinţei preşedinţilor că propunerea din partea Grupului Social Democrat de a discuta despre servicii de interes general în cadrul Agendei de la Lisabona şi despre servicii publice în cadrul Tratatului de la Lisabona să fie abordată mai întâi în Comisia pentru ocuparea forţei de muncă şi afaceri sociale. Suntem în favoarea acestei propuneri deoarece este vorba despre un subiect foarte complicat.
<P>
Înţeleg că s-a schimbat denumirea şi că liberalii şi-au schimbat poziţia, însă substanţa continuă să fie foarte complicată şi tot ne dorim ca această chestiune să fie abordată mai întâi în Comisia pentru ocuparea forţei de muncă, deoarece această discuţie este foarte importantă şi complicată. Nu dorim să o respingem şi, din acest motiv, ne vom abţine de la vot cu privire la această chestiune.
<SPEAKER ID="015" NAME="Preşedintele">
Vă mulţumesc, doamnă Wortmann-Kool, pentru explicaţie. Aceasta înseamnă că această chestiune este introdusă pe ordinea de zi, însă Grupul Partidului Popular European (Creştin-Democrat) s-a abţinut de la vot. Majoritatea celorlalte grupuri politice a dorit ca această chestiune să fie inclusă pe ordinea de zi.
<P>
(Ordinea lucrărilor a fost în acest fel stabilită)
<P>
(Şedinţa a fost suspendată pentru câteva minute)

<CHAPTER ID="006-02">
2. Acordarea garanției UE pentru BEI pentru pierderile rezultate din împrumuturi și garanții la împrumuturi acordate unor proiecte din afara Uniunii Europene (
<P>
- Înainte de votul asupra amendamentului 1:
<SPEAKER ID="079" NAME="Ivailo Kalfin">
raportor. - Dle președinte, având în vedere recentele evoluții din statele mediteraneene și ale Africii de Nord, schimbările democratice și consecințele acelor evoluții, inclusiv fluxul migrației către Uniunea Europeană, doresc să sugerez un amendament oral la raport, care privește câteva cifre.
<P>
Amendamentul este următorul: în anexa 1 la punctul B "țări vizate de politica de vecinătate și de parteneriat” ar trebui să se precizeze suma de 13 664 000 000, iar suma pentru subplafonul pentru "statele mediteraneene” ar trebui să fie 9 700 000 000. În urma acestei modificări s-ar rectifica cifrele de la articolul 2 alineatul (1) punctul (1). Cifra corectă pentru "plafonul maxim” este acum 29 567 000 000, iar cifra corectă pentru "mandatul general” este 27 567 000 000.

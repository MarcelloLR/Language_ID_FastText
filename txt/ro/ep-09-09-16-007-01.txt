<CHAPTER ID="007-01">
1. Alegerea preşedintelui Comisiei (vot)
<SPEAKER ID="096" NAME="Daniel Cohn-Bendit" AFFILIATION="Verts/ALE">
(FR) Dle Preşedinte...
<P>
(Vorbitorul a fost întrerupt de interpelări din partea dreaptă)
<P>
Nu vă simţiţi bine sau care este problema? Nu vă simţiţi bine?
<P>
Deoarece am întâmpinat probleme cu votarea de ieri, aş dori să vă rog să verificaţi aparatele.
<P>
Nu este o idee atât de rea, nu-i aşa, doamnelor şi domnilor?
<SPEAKER ID="097" NAME="Preşedintele">
După cum s-a propus, acum se desfăşoară un vot de probă, al cărui scop este acela de a verifica dacă avem toţi cardurile, dacă suntem aşezaţi corespunzător şi dacă echipamentul funcţionează.
<P>
Doamnelor şi domnilor, permiteţi-mi să repet: la fiecare cinci ani, Parlamentul European decide cine va conduce o altă instituţie a Uniunii Europene. Pe ordinea de zi de astăzi se află alegerea Preşedintelui Comisiei Europene. Această alegere va consolida natura democratică a instituţiei noastre. Nouă, reprezentanţilor aleşi ai tuturor regiunilor europene, ne va aparţine această alegere.
<P>
Consiliul Europei l-a nominalizat pe José Manuel Barroso în calitate de Preşedinte al Comisiei. Conform articolului 105 alineatul (2) din Regulamentul de procedură, Parlamentul poate aproba sau respinge candidatul nominalizat, cu o majoritate a voturilor. Scrutinul este secret. Vom proceda acum la alegerea Preşedintelui Comisiei, în conformitate cu Regulamentul de procedură. Votarea se va efectua prin intermediul sistemului electronic. Aş dori să repet că puteţi vota din orice loc al sălii plenare, cu condiţia să introduceţi cardul de votare în dispozitivul personal de votare. Spun acest lucru pentru că sunt mulţi membri noi în cadrul Parlamentului. Ca de obicei, în cadrul votului, puteţi vota pentru sau împotriva candidatului sau vă puteţi abţine.
<P>
(Se desfăşoară votarea)
<P>
Iată rezultatele votului: au votat 718 deputaţi, 382 pentru, 219 împotrivă şi 117 s-au abţinut.
<P>
(Aplauze puternice)
<P>

<SPEAKER ID="098" NAME="Preşedintele">
Conform rezultatelor pe care le vom vedea pe ecran - încă nu s-au afişat - candidatul nominalizat de Consiliu, José Manuel Barroso, a fost ales Preşedinte al Comisiei Europene.
<P>
Doresc să îi adresez sincere felicitări preşedintelui ales, pentru că a fost votat în calitate de Preşedinte al Comisiei. Aş dori să menţionez că ne aşteaptă multă muncă de acum înainte. Trebuie să facem faţă multor provocări, iar cetăţenii noştri se aşteaptă să acţionăm într-un mod energic şi să ne ridicăm la înălţimea aşteptărilor lor.
<P>
Dle Preşedinte, ştiu că sunteţi la curent în privinţa priorităţilor Parlamentului European. În urma discuţiilor pe care le-am purtat şi în cadrul grupurilor noastre politice, aşa cum s-a întâmplat ieri, ne cunoaşteţi aşteptările. Din acest motiv, aşteptăm cu interes să colaborăm cu dumneavoastră în următorii cinci ani. Mai presus de toate, sperăm că vom putea răspunde necesităţilor cetăţenilor noştri. Vă felicit din nou şi puteţi acum lua cuvântul, dacă doriţi să ne adresaţi câteva cuvinte. Felicitări şi toate cele bune!
<P>
(Aplauze puternice)
<SPEAKER ID="099" NAME="José Manuel Barroso" LANGUAGE="PT">
Dle Preşedinte, doamnelor şi domnilor, în primul rând doresc să vă adresez sincere mulţumiri pentru gradul ridicat de încredere pe care mi l-aţi arătat. Această încredere mă onorează profund, mă impresionează foarte mult şi mi-o asum cu un mare grad de responsabilitate. Consider, totodată, că acest vot de încredere este un semn că Parlamentul este de acord cu agenda ambiţioasă pe care o prezint pentru Europa, pentru următorii cinci ani.
<P>
După cum am precizat pe parcursul discuţiilor dinaintea votării, aş dori să lucrez cu toate grupurile politice implicate în acest proiect, care aspiră la o Europă a solidarităţii şi a libertăţii. Cu toate acestea, trebuie să mulţumesc în special Grupului Partidului Popular European (Creştin-Democrat), care şi-a asumat riscul de a aproba programul meu la Varşovia înainte de alegeri, încercând încă de la început să exprime democraţia parlamentară europeană într-o manieră mai puternică.
<P>
După cum am declarat ieri în faţa acestei Camere a Parlamentului, dar şi în alte ocazii în ultimul timp, în calitate de Preşedinte al Comisiei, partidul meu va reprezenta Europa şi va fi format din toţi cei care vor dori să mi se alăture în această emoţionantă călătorie, aceea de a crea o Europă unită. Acestea sunt persoanele cu aş dori să ajung la consensul necesar pentru dezvoltarea proiectului european.
<P>
Cu această ocazie, permiteţi-mi să adresez câteva cuvinte ţării mele, Portugalia. Nu aş fi putut candida fără iniţiativa şi susţinerea guvernului portughez şi a prim-ministrului, José Sócrates. Aş dori să mulţumesc Portugaliei pentru sprijinul acordat prin intermediul Preşedintelui Republicii, dl profesor Cavaco Silva. De asemenea, doresc să recunosc sprijinul fiecărui european înfocat, care crede în acest proiect pentru Europa.
<P>
În final, dle Preşedinte, onoraţi deputaţi europeni, doresc să repet că sunt foarte hotărât să colaborez îndeaproape cu dumneavoastră în următorii cinci ani, pentru ca dumneavoastră să puteţi construi o democraţie parlamentară europeană mai puternică. Consider că Parlamentul European şi Comisia Europeană, ca instituţii comunitare tipice, au o obligaţie specială faţă de cetăţenii noştri. Am spus că voi face exact acest lucru şi chiar aşa intenţionez să procedez - o Europă mai puternică în termeni de libertate şi solidaritate.
<P>
(Aplauze)
<SPEAKER ID="101" NAME="Preşedintele">
Doresc să fac o declaraţie oficială. Conform articolului 105 alineatul (3) din Regulamentul de Procedură, voi informa Consiliul cu privire la rezultatele înregistrate acum 10 minute şi doresc să solicit Consiliului şi noului Preşedinte ales al Comisiei să propună, de comun acord, persoanele nominalizate pentru funcţiile de comisari. Având în vedere volumul de muncă ce ne aşteaptă, trebuie să lucrăm cât mai repede.
<P>
Aceasta a fost declaraţia oficială privind alegerea dlui Barroso ca Preşedinte al Comisiei Europene.

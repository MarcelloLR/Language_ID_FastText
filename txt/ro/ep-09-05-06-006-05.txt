<CHAPTER ID="006-05">
5. Egalitatea de tratament între bărbaţii şi femeile care desfăşoară o activitate independentă (
<SPEAKER ID="171" NAME="Astrid Lulling" LANGUAGE="FR">
Doamnă preşedintă, sunt de acord cu dl Cocilovo, care a fost raportor pentru avizul Comisiei pentru ocuparea forţei de muncă şi afaceri sociale, de a introduce următoarea clauză în acest important articol 6: "În cazul în care legislaţia unui stat membru nu prevede afilierea obligatorie la sistemul de securitate socială obligatoriu a persoanelor care desfăşoară activităţi independente, afilierea se acordă la cererea soţului colaborator/soţiei colaboratoare”.
<P>
Voi explica ce vreau să spun prin acest lucru. Insistăm ca soţii colaboratori să fie asiguraţi în mod obligatoriu, astfel cum este prevăzut şi în cazul persoanelor care desfăşoară activităţi independente. Cu toate acestea, dacă într-o ţară persoanele care desfăşoară activităţi independente nu sunt asigurate în mod obligatoriu, nu putem cere aplicarea acestui principiu şi în cazul soţilor/soţiilor acestora, întrucât aceştia/acestea nu pot fi afiliaţi/afiliate la un regim de asigurări care nu există. Acesta este motivul pentru care trebuie adoptat acest alineat. Prin aceasta, exprim şi punctul de vedere al domnului Cocilovo privind acest aspect.

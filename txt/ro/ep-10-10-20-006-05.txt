<CHAPTER ID="006-05">
5. Îmbunătățirea securității și a sănătății la locul de muncă în cazul lucrătoarelor gravide, care au născut de curând sau care alăptează (
<SPEAKER ID="149" NAME="Carl Schlyter" AFFILIATION="Verts/ALE">
(SV) Există mai multe greșeli de traducere în versiunea suedeză a acestui raport. Printre altele, s-au încurcat termenii barnledighet (concediu pentru creșterea copilului) și mammaledighet (concediu de maternitate). Cu toate acestea, în special în amendamentul 125 există o greșeală foarte gravă de traducere. Conform versiunii suedeze a amendamentului 125, în timpul concediului de paternitate salariul ar trebui să fie plătit integral. Nu se spune nimic despre acest lucru în alte versiuni. Ceea ce înseamnă că nu există nicio diferență între amendamentul 50 și amendamentul 125 în versiunea suedeză. Ar fi bine dacă ar putea fi corectat acest lucru.

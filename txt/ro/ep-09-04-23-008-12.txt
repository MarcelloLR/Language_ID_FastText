<CHAPTER ID="008-12">
12. Drepturilor pacienţilor în cadrul asistenţei medicale transfrontaliere (
<P>
- Înainte de votare:
<SPEAKER ID="173" NAME="Kartika Tamara Liotard" AFFILIATION="GUE/NGL">
(NL) Aş dori să ridic o moţiune de ordine, în conformitate cu articolul 168 alineatul (2). Grupul nostru a propus un amendament privind modificarea temeiului juridic şi un număr de alte grupuri au procedat la fel. Modificarea presupune că acum temeiul juridic este constituit doar de articolul 95 privind piaţa internă, şi deci doar de interesele economice, iar nu articolul 152 privind sănătatea publică, în care pacientul este considerat ca punct de pornire.
<P>
În principiu, Comisia pentru mediu, sănătate publică şi siguranţă alimentară a solicitat avizul Comisiei pentru afaceri juridice, dar avizul a fost solicitat doar pe baza propunerii iniţiale a Comisiei. Este clar acum că în raportul Bowis a fost făcută o modificare prin care sunt menţionate şi drepturile pacienţilor, şi prin urmare a fost modificat şi temeiul juridic. Aceste amendamente au fost totuşi declarate inadmisibile şi astfel este afectată schimbarea fundamentală pe care o vizează Parlamentul - şi anume, trecerea de la o orientare axată exclusiv pe piaţă, la includerea drepturilor pacienţilor. Solicit ca raportul să fie retrimis Comisiei pentru mediu, sănătate publică şi siguranţă alimentară.
<SPEAKER ID="174" NAME="Preşedintele">
Dnă Liotard, vom vota acum amendamentul 158 care este o propunere de respingere şi, odată ce vom avea rezultatul, voi răspunde la observaţia dvs.
<P>
Doresc să fac o propunere în ceea ce priveşte amendamentele referitoare la temeiul juridic: preşedinţia trebuie să decidă asupra admisibilităţii acestor amendamente şi anume amendamentele 159, 119, 116 şi 125 dar, evident, decizia depinde de configuraţia finală a directivei, care va fi modificată în timpul votării.
<P>
Prin urmare, propun ca votul asupra admisibilităţii acestor amendamente să aibă loc la sfârşit, pentru că în acel moment preşedinţia va dispune de faptele necesare pentru a putea decide dacă acestea sunt sau nu admisibile. În caz contrar, ar trebui să hotărâm acum, fără a avea însă informaţii suficiente.
<P>
Dacă onoraţii vorbitori sunt de acord, votul asupra acestor amendamente va avea loc, prin urmare, la sfârşit.
<SPEAKER ID="175" NAME="Philip Bushill-Matthews">
raportor - Dle preşedinte, sunt de acord cu propunerea dar, pentru claritate, puteţi menţiona amendamentele acoperite de temeiul juridic - 159, 119 etc.? "Etc.” include şi considerentul, care este amendamentul 126.
<SPEAKER ID="176" NAME="Preşedintele">
Vom vota, prin urmare, asupra a 80 de amendamente de la comisia corespunzătoare, şi dl Bushill-Matthews doreşte să depună un amendament oral la amendamentul 100.
<P>
- Înainte de votul asupra amendamentului 100:
<SPEAKER ID="177" NAME="Dl Bushill-Matthews">
raportor - Dle preşedinte, le cer scuze colegilor pentru introducerea tardivă a acestui amendament, motivul fiind clarificarea.
<P>
Amendamentul 100 se referă la responsabilitatea statelor membre de a face schimb de informaţii cu privire la sancţiunile disciplinare şi penale aplicate cadrelor din domeniul sănătăţii. Este un lucru absolut necesar dar, în ultimul moment, mi s-a atras atenţia asupra faptului că acesta ar putea fi interpretat în sensul responsabilităţii statelor membre de a furniza informaţii, de exemplu în cazul în care, să spunem, astfel de cadre din domeniul sănătăţii ar fi implicate în orice fel de contravenţii legate de circulaţie. Bineînţeles că scopul amendamentului nu este acesta şi, prin urmare, din motive de claritate, formularea pe care o propunem este următoarea: "Statele membre vor face schimb imediat şi proactiv de informaţii cu privire la contravenţiile penale şi disciplinare ale cadrelor medicale, în cazul în care acestea au un impact asupra licenţei lor sau a dreptului acestora de a presta servicii”. Este doar o chestiune de clarificare.
<SPEAKER ID="178" NAME="Preşedintele -">
Deocamdată, în ceea ce priveşte acest raport, am votat o serie de amendamente care afectează articolele 15, 16 şi 17. Amendamentele adoptate care afectează aceste articole sunt următoarele: 102, 103, 104, 105, 106, 107, 108, 109, 110 şi 135.
<P>
În timpul dezbaterii, comisarul Vassiliou a afirmat că este gata să modifice temeiul juridic, în cazul în care, care urmare a modificării directivei, va considera că există motive să facă acest lucru. Trebuie să luăm o decizie cu privire la admisibilitatea amendamentelor 159, 119, 116 şi 126.1, pentru a ne asigura că textul final care va fi adoptat de către Parlament corespunde temeiului juridic.
<P>
Având în vedere cele spuse de comisar, precum şi votul comisiei corespunzătoare asupra acestor amendamente, adică al preşedintelui comisiei respective, care le-a considerat admisibile; din moment ce a permis votarea lor şi, în acelaşi timp, având în vedere tot ce am votat azi în legătură cu articolele 15, 16 şi 17, iau act de faptul că directiva se îndreaptă într-o altă direcţie.
<P>
Ţinând cont de toate acestea, preşedinţia consideră aceste amendamente ca fiind admisibile şi vom trece la votul asupra lor.
<SPEAKER ID="179" NAME="Philip Bushill-Matthews">
raportor - Dle preşedinte, vă respect decizia - este dreptul dvs. de a lua o astfel de decizie - dar, mai devreme, dna Liotard a spus că am avea nevoie de un temei juridic dublu pentru că, altfel, dacă ar fi vorba doar despre piaţa internă, am vota doar chestiuni de ordin economic, fără a încerca măcar să deschidem dezbaterea din nou. Aş dori doar să aduc o rectificare la cele afirmate de dumnealui, deoarece temeiul juridic unic pe care îl avem acum nu este doar de natură economică: este despre libertatea de alegere pentru drepturile pacienţilor. Prin urmare, grupul nostru va vota împotriva unui dublu temei juridic, atât în cazul acestor amendamente, cât şi în cazul considerentului. I-aş încuraja şi pe ceilalţi colegi să pună interesele pacienţilor pe primul loc.
<SPEAKER ID="180" NAME="Edward McMillan-Scott" AFFILIATION="PPE-DE">
Dle preşedinte, foarte pe scurt, încerc să fiu de folos dar mi se face foame. Voturile acestea sunt foarte importante, agenda este extrem de încărcată, şi vă compătimesc sincer.
<P>
Tocmai am fost în sala presei şi am observat că opt jurnalişti ascultă procesul de votare - ceilalţi pot privi pe monitoare, unde este difuzat fiecare vot. Prin urmare, consider că nu este necesar să citiţi rezultatul fiecărui vot.
<P>
(Aplauze)
<SPEAKER ID="181" NAME="Preşedintele">
Dle McMillan-Scott, până acum vorbitorii s-au încălzit. De acum vor merge mai rapid şi, deci, mai pe placul tuturor.
<P>
- După votare:
<SPEAKER ID="182" NAME="Philip Bushill-Matthews">
raportor - Dle preşedinte, din cauza ultimei intervenţii - care a fost foarte bine intenţionată - aţi neglijat să îi mulţumiţi raportorului, ceea ce nu intră în obiceiurile dvs. Sunt convins că doriţi să faceţi acest lucru acum, mai ales în absenţa sa.
<SPEAKER ID="183" NAME="Preşedintele">
Este într-adevăr un moment bun pentru a-i mulţumi raportorului, dl Bowis, pentru munca sa şi pentru a-i ura însănătoşire grabnică.

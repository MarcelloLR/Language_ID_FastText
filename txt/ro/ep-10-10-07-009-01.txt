<CHAPTER ID="009-01">
1. Descărcarea de gestiune 2008: Colegiul European de Poliție (CEPOL) (
<SPEAKER ID="125" NAME="Véronique Mathieu" LANGUAGE="FR">
Dle președinte, doamnelor și domnilor, în urma votului unanim din cadrul Comisiei pentru control bugetar, decizia de a refuza acordarea descărcării de gestiune care v-a fost prezentată astăzi este extrem de importantă pentru instituția noastră.
<P>
În primul rând, sunt dornică să vă reamintesc de profesionalismul și de eforturile depuse de celelalte agenții de reglementare pentru a se conforma standardelor de bună administrare. Aceste eforturi nu ar trebui să fie afectate de exemplul negativ oferit de Colegiul European de Poliție (CEPOL). Acesta este motivul pentru care Parlamentul trebuie să își asume responsabilitățile în calitate de autoritate care acordă descărcarea de gestiune și să refuze să acorde CEPOL descărcarea de gestiune pentru exercițiul financiar 2008, în circumstanțele pe care le cunoaștem.
<P>
Astfel, Parlamentul nu poate accepta gravele deficiențe manageriale ale fostului director și, mai mult, nu poate accepta faptul că, prin adoptarea măsurilor necesare, consiliul de administrație nu și-a asumat responsabilitățile.
<P>
În cele din urmă, având în vedere că Colegiul s-a confruntat cu dificultăți majore din 2006 și că nu se va vedea progresul până în 2014, nu mai este acceptabilă nevoia Colegiului de a i se acorda cel puțin nouă ani pentru a ajunge la un nivel adecvat de bună administrare.
<P>
În încheiere, aș dori să mulțumesc raportorilor alternativi pentru munca lor în această privință.

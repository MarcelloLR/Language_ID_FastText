<CHAPTER ID="007-03">
3. Numirea unui membru al Curții de Conturi (dl Gijs de Vries, Țările de Jos) (
<SPEAKER ID="114" NAME="Dimitar Stoyanov" AFFILIATION="NI">
(BG) În această dimineață, activiștii de la câteva organizații de mediu au procedat la distrugerea a șaisprezece dintre cele douăzeci și șapte de steaguri naționale ale statelor membre ale Uniunii Europene. Oricare ar fi fost intenția, oricare ar fi fost cauza, eu cred și sunt sigur că mă veți sprijini, distrugerea simbolurilor naționale nu ar trebui să fie tolerată. În plus, distrugerea drapelului național bulgar este o infracțiune în conformitate cu Codul penal bulgar, iar vinovatul trebuie să fie predat autorităților competente. Sunt sigur că veți fi de acord, indiferent de cauză, că distrugerea simbolurilor naționale ale statelor membre nu trebuie să fie permisă.

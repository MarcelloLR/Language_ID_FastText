<CHAPTER ID="007-18">
18. Sistemul comun al taxei pe valoarea adăugată, cu privire la evaziunea fiscală legată de import și de alte tranzacții transfrontaliere (
<P>
- Înainte de votare:
<SPEAKER ID="138" NAME="Bart Staes   -" AFFILIATION="Verts/ALE">
(NL) Aş dori să fac referire la votarea pe marginea raportului meu, care era la a doua lectură. Toate grupurile din Parlament au avut un acord politic cu Consiliul, de adoptare a unui număr de amendamente astfel încât acest regulament să poată deveni un regulament corespunzător.
<P>
Din cauza absenţei multor deputaţi europeni - mai mult de 400 au fost absenţi - ne-am aflat în imposibilitatea de a adopta pachetul de amendamente, care necesită o majoritate calificată de 393 de voturi, la a doua lectură. Am obţinut numai 387 dintre cele 395 de voturi efectuate. Din cauza absenţei a numeroşi deputaţi europeni, a trebuit să încălcăm înţelegerea făcută cu Consiliul.
<P>
De aceea, aş dori să îi solicit Biroului şi administraţiei Parlamentului să ne ofere o soluţie despre cum putem salva această situaţie, în acest moment, înainte ca Parlamentul să elaboreze concluziile, după data de 7 mai, astfel încât să putem discuta şi rezolva această situaţie în timpul următoarei perioade de sesiune.
<SPEAKER ID="139" NAME="Preşedinta">
Trebuie să afirm, dle Staes, că am luat deja în considerare această problemă şi că într-adevăr o vom analiza, deoarece reprezintă într-adevăr o problemă şi o preocupare reală.

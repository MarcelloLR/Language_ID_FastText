<CHAPTER ID="007-09">
9. Raportul anual 2008 privind PESC (
<SPEAKER ID="110" NAME="Heidi Hautala" AFFILIATION="Verts/ALE">
Domnule preşedinte, acest raport se referă la politica externă şi de securitate comună în 2008. Totuşi, acesta nu menţionează evenimentele din 10 martie 2008, când tibetanii au protestat paşnic împotriva represiunilor asupra culturii şi religiei lor. Astăzi, avem un oaspete din Tibet, pe dna Namdrol Lhamo, o călugăriţă care a fost deţinută în închisoarea Drapchi timp de 12 ani deoarece a luat parte la o demonstraţie paşnică şi care, apoi, a înregistrat cântece în detenţie. Trebuie să aducem un omagiu domniei sale precum şi altor tibetani curajoşi care trăiesc sub ocupaţie.
<P>
Am avut recent o întrevedere cu Dalai Lama şi am ajuns la concluzia că este nevoie urgentă de o investigaţie internaţională independentă asupra evenimentelor din timpul revoltei de la Lhasa din jurul datei de 10 martie 2008, deoarece atât timp cât nu există o astfel de investigaţie, China va continua să acuze guvernul tibetan din exil şi pe Dalai Lama de instigare la revoltă şi de consecinţele sale violente.
<P>
Conform administraţiei tibetane din exil, cel puţin 220 de tibetani au fost ucişi, mulţi în urma deschiderii focului la întâmplare de către poliţie, a maltratării sau a torturii din închisori. Mulţi alţii sunt daţi dispăruţi.
<P>
(Aplauze prelungite)
<SPEAKER ID="112" NAME="Adrian Severin">
în numele Grupului S&D. - Domnule preşedinte, avem un amendament.
<P>
În mod normal, grupul nostru ar vota împotrivă dar, pentru a putea vota în favoarea acestuia, dorim să eliminăm cuvintele: "care implică sfârşitul blocadei israeliene”.
<P>
Aceasta deoarece blocada israeliană este o problemă prea complexă şi cred că nu există o legătură clară între rândurile precedente şi aceste cuvinte. Dacă putem şterge aceste cuvinte, cred că putem fi de acord cu restul amendamentului şi putem vota în favoarea sa. Este o modificare mică, dar aceasta ne-ar permite să votăm în favoarea amendamentului.

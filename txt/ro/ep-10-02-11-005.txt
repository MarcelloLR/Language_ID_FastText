<CHAPTER ID="005">
Declaraţia Preşedinţiei
<P>

<SPEAKER ID="078" NAME="Elizabeth Lynne" AFFILIATION="ALDE">
Dle preşedinte, aş dori să anunţ doar că Declaraţia scrisă 0054/2009 cu privire la transportul cailor la abatoare în Uniunea Europeană a obţinut numărul necesar de semnături. Aş dori să le mulţumesc tuturor celor care au semnat-o. Este o veste excelentă pentru noi.
<P>

<SPEAKER ID="079" NAME="Preşedinte">
Stimaţi colegi, astăzi se împlinesc douăzeci de ani de la eliberarea lui Nelson Mandela din închisoare, în Africa de Sud, după ce a executat 27 de ani din sentinţa pe viaţă impusă de regim în 1984.
<P>
(Aplauze)
<P>
După cum probabil ştiţi, dl Mandela a fost primul câştigător al Premiului Saharov, când Parlamentul a instituit acest premiu, în 1988.
<P>
La aniversarea a 20 de ani de la eliberarea din închisoare a lui Nelson Mandela, Jerzy Buzek, Preşedintele Parlamentului European, a declarat: "Nelson Mandela este o inspiraţie şi rămâne în inimile şi în minţile multor oameni din toată Europa, din Africa şi din întreaga lume. Numele lui Nelson Mandela va fi veşnic legat de lupta pentru libertate, dreptate şi democraţie. Hotărârea cu care Nelson Mandela a cerut integritate în viaţa democratică, drepturile omului şi reconciliere cu adversarii din trecut a stabilit cele mai înalte standarde pe care trebuie să le urmăm şi la care să aspirăm.”
<P>
(Aplauze)
<P>
"Lupta continuă a lui Nelson Mandela şi activitatea caritabilă pentru înfrângerea HIV/SIDA înseamnă că el rămâne o rază de speranţă pentru milioane de oameni din întreaga lume.
<P>
După douăzeci de ani, noi susţinem mesajul lui Nelson Mandela conform căruia: "stă în puterea noastră".”
<SPEAKER ID="080" NAME="Michael Cashman (S&amp;D">
), şeful delegaţiei pentru relaţiile cu Africa de Sud.Dle preşedinte, voi fi foarte scurt deoarece Parlamentul nu doreşte să fie reţinut.
<P>
După cum corect aţi afirmat, în urmă cu 20 de ani Nelson Mandela a fost eliberat din închisoare după ce a executat 27 de ani de detenţie politică. Lumea a privit cum păşea pe ultima etapă a drumului său spre libertate. A fost o zi care a schimbat Africa de Sud şi, probabil, lumea. El a fondat o Africă de Sud nouă şi modernă. Faptul că a făcut-o fără furie, resentimente sau amărăciune, arată că este un om de stat cu mult deasupra altora. Este, cred, o dovadă vie a faptului că suntem fie încătuşaţi de propria istorie, fie eliberaţi de ea. Cu eliberarea sa, el a eliberat o ţară, a aruncat apartheid-ul la coşul de gunoi al istoriei şi a condus Africa de Sud spre o democraţie multirasială. Îl omagiem.
<P>
(Aplauze)

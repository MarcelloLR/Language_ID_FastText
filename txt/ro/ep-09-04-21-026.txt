<CHAPTER ID="026">
Executarea efectivă a hotărârilor în Uniunea Europeană: transparenţa activelor debitorilor (prezentare succintă)
<SPEAKER ID="232" NAME="Preşedintele">
Următorul punct de pe ordinea de zi este o prezentare succintă a raportului elaborat de doamna Gill, în numele Comisiei pentru afaceri juridice, referitor la executarea efectivă a hotărârilor în Uniunea Europeană: transparenţa activelor debitorilor.
<SPEAKER ID="233" NAME="Neena Gill">
raportoare - Domnule preşedinte, documentul consultativ al Comisiei referitor la activele debitorilor se explică prin preocuparea că întârzierea efectuării plăţilor şi neplăţile pun în pericol interesele deopotrivă ale întreprinderilor şi ale consumatorilor. Acesta este cazul, în special, când creditorul şi autorităţile de executare nu deţin informaţii în legătură cu locul de activitate sau activele debitorului. Problema poate fi rezolvată atunci când debitorul posedă active în Uniunea Europeană şi când acestea pot fi găsite şi supuse procedurilor juridice.
<P>
Comisia a sugerat, în raportul ei, elaborarea unui manual al practicilor şi legilor referitoare la executarea la nivel naţional şi a evidenţiat posibilitatea creşterii accesului la registrele de evidenţă a populaţiei. De asemenea, aceasta punea problema dacă ar trebui sporit accesul autorităţilor de executare la registrele fiscale şi de securitate socială. Propunerea sugera ameliorarea cooperării între autorităţile publice de executare şi, în cele din urmă, avansa ideea introducerii unei declaraţii europene privind activele, care i-ar obliga pe debitori să dezvăluie informaţii privind toate activele pe care le deţin în spaţiul judiciar european, o declaraţie eventual însoţită de sancţiuni.
<P>
Raportul meu, în forma votată de comisie, sugera că creditorii ar putea beneficia de introducerea unei proceduri simple şi flexibile care ar putea fi aplicată pe întreg teritoriul Uniunii Europene în vederea obţinerii unei obligaţii de a dezvălui informaţii privind activele care ar putea face obiectul unor măsuri de executare a unei hotărâri judecătoreşti. Astfel de măsuri ar putea lua forma unui ordin de plată intermediar care îi garantează creditorului plată imediată în aşteptarea soluţionării disputei în curs. Raportul solicită, de asemenea, efectuarea unui studiu cu privire la modul de funcţionare a sistemelor naţionale actuale, cu o comparaţie cu ţările care au sistem juridic de common law, precum Marea Britanie şi alte sisteme jurisdicţionale europene, precum şi cu privire la modul în care se pot aduce ameliorări sistemelor existente. Acesta evidenţiază necesitatea de a analiza domenii în care cooperarea mai strânsă cu statele membre ar putea avea un efect pozitiv şi modul în care propunerile vor funcţiona împreună cu legislaţia privind protecţia datelor şi drepturile omului.
<P>
Ne-am străduit să dăm formă raportului de-a lungul acestor direcţii şi compromisurile la care a ajuns comisia au aplanat deja unele dintre discrepanţele dintre sistemele juridice ale statelor membre. Multe dintre completările pe care le-am adus sunt concepute să facă propunerea mai transparentă şi mai uşor de utilizat pentru creditor.
<P>
Prin urmare va fi imperativ să ne asigurăm că manualul propus al legilor şi practicilor referitoare la executarea la nivel naţional este actualizat şi că informaţiile sunt furnizate într-un format uşor de utilizat şi că sunt scrise într-o limbă accesibilă. De asemenea, va fi esenţial ca iniţiativa să funcţioneze în tandem cu - în loc să înlocuiască activitatea - tribunalelor naţionale. Aceasta va necesita restricţionarea legislaţiei doar la cazurile transfrontaliere. Ţinând cont de acest avertisment, executarea acestei legislaţii va funcţiona eficient şi proactiv.
<P>
În general raportul va ajuta mult micile întreprindere şi întreprinzătorii individuali să depăşească un obstacol semnificativ în calea succesului lor din cauza lipsei resurselor de care dispun întreprinderile mari pentru a localiza debitorii şi a-i aduce în faţa justiţiei. Întreprinderile mici sunt afectate în mod disproporţionat de persoanele care nu-şi îndeplinesc obligaţiile de plată. Dacă companiile sunt descurajate astfel să desfăşoare activităţi comerciale în străinătate, acest lucru reprezintă o ameninţare reală la adresa funcţionării pieţei comune. Protecţia activităţilor întreprinderilor mici va fi vitală în această perioadă dificilă deoarece IMM-urile reprezintă o proporţie mare a economiei noastre.
<P>
Aş dori să mulţumesc secretariatului Comisiei pentru afaceri juridice şi să laud sprijinul excelent pe care mi l-au oferit în legătură cu acest raport. Mulţumesc, de asemenea, colegilor din alte grupuri care au făcut sugestii foarte constructive.
<P>
Ceea ce este esenţial, cred, este ca această legislaţie să fie prezentată cât mai curând posibil. Invit Comisia să acţioneze urgent conform recomandărilor Parlamentului. O mare parte din activitatea benefică pe care statele membre au desfăşurat-o ca răspuns la reducerea activităţii pieţei trebuie concentrată către întreprinderile mari.
<SPEAKER ID="234" NAME="Joe Borg">
membru al Comisiei - Domnule preşedinte, sunt foarte mulţumit să am această oportunitate de a discuta preocupările Parlamentului privind chestiunea recuperării transfrontaliere a datoriilor. Aş dori să mulţumesc, de asemenea, doamnei Gill pentru raport.
<P>
Ce este în joc? Atât Parlamentul cât şi Comisia sunt de acord că problemele recuperării transfrontaliere a datoriei pot constitui un obstacol grav pentru circulaţia liberă a ordinelor de plată în cadrul Uniunii Europene şi pot împiedica accesul la justiţie. În plus, acest lucru este esenţial pentru supravieţuirea întreprinderilor mici în climatul economic actual.
<P>
În aceste condiţii şi în conformitate cu principiile subsidiarităţii şi proporţionalităţii, care ar trebui să fie obiectivele Comunităţii? Uniunea Europeană are un set impresionant de măsuri juridice pentru a asigura accesul la justiţiei în cazurile transfrontaliere şi pentru a facilita circulaţia liberă a hotărârilor în materie civilă şi comercială în cadrul Uniunii.
<P>
Totuşi, nu există nicio îndoială - după cum stabileşte programul de la Haga referitor la recunoaşterea mutuală adoptat de Consiliul European - că ar fi într-adevăr mult mai uşor de executat hotărâri în Uniunea Europeană dacă s-ar putea obţine informaţii precise referitoare la patrimoniul debitorilor.
<P>
Comisia a publicat o Carte verde referitoare la transparenţa activelor debitorilor, în martie 2008 şi toate răspunsurile - inclusiv un rezumat - pot fi acum accesate prin consultarea site-ului web public.
<P>
Majoritatea respondenţilor au fost de acord cu nevoia de măsuri la nivel comunitar pentru a creşte transparenţa activelor debitorilor, deşi punctele de vedere diferă în legătură cu modul practic de acţiune.
<P>
Mulţumesc Parlamentului pentru prezentarea unui răspuns atât de detaliat la Cartea verde. Raportul este mai degrabă sceptic faţă de ideile prezentate în Cartea verde, considerând că problema principală o reprezintă debitorii recalcitranţi care sunt lipsiţi de scrupule.
<P>
Raportul se ocupă foarte mult, de asemenea, de chestiunile referitoare la protecţia datelor/confidenţialitate legate de obţinerea informaţiilor despre situaţia financiară a persoanelor. Comisia este, de asemenea, dedicată protecţiei confidenţialităţii şi datelor personale ale cetăţenilor.
<P>
Raportul, în schimb, solicită adoptarea de anuare naţionale cu avocaţi străini care profesează în alte state membre ca un mod de a ajuta creditorii şi sugerează o măsură provizorie comunitară.
<P>
Aş dori să informez Parlamentul că îmbunătăţirea executării efective a hotărârilor judecătoreşti va fi o prioritate a Comisiei în viitorul program de la Stockholm în domeniul justiţiei, libertăţii şi securităţii pentru perioada 2010-2014, pe care Comisia îl va prezenta în 2009.
<P>
Totuşi, Comisia nu a programat încă nicio măsură legislativă specifică în urma reacţiilor la Cartea verde.
<P>
În final, în lumina primelor rezultate ale consultării, Comisia crede că această propunere - adică, de a elabora un manual privind legile de executare la nivel naţional, de a lărgi accesul la registrele comerciale şi publice, de a îmbunătăţi cooperarea între autorităţile de executare şi de a crea o declaraţie obligatorie privind activele debitorului - va duce într-un fel la îndeplinirea obiectivelor noastre.
<P>
În această privinţă, bineînţeles, se va analiza cu atenţie rezoluţia Comisiei către Parlament referitoare la chestiuni diferite incluse în acest raport.
<SPEAKER ID="235" NAME="Preşedintele">
Declar închis acest punct de pe ordinea de zi.
<P>
Votarea va avea loc miercuri, 22 aprilie 2009.

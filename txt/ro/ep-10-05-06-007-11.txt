<CHAPTER ID="007-11">
11. Atrocităţile în masă care au avut loc în Jos, Nigeria, în ianuarie şi martie (
<SPEAKER ID="098" NAME="Nicole Kiil-Nielsen" AFFILIATION="Verts/ALE">
(FR) Domnule preşedinte, aşa cum am arătat cu ocazia dezbaterii, eu propun să adăugăm următorul amendament oral la punctul 6: "solicită autorităţilor nigeriene să anuleze recenta decizie a unor guvernatori de stat nigerieni de a executa prizonieri condamnaţi la pedeapsa cu moartea pentru a evita suprapopularea închisorilor, ceea ce ar constitui o încălcare clară a drepturilor omului; solicită guvernatorilor de stat să dea dovadă de reţinere şi să continue să aplice moratoriul de facto; reaminteşte că folosirea pedepsei cu moartea este contrară angajamentelor Nigeriei la nivel internaţional”.
<SPEAKER ID="100" NAME="Filip Kaczmarek" AFFILIATION="PPE">
(PL) Domnule preşedinte, amendamentul este despre a face din chestiunile libertăţii de gândire, a conştiinţei, a religiei şi a credinţei tema dialogului dintre Uniunea Europeană şi Nigeria, în contextul - şi acestea sunt cuvintele suplimentare - dialogului politic în temeiul Acordului de la Cotonou.

<CHAPTER ID="012">
Votare
<SPEAKER ID="231" NAME="Preşedintele:">
Următorul punct este votarea.
<P>
(Pentru rezultatul votului şi alte informaţii privind votul exprimat: vă rugăm să consultaţi procesul verbal).
<P>
- Înainte de vot:
<SPEAKER ID="232" NAME="Martine Roure" AFFILIATION="PSE">
(FR) Dnă preşedintă, veţi crede că doresc să caut nod în papură, dar consider că astfel de rapoarte importante, astfel de rezoluţii cu impact major votate de un număr atât de mic de deputaţi - vina nu aparţine, desigur, celor prezenţi azi aici - sincer, mi se pare a fi o situaţie fără ieşire şi mă face să mă îndoiesc de credibilitatea noastră.
<P>
De aceea, personal nu voi putea accepta pentru mult timp această stare de fapt şi, la un moment dat, va trebui să se pună problema existenţei cvorumului. Sunt conştientă de faptul că trebuie să existe cel puţin 40 de membri care să solicite verificarea cvorumului. Din moment ce suntem cu puţin peste 40 de persoane aici, este destul de dificil, dar totuşi consider că trebuie făcut ceva în acest sens.
<P>
(Aplauze)
<SPEAKER ID="233" NAME="Preşedintele:">
Din moment ce această problemă a fost ridicată de mai puţin de 40 de membri, vom proceda acum la exprimarea votului.
<SPEAKER ID="234" NAME="Marios Matsakis" AFFILIATION="ALDE">
Dnă preşedintă, acelaşi lucru se întâmplă de cinci ani încoace. Astăzi nu este o excepţie. Este cam târziu să luăm act de acest lucru abia acum.
<SPEAKER ID="235" NAME="Zuzana Roithová" AFFILIATION="PPE-DE">
(CS) Doresc doar să subliniez că această problemă priveşte gupul socialist şi, posibil, şi alte grupuri, dar nu şi Partidul Popular European, care este conştient de responsabilitatea care îi revine în această dezbatere importantă şi este prezent astăzi aici într-un număr cu mult mai mare decât alţii.
<SPEAKER ID="236" NAME="Gérard Onesta" AFFILIATION="Verts/ALE">
(FR) Dnă preşedintă, aveţi deplină dreptate. Procedura de cvorum se poate aplica doar dacă există o solicitare în acest sens din partea a cel puţin 40 de membri sau dacă preşedintele de şedinţă solicită acest lucru. Prin urmare, dacă dumneavoastră sunteţi de acord şi dacă consideraţi că este necesar, după cum a precizat şi dna Roure, având în vedere importanţa acestei dezbateri şi faptul că nu poate fi suspendată chiar acum, doar dumneavoastră aţi putea solicita verificarea cvorumului şi puteţi dispune anularea exprimării votului.
<SPEAKER ID="237" NAME="Mario Mauro">
autor. - (IT) Dnă preşedintă, doresc să îi mulţumesc dlui Onesta, dar cred că încă o încercare de a salva in extremis un terorist care a fost condamnat în repetate rânduri a eşuat.
<SPEAKER ID="238" NAME="Bernd Posselt" AFFILIATION="PPE-DE">
(DE) Dnă preşedintă, vreau doar să spun că joi după-amiază se discută cele mai importante chestiuni şi că, prin urmare, având în vedere urgenţa situaţiei, aceste chestiuni importante trebuie într-adevăr soluţionate tot joi după-amiază. Singurii vinovaţi pentru actuala stare de fapt sunt cei care absentează în zilele de joi. Aceştia sunt absenteişti şi ar trebui să se mai gândească dacă doresc, într-adevăr, să candideze din nou pentru Parlamentul European.
<SPEAKER ID="239" NAME="Preşedintele:">
Problema are o dimensiune politică mult mai amplă. Mulţi sunt cei vinovaţi: grupurile politice şi fiecare membru în parte. Nu pot să trec cu vederea procedurile, dle Onesta. Regula spune că pot da curs doar solicitării venite din partea a cel puţin 40 de membri, ceea ce nu este cazul în situaţia de faţă.

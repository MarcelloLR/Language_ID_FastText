<CHAPTER ID="003">
Urări de bun venit
<SPEAKER ID="009" NAME="Preşedintele">
Acum doresc să adresez un salut călduros celor doi oaspeţi din Belarus care se află printre noi astăzi: Dna Borys, preşedinta Uniunii Polonezilor din Belarus şi dl Milinkievici, câştigătorul propriului nostru Premiu Saharov în 2006 şi liderul opoziţiei democratice din Belarus.
<P>
(Aplauze prelungite)
<P>
Din nefericire, Belarus se află din nou în centrul atenţiei din cauza persecutării organizaţiilor non-guvernamentale. Parlamentul European susţine şi va susţine întotdeauna valorile universale, pe care le preţuim şi în care credem. Vom condamna regimurile autoritare, care folosesc forţa şi persecută organizaţiile democratice, doar fiindcă aceste organizaţii nu împărtăşesc opiniile regimului aflat la putere.

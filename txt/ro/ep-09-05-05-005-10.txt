<CHAPTER ID="005-10">
10. Protecţia animalelor utilizate în scopuri ştiinţifice (
<P>
- Înainte de votare:
<SPEAKER ID="104" NAME="Neil Parish">
raportor. - Dle Preşedinte, aş dori să mulţumesc tuturor raportorilor alternativi care au fost dispuşi să lucreze alături de mine la un dosar extrem de tehnic şi dificil. Prin intermediul acestei conlucrări am reuşit să ajungem la ceea ce cred că este un bun compromis.
<P>
Testarea pe animale este un domeniu foarte controversat şi emoţional care implică o dilemă morală. Am făcut tot ce ne-a stat în putinţă să creăm o poziţie care să îmbunătăţească bunăstarea animalelor folosite pentru testare şi, în acelaşi timp, să asigure continuarea cercetării medicale demne de încredere şi de o calitate superioară în Europa. Am dezvoltat propunerea Comisiei în multe domenii şi, ceea ce este mai important, am clarificat clasificările gradului de severitate. Am avut parte de un bun compromis în cadrul Comisiei pentru agricultură şi nu ar trebui să îi căutăm neapărat eventualele greşeli în această etapă.
<P>
Ne dorim cu toţii să colaborăm pentru a îmbunătăţi, reduce şi înlocui testarea pe animale. Cu toate acestea, ar trebui să ne reamintim că multe vaccinuri şi tratamente pentru boli au fost realizate folosind animalele, în special primatele - de exemplu, vaccinuri pentru poliomielită, difterie, hepatită B, precum şi stimularea cerebrală aprofundată folosită în cazul bolii Parkinson. Toate constituie exemple de beneficii aduse de cercetarea pe animale. Pentru a linişti temerile manifestate de mulţi deputaţi în privinţa utilizării celulelor stem embrionare, amendamentul 170, dacă primeşte sprijin, va asigura luarea deciziilor de natură etică în acest sens de către înseşi statele membre, nu de către Comisie.
<P>
Avem în momentul de faţă o oportunitate uriaşă de a îmbunătăţi legislaţia privind bunăstarea animalelor şi cercetarea în această privinţă. Ar trebui să lăsăm deoparte divergenţele între grupuri şi să sprijinim acest raport. Organizaţiile industriale, pentru cercetarea medicală şi pentru bunăstarea animalelor sunt convinse că acesta este un pas înainte şi că vom actualiza şi îmbunătăţi actuala legislaţie. Dacă nu ne ocupăm de această problemă în decursul prezentului mandat parlamentar, legislaţia poate fi amânată timp de doi ani sau mai mult, ceea ce ar fi un pas înapoi. Recomand membrilor Camerei să sprijine acest raport.
<P>
În final, deoarece aceasta este probabil ultima ocazie în care mă adresez Camerei deoarece mă retrag pentru a intra în politica naţională, aş dori să vă mulţumesc pentru amabilitatea cu care m-aţi tratat şi să le mulţumesc membrilor Camerei, care m-au tratat la rândul lor cu mult respect.
<P>
(Aplauze)
<SPEAKER ID="105" NAME="Preşedintele">
Vă mulţumesc foarte mult, domnule Parish. Odată cu revenirea la parlamentul dvs. naţional, vă dorim aceeaşi putere de muncă de care aţi dat dovadă aici la Parlamentul European.

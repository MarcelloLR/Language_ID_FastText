<CHAPTER ID="007-03">
3. Poziția Parlamentului privind noul proiect de buget 2011 modificat de Consiliu (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Dle Președinte, cred că ar trebui să li se ofere o explicație deputaților. Acum votăm cu privire la proiectul care ne-a fost prezentat de către Consiliu, fără nicio modificare, deoarece acest proiect coincide exact cu poziția pe care Comisia pentru bugete a adoptat-o săptămâna trecută. Este în acord cu ceea ce am negociat în timpul negocierilor foarte lungi, ce au durat timp de 10 luni.
<P>
Aș dori să profit de această ocazie pentru a mulțumi, în special, raportorilor de specialitate din comisiile Parlamentului European. Vă mulțumesc pentru încrederea neîncetată și sprijinul dvs. Vă mulțumim pentru că ați făcut posibilă adoptarea de astăzi a bugetului 2011, astfel încât să poată fi pus în aplicare eficient încă de la începutul lunii ianuarie de anul viitor.
<SPEAKER ID="172" NAME="Olivier Chastel">
Președinte în exercițiu al Consiliului. - (FR) Dle Președinte, stimați deputați, Parlamentul a aprobat, așadar, fără amendamente poziția Consiliului cu privire la proiectul de buget 2011. În mod evident, eu nu pot decât să fiu mulțumit, în numele Consiliului, de acordul nostru comun privind bugetul 2011.
<P>
(Aplauze)
<SPEAKER ID="173" NAME="Președinte">
Vă rog să ascultați această declarație. Este important. Pentru prima dată în istorie, am pus în aplicare procedura stabilită în Tratatul de la Lisabona. Anul trecut, am urmat o procedură simplificată. Aceasta a fost prima dată când a fost urmată în întregime procedura stabilită în Tratatul de la Lisabona. Prin urmare, aș vrea să fac următoarea declarație. Parlamentul European a adoptat poziția Consiliului din 10 decembrie 2010 referitoare la proiectul de buget general care a fost prezentat de Comisie la 26 noiembrie 2010. Procedura bugetară a fost finalizată în conformitate cu articolul 314 din Tratatul privind funcționarea Uniunii Europene. În conformitate cu acest articol și punctul 4 litera (a), declar că bugetul pentru anul 2011 a fost adoptat definitiv, și voi semna acum documentul oficial.

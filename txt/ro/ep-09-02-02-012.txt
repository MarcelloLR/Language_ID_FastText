<CHAPTER ID="012">
Ordinea lucrărilor
<SPEAKER ID="016" NAME="Preşedintele">
A fost distribuită versiunea finală a proiectului de ordine de zi pentru această sesiune întocmit de Conferinţa preşedinţilor în cadrul reuniunii de joi, 29 ianuarie 2009, în conformitate cu articolele 130 şi 131 din Regulamentul de procedură. Au fost propuse următoarele amendamente:
<P>
Luni: Doamna Roure şi-a retras cererea de a face o prezentare succintă a raportului domniei sale privind stabilirea standardelor minime pentru primirea solicitanţilor de azil şi a refugiaţilor în statele membre. Prin urmare, raportul va fi supus votului joi.
<P>
Joi: Grupul Uniunea pentru Europa Naţiunilor a cerut ca punctul privind situaţia din Filipine să fie înlocuit cu un punct intitulat "Refuzul de extrădare din Brazilia a lui Cesare Battisi”.
<SPEAKER ID="017" NAME="Roberta Angelilli">
în numele Grupului UEN. - (IT) Domnule Preşedinte, după consultări cu colegii mei deputaţi, aşa cum aţi precizat, vă solicit o modificare a ordinii de zi. Mai exact, aş dori să ştiu dacă afacerea Battisi poate fi inclusă ca problemă urgentă.
<P>
Cu câteva zile în urmă, guvernul brazilian a hotărât respingerea cererii de extrădare a teroristului Cesare Battisi, care a fost condamnat la închisoare pe viaţă pentru comiterea a patru crime, şi i-a acordat acestui criminal statutul de refugiat politic. Această decizie nu este doar un afront adus instituţiilor şi justiţiei italiene, ci şi o insultă la adresa memoriei victimelor şi a familiilor acestora, şi a revoltat opinia publică.
<P>
Acesta este motivul solicitării, care, printre altele, cred că ar trebui supusă unei audieri şi pentru care cererea iniţială a venit din partea celor mai înalte oficialităţi din Italia, începând cu Preşedintele Republicii, domnul Napolitano. Acesta este, prin urmare, motivul cererii.

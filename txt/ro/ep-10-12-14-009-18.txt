<CHAPTER ID="009-18">
18. Procedura unică pentru solicitarea permisului de ședere și de muncă (
<SPEAKER ID="141" NAME="Francesco Enrico Speroni" AFFILIATION="EFD">
(IT) Dle președinte, se poate afișa din nou lista de amendamente pe ecran?
<SPEAKER ID="142" NAME="Președintele">
Da, dle Speroni, acum se remediază problema.
<P>
Totuși, o puteți vedea pe ecranul mic din fața dumneavoastră? Da? Asta e bine.
<P>
După votarea propunerii modificate:
<SPEAKER ID="143" NAME="Neelie Kroes">
vicepreședintă a Comisiei. - Dle președinte, după cum vedeți, ascult și privesc. Am primit mesajul conform căruia trebuie să stau aici și să transmit mesajul - un mesaj clar - colegiului. Vă promit că voi prelua mesajul și, bineînțeles, va fi unul obiectiv, căci eforturile au fost substanțiale. Dar colegul meu va reveni asupra acestui aspect după o discuție în colegiu.
<SPEAKER ID="144" NAME="Președintele">
Prin urmare, propunerea va fi trimisă înapoi Comisiei.
<SPEAKER ID="145" NAME="Alejandro Cercas" AFFILIATION="S&amp;D">
(ES) Dle președinte, în conformitate cu articolul 175 alineatul (56) din Regulamentul de procedură, trebuie să știm dacă Comisia va retrage această propunere legislativă. De aceea, propunerea nu va fi transmisă în mod automat comisiei competente. Comisia trebuie să decidă acum dacă își va retrage propunerea și va depune o nouă propunere în fața Parlamentului.
<SPEAKER ID="146" NAME="Președintele">
Dle Cercas, din cele afirmate de doamna comisar deduc că propunerea va fi trimisă înapoi Comisiei. Asta am înțeles eu. Vom solicita totuși doamnei comisar să clarifice poziția Comisiei.
<P>
Doamnă comisar, vă rog să clarificați poziția Comisiei.
<SPEAKER ID="147" NAME="Véronique Mathieu" LANGUAGE="FR">
Dle președinte, recunosc că sunt surprinsă.
<P>
(Zgomot)
<P>
Negociem deja de un an acest text. Pentru început, doresc să vă spun că am ajuns la un acord cu Grupul Alianța Liberalilor și Democraților pentru Europa. Am descoperit apoi, în ultimul moment, că consemnul de vot contrazice total acordurile pe care le-am avut. Am descoperit că acordurile la care am ajuns cu Grupul ALDE nu au fost respectate. Am intrat în plen cu acorduri care nu au fost onorate.
<P>
În al doilea rând, dl Cercas propune să modificăm - aș dori să vorbesc despre asta, altfel nu văd care ar fi rostul -, iar grupul socialist și dl Cercas, în special, propun Comisiei să își modifice propunerea.
<P>
Dar, dle Cercas, discutăm asta de un an de zile. Dumneavoastră propuneți mai multe lucruri. De un an încoace, nu am reușit să ajungem la un acord. Ce rost are, așadar, să o luăm de la capăt? Putem dezbate încă zece ani, dle Cercas, și tot nu ați fi de acord. Am încercat toate căile posibile, dar nu ați fost niciodată de acord cu nimeni.
<P>
De aceea, nu văd cum am putea avansa dacă am prezenta mai multe propuneri. Aceasta este o adevărată rușine. V-ați opus intrării migranților pe teritoriul Uniunii Europene. Grupul socialist refuză o egalitate de tratament pentru acești migranți în raport cu lucrătorii europeni.
<P>
(Proteste)
<P>
Asta e tot ce am de spus și este mare păcat, deoarece grupul a fost de acord în ceea ce privește această chestiune a egalității de tratament, dar situația este regretabilă.
<P>
(Aplauze)
<SPEAKER ID="148" NAME="Președintele">
Doamnelor și domnilor, vă rog să nu mai vociferați pentru un moment și să trecem la aplicarea Regulamentului de procedură.
<P>
Comisia trebuie să ne spună dacă își menține sau nu propunerea.
<P>
Așadar, permiteți, vă rog, dnei comisar să ne spună, lăsând la o parte mesajele obiective, dacă își menține sau nu propunerea.
<SPEAKER ID="149" NAME="Neelie Kroes">
vicepreședintă a Comisiei. - Dle președinte, nu mă veți învinovăți dacă, în urma acestei discuții destul de neclare, voi prezenta la Bruxelles rezultatul acestei discuții. Îl voi prezenta, fără îndoială, colegiului. Comisia vă va informa ulterior cu privire la rezultatul discuțiilor sale.
<SPEAKER ID="150" NAME="Președintele">
Dna comisar afirmă așadar clar: că pentru moment nu retrage propunerea.
<P>
Asta ne-a spus; vom vedea ce se va întâmpla în continuare.
<P>
Pentru moment, Comisia nu își retrage propunerea.

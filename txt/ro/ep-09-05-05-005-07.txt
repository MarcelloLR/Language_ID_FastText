<CHAPTER ID="005-07">
7. Accesul public la documentele Parlamentului European, ale Consiliului și ale Comisiei (
<SPEAKER ID="087" NAME="Michael Cashman">
raportor. - Dle Președinte, Camera mi-a acordat mandat să demarez negocieri cu alte instituții pentru acest dosar important. Din nefericire, sunt nevoit să raportez faptul că negocierile nu au fost productive şi că, prin urmare, recomand Camerei astăzi să nu votăm şi să transmitem decizia pentru acest dosar important următorului parlament, în cursul mandatului căruia mă aştept ca o nouă propunere să fie înaintată de către Comisie în toamna acestui an.
<SPEAKER ID="088" NAME="Andris Piebalgs">
membru al Comisiei. - Dle Preşedinte, Comisia ia notă de decizia Parlamentului de a amâna votarea rezoluţiei legislative care însoţeşte raportul dlui Cashman până la următoarea legislatură. Deşi respectă în totalitate decizia Parlamentului, Comisia nu este convinsă de faptul că votarea care încheie prima lectură a Parlamentului ar pune piedici următorului Parlament. Prin urmare, Comisia îşi va revizui propunerea doar după ce ambele părţi ale autorităţii legislative îşi vor fi adoptat poziţiile, dar intenţionează ca între timp să continue întreţinerea unui dialog constructiv cu ambele instituţii şi îşi confirmă disponibilitatea pentru a ajunge la un compromis cu Parlamentul şi Consiliul.
<SPEAKER ID="089" NAME="Michael Cashman">
raportor. - Dle Preşedinte, cred că acest lucru ilustrează motivul pentru care este extrem de important ca următorul Parlament să îşi exercite fiecare atribuţie pe care o deţine. Dialogul implică faptul că fiecare instituţie trebuie să asculte. Până acum, niciuna dintre instituţii nu ascultă ce spune Parlamentul. Din acest motiv, ar trebui să nu votăm, ci să dăm puteri depline în acest sens următorului Parlament.
<P>
(Aplauze)
<SPEAKER ID="091" NAME="Preşedintele">
Nu sunt sigur dacă dl Cashman poate fi felicitat. Da? Atunci, felicitările noastre.

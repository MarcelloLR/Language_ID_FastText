<CHAPTER ID="008-05">
5. Extinderea domeniului de aplicare al regulamentului privind transportul rutier transfrontalier profesionist de numerar în euro între statele membre din zona euro (
<SPEAKER ID="124" NAME="Sophie Auconie" LANGUAGE="FR">
Dle președinte, doamnelor și domnilor, în calitate de raportoare, și în numele grupurilor politice care au ajuns la un consens, solicit amânarea votării asupra celor două rapoarte privind transportul de fonduri. Mă refer la raportul pe care îl discutăm acum și la raportul, care este al cincilea punct care urmează a fi votat după acesta.
<P>
Această amânare este justificată de rațiuni procedurale și este menită să asigure cea mai bună colaborare posibilă cu Comisia și cu Consiliul. Prin urmare, vă invit pe toți să votați în favoarea amânării votului asupra acestui raport și asupra celui care urmează după cinci puncte.
<SPEAKER ID="125" NAME="Președinte">
Voi solicita acum două declarații. Voi solicita o declarație de la o persoană care ar dori să sprijine propunerea. Dnă Bowles, aveți cuvântul.
<SPEAKER ID="126" NAME="Sharon Bowles">
președintă a Comisiei pentru afaceri economice și monetare. - Dle președinte, aș dori să clarific faptul că comisia a solicitat amânarea, deoarece a avut loc o încălcare de procedură. Un considerent asupra căruia s-a convenit printr-o procedură scrisă de trialog - și asupra căreia nu poate plana, prin urmare, nicio îndoială - a fost eliminat din textul Coreper (Comitetul Reprezentanților Permanenți). Ni s-a spus, de asemenea, că serviciul juridic al Comisiei nu va fi de acord cu un text care nu este în întregime conform cu înțelegerea comună, chiar dacă înțelegerea comună nu este obligatorie din punct de vedere juridic.
<P>
Sub nicio formă nu putem accepta ca această modificare unilaterală să constituie un precedent și, prin urmare, nu vom vota până când nu se rezolvă problema. Nu putem permite acordurilor interinstituționale sau înțelegerilor comune sau oricărui alt lucru să limiteze puterea acestui Parlament, care ne-a fost conferită prin Tratat și, prin urmare, acest text nu poate trece în etapa următoare. Înainte de a continua, trebuie, de asemenea, să înțelegem clar că acest lucru nu se poate repeta.
<SPEAKER ID="127" NAME="Francesco Enrico Speroni" AFFILIATION="EFD">
(IT) Dle președinte, eu nu sunt împotriva propunerii ca atare, dar din moment ce aprobăm ordinea de zi pentru întreaga săptămână luni după-amiază, mă întreb de ce această propunere de amânare nu a fost făcută ieri, ci tocmai acum, chiar înainte de vot.

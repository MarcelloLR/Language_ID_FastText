<CHAPTER ID="009-05">
5. Finanţarea acţiunilor ce nu se încadrează în asistenţa publică de dezvoltare în ţările ce se înscriu în domeniul de aplicare al Regulamentului (CE) nr. 1905/2006 (
<P>
- Înainte de votare:
<SPEAKER ID="108" NAME="Thijs Berman">
raportor. -Doamnă preşedintă, doresc să transmit acest raport înapoi comisiei în conformitate cu articolul 168 alineatul (2) din Regulament. Atât acest Parlament ales democratic, cât şi Comisia Europeană văd necesară acoperirea unor forme modeste de cooperare între UE şi ţările în curs de dezvoltare, acţiuni care nu se referă strict la reducerea sărăciei, precum programe de schimburi între universităţi în unele locuri.
<P>
Bugetul pentru dezvoltare nu este destinat pentru acest tip de cooperare, dar unii Membri insistă asupra utilizării unei baze legale care ne-ar conduce la finanţarea acestor acţiuni cu bugetul pentru dezvoltare, deşi dorim să evităm tocmai acest lucru prin prezentul raport.
<P>
Nu am ajuns la un acord. Dacă se adoptă amendamentul 1, atunci acest raport ar deveni incoerent şi contrar intereselor celor mai săraci oameni din lume. Consider, prin urmare, că ar trebui să trimitem acest raport înapoi la Comisia pentru dezvoltare pentru a obţine acordul pe o bază legală, având susţinerea unei majorităţi clare a acestei Camere.
<SPEAKER ID="109" NAME="Michael Gahler" AFFILIATION="PPE-DE">
(DE) Doamnă preşedintă, există într-adevăr diferenţe de interpretare. Interpretarea legală a Comisiei de dezvoltare este opusă interpretării Comisiei pentru afaceri externe şi a Comisiei pentru afaceri juridice şi piaţa internă şi este opusă interpretării legale de către serviciile juridice ale Parlamentului, jurisprudenţei Curţii Europene de Justiţie şi punctului de vedere al Consiliului şi al Comisiei şi prin urmare noi, majoritatea, insistăm asupra utilizării temeiului juridic aşa cum este prezentat în acest amendament.
<P>
Prin urmare, solicit ca cererea de trimitere înapoi la comisie să fie retrasă. În ceea ce priveşte conţinutul raportului, nu există diferenţe de opinie. Suntem de acord asupra conţinutului, există diferenţe doar în ceea ce priveşte interpretarea legală, iar trimiterea înapoi la comisie nu va schimba aceste diferenţe.
<SPEAKER ID="110" NAME="Ana Maria Gomes" AFFILIATION="PSE">
Doamnă preşedintă, aş dori să susţin propunerea raportorului. În urma dezbaterii de ieri şi ţinând cont de contribuţia Comisiei, sunt de acord că trebuie să discutăm mai mult şi să găsim un temei juridic potrivit pentru acţiunile care nu reprezintă în totalitate Asistenţă oficială pentru dezvoltare (ODA) - dar sunt încă foarte importante pentru cooperarea în vederea dezvoltării cu ţările în curs de dezvoltare - şi prin urmare, nu se încadrează în celelalte instrumente privind cooperarea cu ţările industrializate, nici în Instrumentul actual de cooperare pentru dezvoltare (DCI).
<P>
Este, de asemenea, foarte important să blocăm fondurile prevăzute pentru DCI în vederea cooperării în conformitate cu criteriile ODA, astfel încât susţin solicitarea colegului nostru, dl Berman, de a avea timp mai mult în vederea analizei.

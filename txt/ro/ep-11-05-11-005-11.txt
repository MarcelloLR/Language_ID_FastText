<CHAPTER ID="005-11">
11. Denumirile fibrelor textile și etichetarea corespunzătoare a produselor textile (
<SPEAKER ID="123" NAME="Toine Manders" LANGUAGE="NL">
Dle președinte, am ajuns la o declarație comună cu Consiliul. Dna ministru, dna Györi, care a luat cuvântul aseară, m-a rugat să citesc eu această declarație, deoarece și-a pierdut vocea. Este vorba despre patru rânduri:
<P>
raportor. - O declarație comună a Parlamentului European și a Consiliului. "Parlamentul European și Consiliul sunt conștiente de importanța furnizării de informații corecte către consumatori, mai ales când produsele sunt comercializate cu indicarea originii, pentru a-i proteja pe aceștia împotriva afirmațiilor frauduloase, inexacte sau înșelătoare. Utilizarea noilor tehnologii precum etichetarea electronică, inclusiv identificarea prin frecvențe radio, poate reprezenta un instrument util pentru oferirea acestor informații, în deplin acord cu progresul tehnic. Parlamentul European și Consiliul invită Comisia să analizeze, în elaborarea raportului potrivit articolului 24 alineatul (a) din Regulamentul de procedură, impactul acestor tehnologii asupra noilor cerințe de etichetare, inclusiv în vederea îmbunătățirii trasabilității produselor textile”. Acesta este textul și sper că dna ministru va face un gest de aprobare.

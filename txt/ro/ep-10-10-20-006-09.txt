<CHAPTER ID="006-09">
9. Îmbunătățirea guvernanței economice și a cadrului de stabilitate al Uniunii, în special în zona euro (
<SPEAKER ID="155" NAME="Olle Schmidt" AFFILIATION="ALDE">
Dle președinte, acesta este un amendament oral important: "întrucât toate cele 27 de state membre ar trebui să urmărească pe cât posibil toate propunerile de guvernanță economică, recunoscând faptul că pentru statele membre din afara zonei euro aceasta, în parte, se va realiza ca un proces voluntar”.
<P>
A fost acceptat de către Grupul PPE, a fost acceptat de către Grupul S&D și chiar și comisarul l-a acceptat. Sper să puteți accepta cu toții acest amendament oral. Este important pentru mine, este important pentru Grupul ALDE și este cu precădere important pentru țara mea, Suedia, în cazul în care vom adopta vreodată moneda euro.
<P>
(Amendamentul oral a fost acceptat)
<SPEAKER ID="157" NAME="Președinte">
Aici se încheie votarea.
<P>
Deoarece votarea a durat atât de mult, drept rezultat al excelentei dvs. activități, aș dori să îi invit pe cei care au solicitat să dea explicații privind votarea să transforme aceste explicații orale în explicații scrise sau să își amâne explicațiile pe mâine, deoarece au fost înaintate 62 de solicitări și nu putem da curs la toate.
<SPEAKER ID="158" NAME="Michał Tomasz Kamiński" AFFILIATION="ECR">
Dle președinte, doresc să vă felicit pentru activitatea dvs. excelentă de astăzi. Apreciez foarte mult modul în care v-ați exercitat rolul de președinte și sper că vă veți împărtăși abilitățile admirabile și cu alți vicepreședinți ai Parlamentului.
<SPEAKER ID="159" NAME="Nicole Sinclaire" AFFILIATION="NI">
Dle președinte, am votat astăzi, iar alegătorii mei pot vedea cum am votat astăzi, de aceea ar trebui să aibă posibilitatea să primească și explicația votului meu de astăzi.
<SPEAKER ID="160" NAME="Președinte">
Am făcut o solicitare prin care vă rog să vă schimbați explicațiile orale în explicații scrise. Acest lucru vă va permite totuși să prezentați alegătorilor dvs. motivele care v-au îndemnat să votați într-un anume fel asupra diferitelor chestiuni. Nu dorim să vă privăm în niciun fel de drepturile pe care le aveți. Vă invit doar să vă alăturați celorlalți deputați care renunță la dreptul lor de a face o explicație orală pentru a face una scrisă. Asta este tot.
<SPEAKER ID="161" NAME="Barbara Matera" AFFILIATION="PPE">
(IT) Dle președinte, mă voi conforma solicitării dvs.: dl Mastella și cu mine vom da explicațiile în scris. În al doilea rând, mă alătur colegilor mei pentru a vă felicita din nou, dle președinte.
<SPEAKER ID="162" NAME="Licia Ronzulli" AFFILIATION="PPE">
(IT) Dle președinte, dacă sunteți de acord, și pentru ca toată lumea să fie fericită, putem amâna explicațiile orale pe mâine.
<SPEAKER ID="163" NAME="Președinte">
Da, sunt întru totul de acord. Dacă este de acord și dna Sinclair. Contez pe bunăvoința deputaților, invitându-i să dea explicațiile orale mâine sau pe cele scrise astăzi, iar dnei Sinclair îi vom da posibilitatea să-și dea explicația acum.

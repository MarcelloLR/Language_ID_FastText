<CHAPTER ID="004">
Urări de bun venit
<SPEAKER ID="058" NAME="Preşedintele">
Doamnelor şi domnilor, mi s-a comunicat că în tribună se află o delegaţie din partea Adunării Naţionale a Republicii Coreea, căreia îi urăm un călduros bun venit. Dorim să îi întâmpinăm pe membrii şi pe liderul delegaţiei, Lee Kang Rae, cu ocazia celei de-a douăsprezecea reuniuni interparlamentare dintre Parlamentul nostru şi parlamentul ţării lor.
<P>
Parlamentul European a susţinut dintotdeauna pacea şi stabilitatea, precum şi protecţia drepturilor omului în peninsula coreeană. Bineînţeles, salutăm rolul din ce în ce mai activ al Republicii Coreea pe scena internaţională şi le urăm toate cele bune pentru atunci când vor prezida întrunirea G20 din acest an.
<P>
Suntem informaţi în legătură cu largul acord de asociere dintre Republica Coreea şi Uniunea Europeană, document care în curând va intra în procesul de ratificare. Prin urmare, îi felicităm pe colegii noştri coreeni. Sperăm că prezenţa lor este de bun augur şi, mai presus, sperăm că vor fi mulţumiţi de privilegiul de a urmări o dezbatere atât de importantă cum este cea care se desfăşoară în prezent în plen.

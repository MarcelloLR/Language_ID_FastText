<CHAPTER ID="009-04">
4. A 16-a sesiune a Consiliului ONU pentru Drepturile Omului (Geneva, 28 februarie - 25 martie 2011) (
<SPEAKER ID="139" NAME="Heidi Hautala">
președinta Subcomisiei pentru drepturile omului. - Dle Președinte, am niște vești foarte bune în ceea ce privește drepturile omului. Candidatul la Premiul Sakharov, Haitham al-Maleh, un avocat sirian pentru drepturile omului în vârstă de 80 de ani, a fost grațiat și eliberat în urmă cu două zile. Acesta este un exemplu minunat al modului în care Parlamentul European poate consolida drepturile omului.
<P>
Acum că este din nou liber, Haitham al-Maleh este entuziast cu privire la obiectivul său de a ajuta la eliberarea miilor de prizonieri politici din Siria.
<P>
(Aplauze puternice)
<SPEAKER ID="140" NAME="Președinte">
Vă mulțumim pentru că ne-ați dat această veste. Ne-a dat cu siguranță un impuls important în ceea ce privește activitatea noastră.
<P>
- Înainte de votul asupra punctului 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Dle Președinte, aș dori pur și simplu să subliniez că, atunci când a fost supus la vot punctul 8 din textul original, traducerea franceză a indicat că acesta era punctul 19. Prin urmare, a existat o neînțelegere privind instrucțiunile de vot.
<SPEAKER ID="142" NAME="Președinte">
Vom analiza această chestiune. Vă mulțumesc pentru comentariu.
<SPEAKER ID="144" NAME="Fiona Hall" AFFILIATION="ALDE">
Dnă președintă, aș dori doar să profit de ocazie pentru a le mulțumi celor 400 de colegi din acest Parlament care au semnat declarația scrisă 81; de asemenea, aș dori să mulțumesc personalului meu pentru munca asiduă și serviciilor care s-au ocupat de declarația scrisă pentru sprijinul lor, dar, mai presus de toate, aș dori să mulțumesc susținătorilor, a căror dăruire a făcut posibil acest lucru.
<P>
Sunt mândră să fiu deputat într-un Parlament în care cetățenii obișnuiți pot veni să își dovedească nevinovăția, iar deputații europeni pot asculta și pot fi convinși. Aceasta este democrația în toată puterea sa și arată că Parlamentul European nu este distant față de oamenii săi.

<CHAPTER ID="003">
Urări de bun venit
<SPEAKER ID="007" NAME="Președinte">
Sunt foarte încântat să urez bun-venit delegației alcătuite din patru membri ai Comisiei pentru afaceri externe din cadrul Parlamentului din Seychelles și din doi înalți funcționari parlamentari, care este condusă de președintele acesteia, dl William. Delegația se află aici, în Parlamentul European, săptămâna aceasta, pentru a participa la vizita de studiu de patru zile organizată de Biroul de promovare a democrației parlamentare. Sperăm să aveți o vizită fructuoasă, doamnelor și domnilor, și știm că veți urmări cu interes raportul dlui Cadec referitor la acordul de parteneriat în domeniul pescuitului dintre Uniunea Europeană și Seychelles, care va fi supus la vot mâine. Tot ceea ce vă cerem este ca la următoarea dumneavoastră vizită să aduceți o mică rază de soare la Bruxelles.

<CHAPTER ID="008-13">
13. Contaminarea radioactivă a produselor alimentare (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Dnă preşedintă, aş dori să se consemneze faptul că actuala votare a avut loc imediat după cea anterioară, aşadar aş vrea să se consemneze că am votat împotrivă. Deşi nu am putut vota, votul meu este împotrivă.
<P>
În plus, doresc să atrag atenţia Parlamentului că la 8 martie, este programată pronunţarea hotărârii Curţii de Justiţie cu privire la prezenta propunere de decizie referitoare la brevetul european. Prin urmare, am dorit să-i propun Parlamentului să amâne votul asupra brevetului european până în momentul în care Curtea de Justiţie se va pronunţa asupra chestiunii legate de jurisdicţie în ceea ce priveşte regimul lingvistic.
<P>
Aş dori ca acest lucru să fie consemnat în procesul-verbal.
<SPEAKER ID="147" NAME="Ivo Belet" AFFILIATION="PPE">
Dnă preşedintă, este vorba de un amendament oral referitor la despăgubirile pentru agricultori şi îi mulţumesc dnei Rivasi pentru iniţiativă. Amendamentul este următorul: "Comisia prezintă, până în martie 2012, un raport Parlamentului European şi Consiliului cu privire la adecvarea unui mecanism de compensare a agricultorilor ale căror produse alimentare au fost contaminate peste nivelul maxim permis stabilit şi nu pot fi comercializate. Acest mecanism ar trebui să se bazeze pe principiul "poluatorul plăteşte”. Raportul este însoţit, dacă este cazul, de o propunere legislativă care creează un astfel de mecanism.” Aceasta este o propunere comună venită din partea a cinci grupuri politice.
<SPEAKER ID="149" NAME="Preşedinta">
Aici se încheie votarea.

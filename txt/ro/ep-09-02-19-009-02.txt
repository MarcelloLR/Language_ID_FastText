<CHAPTER ID="009-02">
2. Rolul NATO în arhitectura de securitate a UE (
<P>
- Înainte de votare:
<SPEAKER ID="098" NAME="Ari Vatanen">
raportor. -Doamnă preşedintă, vă rog să mă scuzaţi pentru că ocup timpul tuturor şi întârzii prânzul, dar o fac o dată la 10 ani astfel încât nu veţi avea nimic împotrivă. De fapt, sunt precum membrul Paramentului finlandez care a vorbit o singură dată în toţi anii de activitate şi a spus: "vă rog să închideţi geamul”.
<P>
Doresc să spun câteva cuvinte în legătură cu aceste rapoarte, care fac parte din acelaşi pachet, care include rapoartele dlui von Wogau şi dlui Saryusz-Wolski. În prezent căutăm soluţii pentru criza financiară. Aceasta a fost autoprovocată şi spunem că această criză nu trebuie să se repete, dar ce părere aveţi despre scopul existenţei Uniunii Europene de a preveni războaiele şi crizele umane? Nici acestea nu trebuie să se repete şi nu cad peste noi precum acoperişul din clădirea Parlamentului din Strasbourg. Acestea nu trebuie să se repete, dar acest lucru se întâmplă numai dacă lucrăm împreună.
<P>
Vă reamintesc că pacea nu este monopolul acestei părţi a Camerei. Pacea aparţine tuturor. Instituirea păcii este datoria noastră comună. Seamănă puţin cu iubirea. Este necondiţionată. Trebuie să fim idealişti în această viaţă. Trebuie să privim departe, ca atunci când alergăm într-o pădure. Nu ne uităm la picioare atunci când alergăm printr-o pădure. Te uiţi departe şi atunci ştii unde mergi şi pui automat picioarele unde trebuie. Este ceea ce trebuie să facem. Trebuie să fim foarte corecţi şi să ne amintim de ce s-a format UE: pentru a instaura pacea.
<P>
Acum vreau doar să spun că, dacă am respecta moştenirea dlui Monnet şi a strămoşilor noştri, ar trebui să facem parte dintr-un singur partid şi acest partid care aduce pacea se numeşte "Partidul Da, pot”. Doar atunci istoria ne va primi cu aplauze. Şi există o oportunitate.
<SPEAKER ID="100" NAME="Ari Vatanen">
raportor. -Doamnă preşedintă, îmi pare rău să ocup timpul Parlamentului. Doresc doar să fie eliminată următoarea propoziţie privind Centrul operaţional UE din paragraful 29:”evidenţiază că Centrul operaţional UE propus oferă soluţia la această problemă;”.
<SPEAKER ID="102" NAME="Vytautas Landsbergis">
în numele Grupului PPE-DE. - Doamnă preşedintă, am două amendamente orale la acest paragraf. Primul se referă la cuvintele "drepturile omului şi statul de drept”, care să fie la începutul punctelor de preocupare şi nu la sfârşit. Vă rog să sprijiniţi această poziţie cu un caracter european mai pronunţat.
<P>
Al doilea amendament oral priveşte partea a doua a paragrafului, asupra Rusiei ca o democraţie într-un viitor nedefinit. Întrucât există concepte suverane în ceea ce priveşte semnificaţia democraţiei, ar fi mai bine să adăugăm ceva. Prin urmare, amendamentul meu oral este introducerea următoarelor după cuvântul "democraţie”: "şi refuză ameninţările cu caracter militar ca mijloc de presiune politică asupra vecinilor săi”.
<P>
Pentru că nu putem susţine astfel de politici, vă rog să susţineţi acest amendament.

<CHAPTER ID="009-08">
8. Dreptul la liberă circulaţie şi şedere pe teritoriul statelor membre pentru cetăţenii Uniunii şi membrii familiilor acestora (
<P>
- Înainte de votare:
<SPEAKER ID="079" NAME="Adina-Ioana Vălean">
raportor. - Domnule Preşedinte, pentru a înlătura orice neînţelegere şi pentru a ne conforma solicitărilor făcute de colegii italieni din noul Partito della Libertà aparţinând Grupurilor PPE-DE şi UEN, propun un amendament oral la nota de subsol 1 aferentă considerentului S, prima liniuţă, pentru a se elimina ultimele două teze şi de a introduce "IT” (Italia) în secvenţa de la începutul alineatului. Această problemă se află pe lista de vot.
<SPEAKER ID="080" NAME="Stefano Zappalà" AFFILIATION="PPE-DE">
(IT) Domnule Preşedinte, apreciez sugestia raportorului, dar această rezoluţie conţine prea multe referinţe - nu numai la acest punct şi în această notă de subsol la care face referire amendamentul oral propus, dar în multe alte părţi din cadrul rezoluţiei. Din diverse motive, aceasta face referire la toate statele membre, cât şi la subiectul care aţi cerut să fie eliminat din nota de subsol, referitor la subiectele care apar în alte părţi ale rezoluţiei. În consecinţă, domnule preşedinte, cred, şi aceasta este şi propunerea mea, că trebuie să se solicite modificarea în continuare a rezoluţiei de către colega mea, urmând ca după aceea să fie supusă din nou atenţiei comisie pentru reexaminare.
<SPEAKER ID="082" NAME="Roberta Angelilli" AFFILIATION="UEN">
(IT) Domnule Preşedinte, în ceea ce priveşte admisibilitatea amendamentului doamnei Vălean: Doamna Vălean a avut dreptate să se întoarcă şi să corecteze textul, îndepărtând referinţa vagă şi care induce în eroare cu privire la a treia şi a patra soţie, care a dus la apariţia de dubii privind caracterul legitim al poligamiei.
<P>
Cu toate acestea, trebuie clarificat faptul că, din păcate, chestionarul trimis statelor membre a inclus această terminologie incorectă. Cu alte cuvinte, statele membre au fost chestionate cu privire la părerea acestora referitoare la dreptul la liberă circulaţie a celei de-a doua, a treia şi a patra soţii.
<P>
(Preşedintele l-a întrerupt pe vorbitor)
<SPEAKER ID="083" NAME="Preşedintele">
Doamnă Angelilli, dezbaterea a luat sfârşit. Toţi cei care nu doresc să susţină propunerea doamnei Vălean pot să se ridice în picioare. Pentru respingerea propunerii ar trebui ca patruzeci de deputaţi să se ridice în picioare, fără a oferi nicio explicaţie.
<P>
(Parlamentul a convenit să accepte amendamentul oral)

<CHAPTER ID="009-09">
9. Rezultatul Summitului de la Copenhaga privind schimbările climatice (
<P>
- Înainte de votare:
<SPEAKER ID="147" NAME="Jo Leinen">
în numele Grupului S&D. - (DE) Dle preşedinte, doamnelor şi domnilor, după concluzia dezamăgitoare a reuniunii la nivel înalt de la Copenhaga privind schimbările climatice, Parlamentul utilizează această rezoluţie pentru a evidenţia faptul că nu există alternativă la protecţia climei şi că, pe măsură ce ne apropiem de următoarea conferinţă din Mexic, trebuie să sporim şi nu să reducem eforturile în acest domeniu.
<P>
Voi fi succint. Amendamentul 6 al Grupul Alianţei Progresiste a Socialiştilor şi Democraţilor din Parlamentul European a fost destinat satisfacerii acestui scop. Totuşi, din cauză că a fost formulat într-un mod confuz, îl retragem. Cu toate acestea, susţinem amendamentele 1 şi 9 ale Grupului Alianţei Liberalilor şi Democraţilor pentru Europa şi ale Grupului Verzilor/Alianţa Liberă Europeană, care solicită Uniunii Europene să acţioneze mai concret în drumul spre Mexic. Protecţia climei nu trebuie să înceteze. Aş dori să vă cer sprijinul.
<SPEAKER ID="148" NAME="Rachida Dati" AFFILIATION="PPE">
(FR) Dle preşedinte, doamnelor şi domnilor, cu privire la amendamentul 21, pe care l-am prezentat, aş dori, în primul rând, să mulţumesc tuturor colegilor deputaţi pentru sprijinul pe care mi l-au acordat în prezentarea unui amendament care formulează principiul instituirii unei taxe pe carbon la graniţele UE.
<P>
Aş dori să precizez încă o dată că nu trebuie să utilizăm un limbaj echivoc atunci când ne adresăm concetăţenilor noştri: când suntem în campanie electorală, nu putem să le spunem că Europa îi protejează, că le va proteja întreprinderile şi locurile de muncă şi apoi, odată ce am fost aleşi, să uităm de această promisiune. Aş dori doar să atrag atenţia că acest amendament mi-a permis să stimulez dezbaterea, de aceea doresc să-l retrag şi astfel să permit dezbaterii să avanseze în Consiliu.
<SPEAKER ID="149" NAME="Preşedinte">
Prin urmare, amendamentul este retras.
<P>
Înainte de votul asupra amendamentului 10:
<SPEAKER ID="150" NAME="Satu Hassi" AFFILIATION="Verts/ALE">
Dle preşedinte, amendamentul 10 al Verzilor nu este în conflict cu amendamentul 1. Amendamentul 1 se referă la creşterea nivelului ambiţiei noastre la peste 20. Amendamentul 10 - amendamentul nostru - se referă la clarificarea condiţiilor la minus 40. Acesta este o completare la amendamentul 1 şi nu se află în conflict cu acesta, deci amendamentul 10 ar trebui votat.
<SPEAKER ID="151" NAME="Preşedinte">
Reprezentanţii nu sunt de acord cu punctul dvs. de vedere, dar aş dori să-i solicit preşedintelui comisiei relevante o opinie.
<SPEAKER ID="152" NAME="Jo Leinen">
în numele Grupului S&D. - (DE) Sunt de acord cu dna Hassi. Aceasta este o idee nouă şi ar trebui să o supunem la vot.

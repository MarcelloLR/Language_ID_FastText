<CHAPTER ID="012-03">
3. Caucazul de Nord, în special cazul lui Oleg Orlov (
<SPEAKER ID="351" NAME="Bernd Posselt" LANGUAGE="DE">
Dle președinte, dl Landsbergis, care cunoaște Caucazul de Nord mai bine decât aproape oricine altcineva, a lăsat câteva amendamente orale succinte care îmbunătățesc textul și pe care v-aș ruga să le sprijiniți. Le voi prezenta în numele domniei sale.
<P>
La alineatul (3), dorim să inserăm cuvântul "real” după "recunoaște dreptul Rusiei de a combate terorismul” pentru a exprima acest lucru mai clar, deoarece terorismul este adesea folosit ca pretext. La alineatul (5), dorim să inserăm cuvintele "de durată”, astfel încât textul să fie "subliniază impunitatea de durată în Cecenia”. La alineatul (15), dorim să adăugăm sintagma "de intimidare”, astfel încât textul să fie "își exprimă dezaprobarea față de perchizițiile de intimidare ale organizațiilor pentru apărarea drepturilor omului”.
<P>
Aceste modificări nu urmăresc decât să confere mai multă precizie limbajului raportului și aș solicita acestei adunări să le accepte.

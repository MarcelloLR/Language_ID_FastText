<CHAPTER ID="004">
Calendarul perioadelor de sesiune
<SPEAKER ID="102" NAME="Preşedinte">
Înainte de a continua votul, trebuie să vă informez că, la reuniunea sa din 12 mai, Conferinţa Preşedinţilor a decis, în conformitate cu articolul 134 din Regulamentul de procedură, să organizeze o sesiune extraordinară miercuri, 23 iunie, de la 15.00 la 17.00. În sesiunea respectivă, preşedintele Consiliului European, dl Van Rompuy, va avea oportunitatea să informeze Parlamentul cu privire la concluziile reuniunii Consiliului European care va avea loc la 17 iunie, conform articolului 15 din Tratatul de la Lisabona.
<SPEAKER ID="103" NAME="Robert Atkins" AFFILIATION="ECR">
Dle preşedinte, iau cuvântul pentru a întreba dacă va deveni un precedent să găsim, pe pupitrele noastre din această Cameră, informaţii legate de moţiuni care trebuie semnate. Indiferent dacă situaţia merită sau nu atenţie, faptul că găsim pe locurile noastre informaţii nesolicitate asupra cărora nu avem niciun fel de control, este cu siguranţă regretabil. Puteţi pune capăt acestei situaţii?
<P>
(Aplauze)
<SPEAKER ID="104" NAME="Preşedinte">
Dle Atkins, am luat act de observaţia sau protestul dvs., sau orice ar fi acesta.
<SPEAKER ID="105" NAME="Werner Langen" AFFILIATION="PPE">
(DE) Dle preşedinte, privind subiectul aceleiaşi luări de cuvânt, nu este suficient ca preşedintele să ia act referitor la acest aspect. Solicit încetarea acestei practici.
<SPEAKER ID="106" NAME="Preşedinte">
Preşedinţia a luat act de acest lucru în mod corespunzător. Totuşi, a lua act este primul pas. După ce se ia act, se acţionează în consecinţă.

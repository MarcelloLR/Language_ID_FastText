<CHAPTER ID="005">
Reluarea difuzării emisiunilor postului de televiziune NTDTV în China prin Eutelsat (declaraţie scrisă)
<SPEAKER ID="066" NAME="Marco Cappato" AFFILIATION="ALDE">
(IT) Domnule Preşedinte, doamnelor şi domnilor, vă mulţumesc în numele celor care au susţinut această iniţiativă. Aş dori să mulţumesc unui număr mai mare de persoane, iar nu numai celor 440 de membri care şi-au adăugat semnătura. Acest Parlament solicită Eutelsat să restabilească difuzarea programelor postului de televiziune NTDTV în China: libertatea de a obţine informaţii şi cunoştinţe reprezintă un drept fundamental al omului. Acest Parlament demonstrează, după cum a făcut şi în cazul premiului Saharov, lui Hu Jia şi invitatului Dalai Lama, că atunci când criticăm China sau UE cu privire la drepturile omului, facem acest lucru pentru a promova libertatea cetăţenilor chinezi.

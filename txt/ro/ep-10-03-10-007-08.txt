<CHAPTER ID="007-08">
8. Regulament privind aplicarea unui sistem de preferinţe tarifare generalizate (vot) 
<SPEAKER ID="106" NAME="Yannick Jadot" LANGUAGE="FR">
Domnule preşedinte, aş dori să propun un amendament oral la acest amendament, ştergând două părţi din el, şi anume cuvintele "de către armata columbiană” şi "asupra Columbiei”.
<P>
Prin urmare, amendamentul are următoarea formulare: "consideră că ştirile alarmante privind crimele împotriva sindicaliştilor din Columbia, precum şi ştirile primite recent şi confirmate de procurorul general al Columbiei, conform cărora, în regiunea La Macarena, au fost descoperite gropi comune cu cadavrele a sute de persoane ucise în ultimii ani, sunt o dovadă suficientă pentru a permite Comisiei să deschidă o anchetă în conformitate cu regulamentul.”

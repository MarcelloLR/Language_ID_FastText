<CHAPTER ID="006-08">
8. Programul european de cercetare şi dezvoltare metrologică (
<P>
- Înainte de votare:
<SPEAKER ID="091" NAME="Erika Mann" LANGUAGE="DE">
Dle preşedinte, doamnelor şi domnilor, motivul pentru care putem încheia această procedură la prima lectură este că am reuşit să realizăm o cooperare excelentă între poziţiile grupurilor, precum şi cu alte instituţii. Pentru aceasta, aş dori să îmi exprim mulţumirile în special colegilor mei deputaţi, Consiliului, Comisiei, secretariatului Comisiei pentru industrie, cercetare şi energie, Comitetului Economic şi Social European şi, desigur, corpului vast de cercetători din spatele acestora.
<P>
Acum sunt accesibile cercetări europene concertate, în contextul cooperării viitoare între cele 22 de Institute Naţionale de Metrologie. Acestea vor introduce substanţial europenizarea în cadrul importantului domeniu al măsurătorilor. În plus, în viitor, va exista o intensificare a cooperării care va implica cele cinci state membre care nu participă încă la această integrare. Am obţinut acest lucru prin intermediul articolului 169, pe care îl aplicăm atunci când coordonăm finanţarea naţională şi europeană a cercetărilor. Fiecare însumează până la 200 de milioane EUR, iar acest lucru va facilita obţinerea cooperării între naţiuni-state.
<P>
Cercetările în domeniul măsurătorilor acoperă o gamă largă de domenii, de la diabet la nanotehnologie sau câmpuri spaţiale, iar acestea vor fi importante pentru întregul domeniu al stabilirii standardului referitor la CO2 în viitor. Prin urmare, doresc să reiterez mulţumirile mele speciale adresate tuturor celor implicaţi. Sper că acest lucru va duce la o cooperare europeană consolidată în acest domeniu foarte important de cercetare în viitor.

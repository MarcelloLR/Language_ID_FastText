<CHAPTER ID="009-03">
3. Aspecte financiare ale Tratatului de la Lisabona (
<P>
- Înainte de votare
<SPEAKER ID="098" NAME="Catherine Guy-Quint" LANGUAGE="FR">
Dle preşedinte, doamnelor şi domnilor, veţi fi dezamăgiţi. Veţi fi dezamăgiţi de discursul meu concis. În primul rând, aş dori să facem o corectură tehnică la nota de subsol nr. 2 de la alineatul (16); ultima cifră este "2021”, nu "2022”. Este o chestiune de aritmetică.
<P>
De asemenea, aş dori să spun câteva cuvinte cu caracter politic pentru a le mulţumi, în primul rând, tuturor celor care m-au susţinut în elaborarea acestui raport - este posibil să vi se pară extrem de tehnic, dar este în esenţă politic. Este foarte important ca Parlamentul nostru să voteze în favoarea acestui raport, deoarece acesta clarifică viitoarele competenţe bugetare ale Parlamentului în calitate de autoritate bugetară.
<P>
Deseori, votaţi bugetul ca pe un instrument de gestionare, când, de fapt, acesta este chiar esenţa politicii, iar rolul Parlamentului depinde de punerea sa în aplicare. Acestea sunt aspectele pe care am dorit să le cuprindem în acest raport; sper că îl veţi citi cândva. Cu toate acestea, permiteţi-mi să spun că va trebui ca noii deputaţi europeni să îl studieze şi să realizeze că elaborarea politicii bugetare europene necesită curaj bugetar şi că de acest curaj - pe care sper că îl vor avea şi că îl vom avea cu toţii - depinde viitorul Uniunii.
<P>
(Aplauze)

<CHAPTER ID="014">
Aprobarea procesului-verbal al ședinței anterioare
<SPEAKER ID="477" NAME="Bruno Gollnisch" AFFILIATION="NI">
(FR) Dle Președinte, aș dori să comentez cu privire la punctul 16 al procesului-verbal care prezintă, în mod legitim, cererea mea de a susține o dezbatere cu privire la ridicarea imunității mele parlamentare, cerere pe care mi-ați respins-o. Prin urmare, acest fapt contrazice ceea ce a spus mai devreme președinta de ședință, dna Angelilli, care pretinde că mi s-a dat cuvântul ieri pentru a vorbi despre ridicarea imunității mele parlamentare, ceea ce nu este adevărat. Prin urmare, acest Parlament și-a privat unul dintre deputați de dreptul vital la protecție, fără a i se permite nici partidului său, nici nimănui altcuiva care ar fi putut vorbi în apărarea sa să se exprime cu privire la acest subiect în ședință plenară, fie în timpul unei dezbateri, fie în timpul explicațiilor lor date cu ocazia votului sau cu oricare altă ocazie. Doresc, pur și simplu, ca acest fapt să fie luat la cunoștință, prin urmare vă mulțumesc că mi-ați oferit această oportunitate.
<SPEAKER ID="478" NAME="Președinte">
Din câte înțeleg, comentariul dumneavoastră este destinat procesului-verbal. Vă mulțumesc pentru cele menționate.

<CHAPTER ID="006">
Declaraţia Preşedinţiei
<SPEAKER ID="103" NAME="Preşedinte">
Doamnelor şi domnilor, înainte de a trece la vot, aş dori să fac un scurt anunţ, deoarece astăzi comemorăm cea de-a şasea Zi europeană a victimelor terorismului.
<P>
Astăzi aducem omagiu celor peste 5 000 de victime din Europa şi ne exprimăm solidaritatea cu nenumăratele persoane rănite care au suferit în urma barbarismului terorismului.
<P>
Atacurile cu bombă din Madrid în urmă cu şase ani, la 11 martie 2004, care au făcut 191 de victime din 17 ţări şi bombele detonate în Londra la 7 iulie 2005 se numără printre cele mai grave acte de terorism comise vreodată pe teritoriul european.
<P>
Terorismul reprezintă un atac la adresa noastră, a tuturor: atacă chiar esenţa societăţii noastre democratice.
<P>
De aceea, Europa va fi întotdeauna unită în lupta împotriva terorismului, fie el separatist, religios sau politic.
<P>
Terorismul nu poate fi niciodată justificat, în niciun mod şi pentru niciun motiv. Această zi europeană ne oferă şansa de a arăta că niciun terorist şi niciun act de terorism nu ne va putea înfrânge sau distruge credinţa în valorile esenţiale, acelea ale drepturilor fundamentale ale omului şi ale democraţiei.
<P>
(Aplauze)

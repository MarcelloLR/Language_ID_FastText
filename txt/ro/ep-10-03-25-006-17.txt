<CHAPTER ID="006-17">
17. Al doilea summit european privind romii
<P>
Înainte de votare:
<SPEAKER ID="100" NAME="Jean Lambert">
în numele Grupului Verts/ALE. - Dle preşedinte, aş dori să propun un amendament oral care ar deveni alineatul (7a) (nou). Este semnalat pe lista de votare şi înţeleg că se bucură de sprijinul grupurilor politice cosemnatare ale acestei rezoluţii. Acesta devine consecinţa alineatului (7).
<P>
Aşadar, noul alineat (7a) ar avea următorul text: "Prin urmare, solicită din nou Comisiei să elaboreze o strategie europeană cuprinzătoare pentru incluziunea romilor, ca instrument de combatere a excluziunii sociale şi a discriminării romilor în Europa”.
<SPEAKER ID="102" NAME="Cornelia Ernst" LANGUAGE="DE">
Dle preşedinte, vă mulţumesc foarte mult. Avem două amendamente, dintre care unul este un amendament la amendament. Am dori să le introducem pe amândouă. Am dori ştergerea cuvintelor "Consiliul şi”. Rezultatul final al amendamentului pe care îl discutăm acum ar fi, deci:
<P>
"le solicită statelor membre să se abţină de la repatrierea forţată a minorităţilor dacă acestea nu vor avea adăpost şi vor fi discriminate în ceea ce priveşte educaţia, protecţia socială şi locurile de muncă, după această revenire forţată”.
<SPEAKER ID="105" NAME="Hannes Swoboda">
în numele Grupului S&D. - (DE) Dle preşedinte, şi noi am respins un amendament anterior, deoarece formularea era prea dură. Cu toate acestea, există o problemă în unele ţări, în care romii sunt repatriaţi şi nu dispun de condiţii adecvate pentru a putea trăi în libertate, siguranţă şi demnitate.
<P>
Formularea noastră este mai moderată, printre altele, deoarece am observat că în unele ţări liberalizarea vizelor se foloseşte în mod eronat, în vederea solicitării de azil, fără a se îndeplini condiţiile necesare. Textul nostru ar fi:
<P>
în ţările din Balcanii Occidentali "unde s-ar putea confrunta cu lipsa de adăpost şi discriminare în ceea ce priveşte educaţia, protecţia socială şi locurile de muncă”.
<P>
(DE) Sper că deputaţii care au respins iniţial celălalt amendament vor putea vota pentru şi vor putea accepta această formulare mai moderată.

<CHAPTER ID="003">
Declaraţiile Preşedinţiei
<SPEAKER ID="007" NAME="Preşedintele">
Luni, Ungaria a trăit cel mai mare dezastru din istoria ţării. Scurgerile dintr-un rezervor care conţinea noroi roşu extrem de toxic au costat vieţile a cel puţin trei oameni. Multe sute de oameni au fost răniţi. În numele Parlamentului European, aş dori să ne exprimăm solidaritatea faţă de familiile celor care au murit şi ale celor care au suferit.
<P>
Doamnelor şi domnilor, colegi deputaţi, mâine este o aniversare importantă - cea de-a patra comemorare a asasinării Annei Politkovskaia. Ne amintim că şi-a dedicat viaţa aflării adevărului despre situaţia din Caucazul de Nord. Ştim cât de important este jurnalismul independent în fiecare societate. Am adus onoare determinării doamnei Politkovskaia în lupta pentru libertatea de exprimare şi a presei pentru că am botezat cu numele ei una dintre sălile centrului nostru de presă din Bruxelles. În timp ce ne amintim sacrificiul ei, nu uităm nici sacrificiul făcut de alţii: Natalia Estemirova, Anastasia Baburova, avocaţi pentru drepturile omului, Stanislav Markelov şi Serghei Magnitski, şi mulţi alţii. Cei responsabili pentru morţile lor nu au fost încă prinşi. Încurajăm autorităţile ruse să demonstreze un angajament deplin pentru a asigura respectarea legii şi pune a pune capăt climatului de fărădelege şi impunitate din regiunea Caucazului de Nord.
<P>
(Aplauze)
<P>
La 10 octombrie, vom asista la ziua mondială împotriva pedepsei cu moartea. Reiterez solicitarea de către Parlamentul European a unui moratoriu privind utilizarea pedepsei cu moartea care urmează să fie introdus în toate ţările din lume. Moartea nu poate fi niciodată un act de justiţie. Salutăm schimbările în această privinţă în ţări precum Rusia, Burundi şi Togo însă, din nefericire, pedepsele cu moartea continuă să fie executate în Japonia şi Statele Unite.
<P>
Credem că dezbaterea publică în aceste ţări democratice poate contribui la o schimbare a acestei situaţii. Totuşi, suntem îngrijoraţi mai presus de toate de numărul de pedepse cu moartea executate în ţări precum China şi Iranul. Apelăm la guverne şi la autorităţile din aceste ţări să înceteze să utilizeze practici de acest gen.
<P>
(Aplauze)

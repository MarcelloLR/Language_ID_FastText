<CHAPTER ID="006-06">
6. Coordonarea sistemelor de securitate socială (
<P>
- Înainte de votare:
<SPEAKER ID="085" NAME="Jan Cremers">
raportor. - (NL) Pot vorbi foarte pe scurt. Am discutat la prima lectură a acestui dosar cu mai puţin de un an în urmă. În acel moment, noi, ca Parlament European, am pledat pentru o mai bună furnizare de informaţii salariaţilor implicaţi sau cetăţenilor europeni care se deplasează liber. La iniţiativa Parlamentului European, după ce Consiliul de Miniştri şi-a stabilit poziţia, au început negocierile, pe care am reuşit să le încheiem cu succes.
<P>
Ar trebui, în primul rând, să adresez câte cuvinte de mulţumire colegilor mei deputaţi, şi în special dlui Jean Lambert. Am reuşit să lucrăm bine cu Comisia Europeană. De asemenea, Preşedinţia cehă a recunoscut însemnătatea acestui dosar şi cred că am obţinut un rezultat fiabil, nu în ultimul rând pentru toţi cei care doresc să se deplaseze liber în Europa. Aş dori să păstrăm situaţia ca atare.

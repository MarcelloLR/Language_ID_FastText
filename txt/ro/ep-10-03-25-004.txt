<CHAPTER ID="004">
Al doilea summit european privind romii (propuneri de rezoluţie depuse): consultaţi procesul-verbal
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Dle preşedinte, prin sentinţa sa din 19 martie, Curtea de Justiţie a Uniunii Europene tocmai a declarat că majoritatea deputaţilor din Parlamentul European au încălcat o normă clară de drept, refuzând să-mi apere imunitatea, în temeiul articolului 10 din protocolul internaţional, după cum au solicitat colegii mei din străinătate, conduşi de dl Romagnoli.
<P>
Această solicitare a fost formulată atunci când am fost victima a unei persecuţii politice, profesionale şi juridice violente, pentru infracţiunea de "a le fi spus jurnaliştilor care mă intervievau în legătură cu revizionismul şi cu istoria celui de-al Doilea Război Mondial că aceste subiecte trebuie dezbătute de istorici”. Acest lucru este menţionat la alineatul (108) din sentinţă.
<P>
Curtea declară, citez: "Din moment ce obiectivul protocolului este acela de a acorda drepturi deputaţilor din Parlamentul European, ajungem la concluzia că, nedând un verdict în temeiul articolului 10, Parlamentul a încălcat o normă de drept într-un mod suficient de clar”.
<P>
Într-adevăr, Curtea nu a răspuns pozitiv la solicitarea mea de despăgubire, deoarece, din punctul său de vedere, Curtea de apel din Franţa şi cei 11 judecători ai acesteia m-au găsit nevinovat, complet şi definitiv. Prin urmare, consideră că nu mai pot invoca prejudiciul. Fapt este că această Curte îi solicită Parlamentului să achite două treimi din cheltuielile de judecată. Prin urmare, această decizie reprezintă o respingere severă a tacticilor partizane care m-au privat de imunitatea parlamentară.
<P>
Aflându-se sub presiune, raportorul a apelat la un truc procedural crud. Această decizie stabileşte un precedent de care vor putea profita în viitor deputaţii de dreapta din Parlamentul European, a căror libertate de exprimare este atacată permanent.

<CHAPTER ID="014-03">
3. Expulzarea ONG-urilor din Darfour (vot)
<P>
Înainte de votul asupra alineatului (1):
<SPEAKER ID="360" NAME="Martine Roure" LANGUAGE="FR">
Doamnă preşedintă, propun inserarea unui amendament oral după alineatul (1): "Solicită eliberarea imediată şi necondiţionată a tuturor lucrătorilor secţiunii belgiene a organizaţiei Medici fără Frontiere, care au fost răpiţi ieri din birourile organizaţiei Medici fără Frontiere Belgia din SarafUmra, la 200 de kilometri, în vestul ElFasher, capitala Darfurului de Nord”.
<SPEAKER ID="361" NAME="Jacek Saryusz-Wolski" AFFILIATION="PPE-DE">
(FR) Doamnă preşedintă, cuvântul "ieri” nu ar trebui să existe în această frază, pentru că rezoluţia trebuie să dureze mai mult de o zi.
<SPEAKER ID="362" NAME="Martine Roure" AFFILIATION="PSE">
(FR) Doamnă preşedintă, îmi cer scuze, dar nu înţeleg de ce trebuie să existe o limită de timp. Nu există nici o limită de timp.
<P>
Repet: "Solicită eliberarea imediată şi necondiţionată a tuturor lucrătorilor”. Termenul "imediat” vă deranjează?
<SPEAKER ID="363" NAME="Preşedinta">
Doamnă Roure, este vorba de cuvântul "ieri”. Aţi spus "ieri”.
<SPEAKER ID="364" NAME="Martine Roure" AFFILIATION="PSE">
(FR) Doamnă preşedintă, sunt de acord. Îmi cer scuze. Ştergeţi cuvântul "ieri”. Aveţi dreptate.
<SPEAKER ID="366" NAME="Charles Tannock">
autor - Doamnă preşedintă, grupul meu propune eliminarea alineatelor (2) şi (6). Nu pentru că nu susţinem conţinutul acestora, ci pentru că nu considerăm că sunt necesare în această rezoluţie şi că, având în vedere natura delicată a situaţiei, acest fapt l-ar putea convinge de domnul Al Bashir să îşi schimbe decizia şi să permită ONG-urilor să se întoarcă. Prin urmare, solicităm eliminarea alineatelor (2) şi (6). Înţeleg că va exista o cerere similară din partea socialiştilor şi că aceştia vor solicita şi eliminarea alineatului (5), propunere pe care şi noi o susţinem, din motive similare.
<SPEAKER ID="368" NAME="Martine Roure" LANGUAGE="FR">
Confirm spusele de mai înainte ale domnului Tannock şi, din aceleaşi motive, solicităm eliminarea alineatului (5).
<SPEAKER ID="370" NAME="Paul Rübig" AFFILIATION="PPE-DE">
(DE) Doamnă preşedintă, aş dori să formulez o solicitare. Întrucât alegerile se vor desfăşura pe 7 iunie şi întrucât în prezent există un flux foarte mare de vizitatori, aş dori să întreb dacă se poate ca, în timpul sesiunilor din aprilie şi mai ţinute aici, la Strasbourg, toate sălile, inclusiv plenul, să fie deschise vizitatorilor până la miezul nopţii, ca să ne putem ocupa cât mai bine de toţi vizitatorii.
<SPEAKER ID="371" NAME="Preşedinta">
Declar suspendată această sesiune a Parlamentului European.

<CHAPTER ID="012">
Ordinea lucrărilor
<SPEAKER ID="020" NAME="Președinte">
A fost distribuită versiunea finală a proiectului de ordine de zi întocmit de Conferința președinților în cadrul reuniunii sale de joi, 18 noiembrie 2009, în conformitate cu articolul 137 din Regulamentul de procedură. Au fost propuse următoarele amendamente:
<P>
Luni:
<P>
Grupurile politice propun eliminarea de pe ordinea de zi a dezbaterii privind raportul dlui Berlinguer referitor la aspectele de drept civil, drept comercial, dreptul familiei și drept internațional privat ale Planului de acțiune pentru punerea în aplicare a Programului de la Stockholm. În consecință, raportul va fi supus votului direct mâine, marți. Raportul va rămâne. Va exista votare, dar nu și dezbatere. Repet: toate grupurile politice au fost de acord cu această soluție care, prin urmare, a fost adoptată.
<P>
(Parlamentul a acceptat cererea)
<P>
Marți:
<P>
Nu au fost propuse amendamente.
<SPEAKER ID="021" NAME="Martin Schulz" AFFILIATION="S&amp;D">
(DE) Dle Președinte, pe ordinea de zi de marți există șase rapoarte ale dnei Matera referitoare la mobilizarea Fondului european de ajustare la globalizare în Olanda. Iau cuvântul în această chestiune deoarece consider că modul în care dl Daul a fost atacat în presa olandeză pe această temă nu este corect. La Conferința Președinților, dl Daul a ridicat o problemă discutată de șefii mai multor grupuri, referitoare la o posibilă abandonare a acestor rapoarte, având în vedere dezbaterea bugetului. Aș dori să fac două comentarii în acest sens.
<P>
În primul rând, rapoartele respective ar trebui păstrate pe ordinea de zi. Ar trebui de asemenea să le votăm și să transferăm banii respectivi din Fondul european de ajustare la globalizare către Olanda.
<P>
În al doilea rând, dl Daul a sugerat acest lucru într-un comentariu făcut la Conferința Președinților. Dacă acest comentariu este preluat de la Conferința Președinților și făcut public fără ca domnia sa să aibă măcar ocazia să răspundă la întrebări și să-l poată explica personal, atunci, ca președinte al unui grup, trebuie să te gândești foarte bine ce poți spune la Conferința Președinților. Acesta este primul aspect.
<P>
Celălalt aspect la care doresc să mă refer este faptul că nu Parlamentul European pretinde că banii sunt risipiți. O parte a guvernului olandez - nu totalitatea acestuia - pretinde în mod constant că banii sunt irosiți în Europa și de aceea Europa ar trebui să primească mai puțini bani. Rapoartele dnei Matera arată că, dimpotrivă, banii din acest buget sunt utilizați foarte responsabil și - după părerea mea - pentru proiecte foarte importante în Olanda. În consecință, adoptarea acestor rapoarte ar arăta că toate criticile la care este supus acest buget în Olanda sunt nejustificate.
<P>
(Aplauze)
<SPEAKER ID="022" NAME="Președinte">
Sunt la curent cu această problemă și știu ce a apărut în presa olandeză. Aș dori totuși să vă asigur că votul privind mobilizarea Fondului european de ajustare la globalizare pentru Olanda va avea loc mâine, după cum a fost stabilit. Nu s-a modificat nimic. Votarea va avea loc mâine.
<P>
Miercuri:
<P>
Am primit o solicitare de la Grupul Confederal al Stângii Unite Europene / Stânga Verde Nordică cu privire la dezbaterea privind situația din Sahara Occidentală, prin care se cere ca votarea propunerilor de rezoluție referitoare la această chestiune să aibă loc în cadrul acestei sesiuni și nu în sesiunea din decembrie, așa cum se intenționează în prezent.
<SPEAKER ID="023" NAME="João Ferreira" AFFILIATION="GUE/NGL">
(PT) Dle Președinte, situația din Sahara Occidentală este destul de gravă pentru ca Parlamentul să amâne adoptarea unei poziții cu privire la acest aspect. Faptele sunt de netăgăduit și sunt vizibile cu ochiul liber. Am văzut imagini ale distrugerii taberelor sahariene și știm că această distrugere s-a soldat cu morți și răniți, și multe persoane care sunt încă dispărute. Știm că un deputat din acest Parlament a fost împiedicat să ajungă la tabere și a fost expulzat de autoritățile marocane și știm că același lucru s-a întâmplat și cu alți membri ai parlamentelor naționale, jurnaliști și membri ai organizațiilor non-guvernamentale (ONG). Știind toate acestea, nu putem ignora situația pur și simplu.
<P>
Neadoptarea unei poziții în acest sens ar fi o atitudine de complacere și chiar de complicitate de neînțeles și inacceptabilă și nu ar face decât să submineze demnitatea acestei instituții și valorile pe care pretinde că le apără. Aș dori, prin urmare, să fac un apel la toată lumea pentru a adopta decizia înțeleaptă de a sprijini votarea unei rezoluții cu privire la acest aspect în această ședință votând în favoarea acestei propuneri.
<SPEAKER ID="024" NAME="Raül Romeva i Rueda" AFFILIATION="Verts/ALE">
Dle Președinte, consider că argumentele invocate de Grupul GUE/NGL sunt absolut relevante, importante și necesare, prin urmare voi sprijini această poziție.
<SPEAKER ID="025" NAME="Martin Schulz" LANGUAGE="DE">
Dle Președinte, trebuie să-i cer domnului Ferreira să fie atent o clipă. Am discutat acest subiect foarte în detaliu la Conferința Președinților și în timpul pregătirilor pentru Conferința Președinților. În numele grupului meu, aș dori să menționez că suntem foarte îngrijorați de situația din Sahara Occidentală. Dacă imaginile pe care le-am văzut sunt reale, ar trebui să avem în vedere nu doar o dezbatere serioasă, ci și consecințe, dacă este cazul. Ceea ce înseamnă însă că trebuie să procedăm corect. În cazul de față, a proceda în mod corect include discutarea evenimentelor săptămâna aceasta. La solicitarea noastră, ministrul marocan de externe a declarat acum că este pregătit să participe la o reuniune a Comisiei pentru afaceri externe. Nu este obligat să o facă. Ministrul marocan de externe nu este obligat să apară în fața Comisiei pentru afaceri externe a Parlamentului European. Însă, după părerea mea, ar trebui să profităm de faptul că totuși face acest lucru, pentru a-i comunica mai întâi reproșurile noastre, rezoluția urmând a fi adoptată ulterior. Consider că este un mod de a proceda mult mai adecvat, decât să adoptăm o rezoluție acum și abia apoi să ascultăm ceea ce are de spus. Haideți să adoptăm rezoluția în lumina informațiilor și a întrebărilor pe care vom avea ocazia să i le adresăm ministrului marocan de externe în cadrul Comisiei pentru afaceri externe. Personal, consider că este abordarea cea mai adecvată. În plus, până în după-amiaza aceasta a existat consens în cadrul tuturor grupurilor cu privire la acest aspect.
<SPEAKER ID="026" NAME="Președinte">
Solicitarea a fost sprijinită de majoritate, prin urmare, în conformitate cu propunerea domnului Ferreira, votarea va avea loc săptămâna aceasta.
<P>
(Parlamentul a acceptat cererea)
<P>
Vă voi furniza datele limită: votul va avea loc joi. Datele limită sunt după cum urmează: propunerile de rezoluție trebuie să fie depuse până mâine, 23 noiembrie, ora 12.00; amendamentele și propunerile comune de rezoluție trebuie depuse până miercuri, 24 noiembrie, ora 12.00 miercuri; amendamentele la propunerile comune de rezoluție - până miercuri, 24 noiembrie, ora 13.00, cu alte cuvinte cu o oră mai târziu. Repet: votul va avea loc joi.
<SPEAKER ID="027" NAME="Daniel Cohn-Bendit" AFFILIATION="Verts/ALE">
(FR) Dle Președinte, aș dori să-i întreb ceva pe colegii mei.
<P>
Există o situație de urgență în Tibet și îngrijorare cu privire la intenția Chinei de a impune limba chineză în Tibet. Consider că acest aspect merită o dezbatere în sesiunea plenară în prezența Baronesei Ashton. Dincolo de această situație de urgență, politica adoptată în prezent în Tibet este foarte problematică.
<P>
O urgență? De acord. Dacă astfel dorește majoritatea să abordeze această problemă, nu am nimic împotrivă. În ceea ce mă privește și deoarece agenda este destul de clară în decembrie, aș dori să susținem o dezbatere pe marginea acestei probleme și a politicii Uniunii Europene cu privire la China în prezența Baronesei Ashton și să adoptăm o rezoluție în acest sens. Consider că ar fi o abordare mai inteligentă.
<SPEAKER ID="028" NAME="Președinte">
Vă mulțumesc, dle Cohn-Bendit. Acest lucru poate fi propus și pentru Conferința Președinților. Ca președinte al grupului, puteți propune acest lucru în orice moment, domnule Cohn-Bendit. Vă mulțumesc pentru comentariu.
<P>
Joi:
<P>
Nu au fost propuse amendamente.
<P>
(Ordinea lucrărilor a fost în stabilită)

<CHAPTER ID="003">
Aprobarea procesului-verbal al şedinţei anterioare
<SPEAKER ID="008" NAME="Preşedinte">
Procesul-verbal al şedinţei din 25 martie 2010 şi documentele care au fost adoptate sunt disponibile pentru consultare. Procesul-verbal a fost aprobat.
<SPEAKER ID="009" NAME="Francesco Enrico Speroni" AFFILIATION="EFD">
(IT) Dle Preşedinte, aţi amintit de victimele atacurilor din Rusia.
<P>
De curând au avut loc, de asemenea, atacuri teroriste în Irak, Afganistan şi Pakistan, ţări care, precum Rusia, sunt în afara UE. Cred că este corect să ne amintim şi de aceste victime.
<SPEAKER ID="010" NAME="Preşedinte">
Aveţi dreptate, dle Speroni. Sunt de acord. Cu această declaraţie introductivă, noi, în Parlamentul European, ne referim, de asemenea, la evenimente de acest tip care au loc în toată lumea. Comemorăm toate victimele cu multă durere. De asemenea, transmitem condoleanţe familiilor şi prietenilor victimelor, precum şi ţărilor în care au loc aceste evenimente. Totuşi, acesta a fost un caz excepţional, deoarece astfel de evenimente nu au avut loc în Rusia de mult. De aceea l-am menţionat. Totuşi, aveţi perfectă dreptate, dle Speroni. Ar trebui să ne amintim că în fiecare săptămână, în toată lumea, există multe cazuri foarte triste de acest fel. De aceea activitatea noastră în Europa, în UE, este atât de importantă şi de aceea putem fi încântaţi că a fost posibil să rezolvăm multe dintre aceste probleme în Europa, deşi nu le-am rezolvat încă pe toate. Mulţumesc, dle Speroni, pentru că mi-aţi atras atenţia asupra acestui aspect. Vă mulţumesc foarte mult.

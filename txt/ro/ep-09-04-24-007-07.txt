<CHAPTER ID="007-07">
7. Protejarea intereselor financiare ale Comunităților - Lupta împotriva fraudei - Raportul anual 2007 (
<P>
- Înainte de votare
<SPEAKER ID="121" NAME="Antonio De Blasio" LANGUAGE="HU">
Vă voi reţine atenţia numai pentru câteva minute. Doamnelor şi domnilor, aş dori să vă atrag atenţia asupra a două lucruri foarte importante privitoare la raport. Aceste rapoarte au fost elaborate timp de ani de zile, însă Consiliul nu a inclus încă, nici măcar o dată, aceste rapoarte pe agenda sa. Cred că ar fi foarte important pentru Consiliu să informeze statele membre cu privire la conţinutul acestui raport. Aceasta ar ajuta, într-o mare măsură, ca procedura de descărcare de gestiune a Consiliului şi a altor instituţii să funcţioneze cu succes. De aceea sugerez ca amânarea procedurii Consiliului de descărcare de gestiune, din toamnă, să fie acceptată, cu condiţia ca el să pună şi acest raport pe agenda sa. Ar fi foarte important să ne asigurăm că Consiliul acceptă şi acele regulamente care nu au fost încă adoptate şi aceasta ar garanta transparenţa cheltuirii fondurilor europene. Aş dori să adresez mulţumirile mele sincere acelora care au ajutat la elaborarea acestui raport, incluzând raportorul alternativ şi persoanele care au înaintat amendamentele propuse. Am adoptat acest raport în consens, în Comitet.

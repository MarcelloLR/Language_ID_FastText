<CHAPTER ID="006-04">
4. Drepturile omului în lume în 2009 și politica UE în această privință (
<SPEAKER ID="122" NAME="Sergio Paolo Francesco Silvestris" AFFILIATION="PPE">
(IT) Doamnă președintă, ceea ce încearcă să sugereze unii colegi deputați - întrucât este joi și aceasta este ultima votare - este că dacă spuneți numai "admis” sau "respins” e bine. Nu mai este nevoie să spuneți "452 de voturi; 53 de voturi împotrivă; 22 de voturi pentru; și așa mai departe”.
<SPEAKER ID="124" NAME="Richard Howitt" AFFILIATION="S&amp;D">
Doamnă președintă, aceasta este o chestiune concretă. Dorim numai să eliminăm cuvintele "în Croația”. Nu cred că acesta este un punct controversat pentru celelalte grupuri.
<SPEAKER ID="126" NAME="Hannes Swoboda" AFFILIATION="S&amp;D">
(DE) Doamnă președintă, deoarece acest lucru nu este încă indicat pe lista noastră de votare, aș dori numai să subliniez că a doua parte a acestei propuneri și următoarea au fiecare vot liber. Vă mulțumesc.
<SPEAKER ID="128" NAME="Barbara Lochbihler" AFFILIATION="Verts/ALE">
Doamnă președintă, există două completări la text. După "încălcări” adăugați "grave”. Apoi modificați următoarea propoziție astfel: "încălcări grave ale drepturilor omului precum tortura, cenzura, violul și executările extrajudiciare din Iran”.
<SPEAKER ID="130" NAME="Laima Liucija Andrikienė">
raportoare. - Doamnă președintă, avem un amendament oral la amendamentul 7. Textul va fi următorul: "Îndeamnă Comisia să redacteze o listă a persoanelor responsabile pentru încălcări grave ale drepturilor omului precum tortura, cenzura, violul și execuțiile extrajudiciare din Iran, mai ales după alegerile din 2009, și să ia în considerare impunerea de sancțiuni asupra acestora sub forma sechestrelor asupra bunurilor și interdicția de a călători”.
<SPEAKER ID="132" NAME="Laima Liucija Andrikienė">
raportoare. - Doamnă președintă, întrucât există câteva evoluții pozitive în Rusia, am dori să modificăm propoziția care începe cu: "regretă faptul că, până în prezent, autoritățile au refuzat în permanență să acorde participanților la Strategia-31 permisiunea de a organiza demonstrații”. Propunerea urmărește să înlocuiască cuvintele "până acum” cu "cu excepția ultimului protest din 31 octombrie 2010”.

<CHAPTER ID="005-14">
14. Accesul publicului la documentele Parlamentului European, ale Consiliului şi ale Comisiei (
<P>
- Înaintea votului final:
<SPEAKER ID="124" NAME="Michael Cashman">
raportor -Doamnă preşedintă, în conformitate cu articolul 53, aş dori să solicit un răspuns din partea Comisiei prin care să ne comunice dacă intenţionează să adopte toate amendamentele Parlamentului, astfel cum au fost ele adoptate astăzi.
<SPEAKER ID="125" NAME="Günter Verheugen">
Vicepreşedinte al Comisiei - Doamnă preşedintă, am onoarea să fac următoarea declaraţie în numele Comisiei.
<P>
Comisia ia notă de amendamentele votate de Parlament, pe care le va studia în detaliu. Comisia îşi exprimă voinţa de a ajunge la un compromis cu Parlamentul şi Consiliul. Comisia va analiza propunerea sa doar după ce cele două ramuri ale autorităţii bugetare au adoptat poziţiile lor. Între timp, Comisia intenţionează să întreţină un dialog constructiv cu ambele instituţii.
<SPEAKER ID="126" NAME="Michael Cashman">
raportor -Doamnă preşedintă, nu ştiu unde a fost Comisia, dar poziţia noastră a fost adoptată în această dimineaţă.
<P>
Prin urmare, aş dori să se voteze retrimiterea raportului la comisia competentă, ceea ce i-ar oferi respectivei comisii flexibilitatea necesară pentru a deschide negocieri atât cu Consiliul, cât şi cu Comisia.
<P>
De aceea, solicit sprijinul Parlamentului pentru retrimiterea la comisie.
<SPEAKER ID="128" NAME="Michael Cashman">
raportor -Doamnă preşedintă, mulţumesc tuturor pentru răbdarea de a asculta această ultimă intervenţie a mea. Pot să vă cer, doamnă preşedintă, să adresaţi o invitaţie oficială Preşedinţiei cehe, precum şi viitoarei Preşedinţii suedeze, de a iniţia cât mai curând posibil un dialog formal cu Parlamentul European?
<P>
De asemenea, după cum a fost anunţat în lista de votare şi pentru o mai mare claritate şi coerenţă a textului pe care tocmai l-am adoptat, v-aş ruga să solicitaţi serviciilor sesiunii ca, fără schimbări majore, să facă următoarele: să grupeze articolele pe titluri tematice specifice în funcţie de conţinutul acestora, să reordoneze considerentele şi definiţiile în mod corespunzător şi să elaboreze şi să publice poziţia Parlamentului ca text consolidat cât mai repede posibil.
<P>
În cele din urmă, aş dori să mulţumesc pentru imensul sprijin de care m-am bucurat nu doar din partea secretariatelor, dar şi a serviciilor de prezentare a documentelor.
<P>
(Aplauze)
<SPEAKER ID="129" NAME="Preşedinta">
Domnule Cashman, voi transmite, atunci, această solicitare şi rezultatele vor fi aduse la cunoştinţă.

<CHAPTER ID="005">
Sprijinul față de întărirea interzicerii de către Uniunea Europeană a îndepărtării înotătoarelor rechinilor - Creșterea sprijinului acordat de Uniunea Europeană sporturilor la nivel de masă - Strategia UE privind persoanele fără adăpost (declarații scrise) 
<SPEAKER ID="997" NAME="Președinta">
Declarațiile scrise 0071/2010, 0062/2010 și 0061/2010 au fost semnate de o majoritate a deputaților din acest Parlament și, prin urmare, în conformitate cu articolul 123 alineatele (3) și (4) din Regulamentul de procedură, acestea vor fi trimise destinatarilor lor și publicate, împreună cu numele semnatarilor, în secțiunea Texte adoptate a acestei sesiuni.
<SPEAKER ID="110" NAME="Seán Kelly" AFFILIATION="PPE">
Doamnă președintă, în numele cosemnatarilor mei, Ivo Belet, Hannu Takkula, Mary Honeyball și Joanna Senyszyn, mulțumesc tuturor deputaților pentru semnarea acestei declarații. A fost important faptul că aproape 50 % dintre semnatari au fost femei, așadar aș dori să le mulțumesc foarte mult pentru cooperare și, de asemenea, să îi aduc un omagiu în special doamnei Joanna Senyszyn. A depus o muncă hotărâtă și poate ar dori să spună câteva cuvinte.
<P>
Așadar, mulțumesc tuturor și vă doresc tuturor distracție plăcută și mult sport de Crăciun.
<SPEAKER ID="111" NAME="Președinta">
Următorul punct pe ordinea de zi este Declarația nr. 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Doamnă președintă, doamnelor și domnilor, cu oarecare emoție și în numele colegilor mei deputați, doamna Thomsen, doamna Lynne, doamna Figueiredo și domnul Protasiewicz, aș dori să îmi exprim mulțumirile sincere pentru susținerea declarației scrise 61/2010 referitoare la strategia UE privind persoanele fără adăpost.
<P>
În timp ce astăzi Comisia Europeană își prezintă inițiativa pilot - Platforma europeană de combatere a sărăciei și a excluziunii - această declarație trimite un mesaj puternic din partea Parlamentului către Comisia Europeană și statele membre.
<P>
Timpul vorbelor s-a terminat. A sosit momentul să trecem la fapte. Trebuie puse în aplicare propuneri specifice. Să ne asigurăm că am pus capăt amorțelii profunde până în 2015.
<P>
Vă urez tuturor sărbători fericite și cred că vom avea un bun început anul viitor.
<P>
(Aplauze)
<SPEAKER ID="113" NAME="Președinta">
Dl Besset a solicitat să ia cuvântul. Vă rog continuați.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Doamnă președintă, în numele celor trei colegi deputați, doamna Pietikäinen, doamna Sârbu și domnul Davies, aș dori să îmi exprim mulțumirile sincere celor 410 deputați din Parlamentul European care au semnat declarația scrisă 71/2010 pe care am depus-o cu privire la sprijinul față de consolidarea interzicerii de către Uniunea Europeană a îndepărtării înotătoarelor rechinilor.
<P>
Într-adevăr, această specie fragilă, ca multe altele, este supusă unui veritabil masacru în larg, ca urmare a practicilor de îndepărtare a înotătoarelor și de aruncare a carcaselor în mare ulterior acelei mutilări.
<P>
Vă mulțumesc pentru semnarea în număr copleșitor a acestei declarații scrise. Acest lucru trimite un semnal puternic Comisiei de a întări reglementările privind protejarea acestei specii.
<P>
(Aplauze)

<CHAPTER ID="013">
Votare
<SPEAKER ID="264" NAME="Preşedintele">
Vă mulţumesc, domnule comisar Orban. Dezbaterea a fost închisă. Votarea va avea loc după dezbatere.
<P>
Aş dori să folosesc acest prilej pentru a spune câteva lucruri despre o chestiune care a apărut pe parcursul explicaţiilor privind votul din această după-amiază, precum şi în timpul procedurii "catch-the-eye”. Conform Regulamentului de procedură, nu se mai acceptă nicio solicitare suplimentară după începerea explicaţiilor privind votul sau a procedurii "catch-the-eye”. Solicitasem serviciilor ca eventual să comunice din nou tuturor acest lucru. Astăzi am tratat chestiunea cu lejeritate, dar trebuie să avem grijă pe viitor, deoarece, în caz contrar, vom depăşi timpul comunicat deputaţilor.
<P>
Următorul punct este votul privind şase propuneri de rezoluţii privind situaţia din Guineea. Vom lua mai întâi în considerare propunerea comună de rezoluţie din partea a şase grupuri parlamentare, care este menită să înlocuiască toate propunerile de rezoluţii cu privire la această chestiune.

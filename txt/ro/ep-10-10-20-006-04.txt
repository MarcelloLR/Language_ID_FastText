<CHAPTER ID="006-04">
4. Calendarul perioadelor de sesiune ale Parlamentului European - 2012 (vot)
<SPEAKER ID="142" NAME="Joseph Daul" AFFILIATION="PPE">
(FR) Dle președinte, grupul meu a dezbătut aseară amendamente despre care serviciile ne-au spus că sunt inacceptabile. Drept rezultat și ca urmare a discuției pe care am avut-o în această dimineață cu șefii delegațiilor și cu liderii de grup, solicit ca votarea programată să fie amânată.
<SPEAKER ID="143" NAME="Martin Schulz" AFFILIATION="S&amp;D">
(DE) Dle președinte, nu am avut ocazia să discutăm despre acest lucru în cadrul grupului. Dl Daul m-a informat acum câteva minute despre acest lucru, în timpul dezbaterii din această dimineață, și am discutat chestiunea cu liderii altor grupuri, și anume cu dna Harms și cu dl Verhofstadt. Doresc, de asemenea, să adresez această problemă și în cadrul grupului meu, deoarece nu am avut până acum posibilitatea să o discutăm. Consider că printr-o amânare vom avea o ocazie foarte bună de a ajunge la un consens larg asupra agendei pe anul 2012. Din acest motiv consider că trebuie să votăm astăzi pentru amânare.
<SPEAKER ID="144" NAME="Președinte">
Dl Schulz s-a pronunțat pentru propunerea dlui Daul. Acum voi da cuvântul dlui Fox care este împotriva acestei propuneri.
<SPEAKER ID="145" NAME="Ashley Fox" AFFILIATION="ECR">
Dle președinte, luni seara mă aflam în sală când Grupul Verts a solicitat o amânare. Dl Daul și dl Schulz erau și ei de față și au votat amândoi împotriva amânării.
<P>
(Aplauze)
<P>
Așadar, ce s-a schimbat? Este cu adevărat vorba de vreo chestiune juridică importantă sau este vorba de faptul că își dau seama că sunt în mare pericol de a pierde amendamentul nr. 4 și doresc să îl amâne, astfel încât să facă presiune asupra membrilor propriilor grupuri?
<P>
(Aplauze)
<P>
Acest lucru nu are nimic de-a face cu motivele fictive care au fost invocate și aș dori să îi invit pe colegi mei să voteze împotriva acestei amânări și să voteze pentru amendamentul nr. 4.
<P>
(Aplauze)
<SPEAKER ID="146" NAME="Președinte">
Voi supune la vot solicitarea de amânare a votării, făcută de dl Daul.
<P>
(Parlamentul a aprobat solicitarea de amânare a votării)

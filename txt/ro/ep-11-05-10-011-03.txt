<CHAPTER ID="011-03">
3. Descărcarea de gestiune 2009: bugetul general al UE, Parlamentul European (
<SPEAKER ID="134" NAME="Astrid Lulling" LANGUAGE="FR">
Dnă președintă, în numele grupului meu, aș dori să depun un amendament oral la acest punct. Este un amendament destul de tehnic, dar, cu toate acestea, este important. Propun ca timpul viitor să fie înlocuit cu timpul trecut perfect la literele i), ii) și iii). Într-adevăr, măsurile menționate în aceste pasaje au fost puse în aplicare cu mult timp în urmă - cu peste doi ani în urmă. Este inutil, atunci, să solicităm lucruri pentru viitor, atunci când acestea sunt deja puse în aplicare în prezent. Chiar și acest venerabil Parlament poate accepta acest principiu de bază.
<P>
Prin urmare, se va citi: "Parlamentul European observă că posibilitatea de a beneficia de o pensie redusă de la vârsta de 50 de ani și opțiunea de a primi o sumă forfetară echivalentă cu 25 % din drepturile de pensie au fost suprimate”. Se va citi: "vârsta de pensionare în cadrul regimului a crescut de la 60 la 63 de ani”. Se va citi: "s-a solicitat administratorilor fondului de pensii să adopte ...”.
<P>
(Aplauze)

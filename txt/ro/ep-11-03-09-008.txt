<CHAPTER ID="008">
Votare
<SPEAKER ID="127" NAME="Președinte">
Următorul punct pe ordinea de zi este votarea.
<P>
(Pentru rezultate și alte detalii cu privire la vot: vă rugăm să consultați procesul-verbal)
<SPEAKER ID="128" NAME="Robert Atkins" AFFILIATION="ECR">
Dle președinte, mă ridic încă o dată pentru a mă plânge de gestionarea timpului în acest Parlament. Atât ieri, cât și azi, ni s-a acordat un timp pentru a vota și am abuzat din nou de acesta. Bineînțeles, una dintre caracteristicile unui Parlament bine gestionat și eficace este aceea că își poate gestiona activitățile în mod corespunzător și la timp. Pot să vă rog să îndemnați autoritățile să preia din nou controlul? În caz contrar, vom fi tratați cu disprețul pe care-l merităm.
<SPEAKER ID="129" NAME="Derek Roland Clark" AFFILIATION="EFD">
Dle președinte, solicitarea mea de respectare a Regulamentului de procedură privește primele două voturi pe care le avem astăzi în agendă pentru anul următor și cel de după. Am două puncte de semnalat, dacă îmi permiteți. Mai întâi de toate, aceste voturi ilustrează pur și simplu cât de neputincios este acest Parlament cu adevărat. Toată lumea de aici crede că obține din ce în ce mai multă putere și influență. Dar, în realitate, aceste amendamente sunt pur și simplu pentru a evita faptul că suntem obligați să avem 12 sesiuni ...
<P>
(Președintele l-a întrerupt pe vorbitor)
<SPEAKER ID="130" NAME="Președinte">
Dle Clark, aveți doar o solicitare de respectare a Regulamentului de procedură, nu un discurs. Îmi pare rău, dar trebuie să vă întrerup. Vom proceda acum la vot.
<SPEAKER ID="131" NAME="Edward McMillan-Scott" AFFILIATION="ALDE">
Dle președinte, în mod normal eu nu aș ridica o astfel de problemă. Ca vicepreședinte, respect președintele.
<P>
Cu toate acestea, s-a comunicat tuturor grupurilor că voturile calendaristice, care sunt foarte limitate - cred că există două amendamente - vor avea loc la începutul sesiunii de vot și nu după discursul în plen al dlui Schmitt. Cred că este o lipsă de respect față de dl Schmitt să permitem oamenilor să plece și apoi să le cerem să se întoarcă din nou pentru două voturi după discursul lui.
<P>
Prin urmare, vă rog să înaintați Parlamentului propunerea de modificare a ordinii de zi, ca toate voturile să aibă loc astăzi înainte de discursul dlui Schmitt, și vom începe pornind de la voturile calendaristice.
<P>
(Aplauze)
<SPEAKER ID="132" NAME="Președinte">
Dle McMillan-Scott, am un răspuns la ceea ce tocmai ați spus și acesta este faptul că luni, acest Parlament a votat ordinea de zi. Veți vedea pe ordinea de zi că Parlamentul a votat ca voturile calendaristice să aibă loc de la 12.30 la 13.30. Aceasta este o decizie pe care Parlamentul a luat-o luni.
<SPEAKER ID="133" NAME="Edward McMillan-Scott" AFFILIATION="ALDE">
Dle președinte, îmi pare rău că prelungesc această discuție, dar iată că listele de vot au fost difuzate tuturor grupurilor. Dacă acest lucru a fost o eroare, atunci trebuie corectată. Este ridicol și lipsit de respect față de președintele unuia dintre statele noastre membre, și care în prezent face parte din președinție, ca deputați ai acestui Parlament să fie rugați să se întoarcă în plen, după ce acesta a luat cuvântul. Haideți să păstrăm ordinea de pe buletinul de vot. Nu există nicio justificare de a o mai schimba încă o dată.
<P>
(Aplauze)
<SPEAKER ID="134" NAME="Președinte">
Lucrurile funcționează astfel. În fiecare zi de luni, votăm ordinea de zi. Ascultați-mă. Nu mai exclamați. Dacă doriți să schimbați regulile, puteți face acest lucru, dar regulile pe care le avem spun că în fiecare luni votăm ordinea de zi. Am făcut-o și de data aceasta cu acei deputați care au fost prezenți. Cu toate acestea, președintele are dreptul de a supune din nou la vot ordinea de zi, în cazul în care o majoritate a deputaților doresc acest lucru, așa că ceea ce voi face este să îmi exercit puterea de hotărâre și să vă întreb: doriți să votați pentru schimbarea ordinii de zi pentru astăzi? Cine este în favoarea votării schimbării ordinii de zi? Cine este împotrivă? Abțineri?
<P>
(Aplauze)
<P>
Acestea fiind spuse, dragi colegi, vă reamintesc că dacă doriți să aveți un cuvânt de spus pe ordinea de zi, trebuie să fiți aici în zilele de luni.
<P>
Propunerea dlui McMillan-Scott a fost de a vota cu privire la calendar înainte de discursul președintelui Ungariei, dacă într-adevăr timpul ne-o permite, deoarece, după cum vedeți, practic pierdem timpul. Având în vedere ora, mă aștept să avem o mulțime de voturi cu care să continuăm după discursul președintelui. Așadar, cine este în favoarea votului privind calendarul înainte de discursul președintelui Ungariei, în cazul în care chiar avem timp să facem acest lucru? Cine este împotrivă? Abțineri?
<P>
Vom face atunci astfel: vom vota cu privire la calendar dacă avem timp înainte de discursul președintelui Ungariei.
<P>
(Obiecții)
<P>
Stimați colegi, nu este nicio diferență; oricum vom continua cu voturile după ce președintele va fi vorbit.
<P>
(Murmure de dezacord)
<P>
Voi face uz de discreția mea. Pentru a pune capăt acestei situații ridicole, voi considera votul cu privire la calendar ca fiind primul vot. E toată lumea mulțumită acum?
<P>
(Aplauze)
<P>
În regulă, veți fi în continuare aici pentru a vota după discursul președintelui, dar haideți să continuăm acum cu votul privind calendarul pe 2012.

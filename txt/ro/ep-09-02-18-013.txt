<CHAPTER ID="013">
Ordinea lucrărilor
<SPEAKER ID="020" NAME="Preşedinte">
Proiectul final al ordinii de zi pentru această şedinţă, aprobat de Conferinţa preşedinţilor în cadrul reuniunii de marţi, 5 februarie 2009, în conformitate cu articolele 130 şi 131 din Regulamentul de procedură PE, a fost transmis. Au fost propuse următoarele modificări:
<P>
Miercuri:
<P>
Grupul Partidului Popular European (Creştin Democrat) şi al Democraţilor Europeni a solicitat ca raportul Reul privind soluţii posibile la dificultăţile legate de aprovizionarea cu petrol să fie amânat pentru perioada de sesiune următoare.
<SPEAKER ID="021" NAME="Herbert Reul" LANGUAGE="DE">
Dle preşedinte, doamnelor şi domnilor, am dezbătut pe larg această moţiune în comisie şi am ajuns la o decizie sprijinită de o largă majoritate, însă ieri şi astăzi a existat o avalanşă de sfaturi şi sugestii care au fost formulate, în primul rând, datorită faptului că alte comisii au adăugat alte teme la discuţie.
<P>
Mi se pare că ar fi idee bună să nu se ia nicio decizie astăzi, şi, în schimb, să amânăm acest lucru până la o dată ulterioară pentru a găsi o soluţie pe care Parlamentul să o poată sprijini. Prin urmare, solicit ca astăzi să se adopte această amânare. Vă mulţumesc.
<SPEAKER ID="022" NAME="Hannes Swoboda" LANGUAGE="DE">
Dle preşedinte, am depus două propuneri, şi este probabil ca niciuna să nu atingă o largă majoritate în această cameră. Prin urmare, doresc, să sprijin această moţiune.
<P>
Dle preşedinte, cu permisiunea dumneavoastră, vom sprijini, de asemenea, amânarea raportului Berman. În cazul în care această moţiune va fi respinsă datorită întârzierii sale temporale, aş dori să menţionez că mâine vom sprijini amânarea votării acestui raport. Vă mulţumesc.
<SPEAKER ID="023" NAME="Preşedintele">
Vă mulţumesc foarte mult, dle Swoboda.
<P>
Doreşte cineva să se opună propunerii?
<SPEAKER ID="024" NAME="Claude Turmes" LANGUAGE="DE">
Dle preşedinte, Grupul Verzilor/Alianţa Liberă Europeană, din care fac parte, a depus o propunere care este sprijinită de Grupul Alianţei Liberalilor şi Democraţilor pentru Europa şi de mulţi membri ai Grupului Socialist din Parlamentul European. Prin urmare, cred, că motivul pentru care dl Reul solicită o amânare este teama că se află într-o poziţie minoritară.
<P>
Mi se pare puţin ciudat ca, după o dezbatere atât de lungă şi dificilă, să se solicite o nouă amânare. Suntem, aşadar, împotriva amânării.
<SPEAKER ID="025" NAME="Preşedinte">
Doamnelor şi domnilor, aţi ascultat care este contextul politic. De asemenea, aţi ascultat declaraţia dlui Swoboda. Decizia va fi luată mâine.
<P>
(Parlamentul adoptă propunerea din partea Grupului Partidului Popular European (Creştin Democrat) şi al Democraţilor Europeni.)
<P>
Vom vota propunerea dlui Swoboda mâine. V-aş ruga să vă amintiţi acest lucru astăzi, în timpul votării.
<P>
(Ordinea lucrărilor a fost adoptată cu aceste modificări)

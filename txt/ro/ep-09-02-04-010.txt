<CHAPTER ID="010">
Aprobarea procesului-verbal al şedinţei anterioare
<P>
(Procesul-verbal al şedinţei precedente a fost aprobat)
<SPEAKER ID="212" NAME="Nils Lundgren" AFFILIATION="IND/DEM">
- Doamnă preşedintă, la un punct de pe ordinea de zi, fac referire la articolul 142 alineatul (2) literele (a) şi (b) din Regulamentul de procedură cu privire la alocarea timpului de luare a cuvântului. Ieri, când discutam subiectul închisorii Guantánamo, aici în plen, eu şi alţi câţiva vorbitori am fost întrerupţi brutal, în momentul în care am depăşit timpul de luare a cuvântului cu câteva secunde. Acest tratament sever a fost impus de către domnul Pöttering şi domnul Siwiec, vicepreşedintele care l-a înlocuit mai târziu, după-amiază.
<P>
Pe de altă parte, domnului Schulz, liderul Grupului Socialist, i s-a permis de către domnul Pöttering să depăşească timpul de luare a cuvântului cu mai mult de un minut. Cu toate acestea, nici nu aş îndrăzni să insinuez că acest lucru s-a întâmplat pentru că domnul Pöttering şi domnul Schulz sunt amici - alte Kameraden cum s-ar spune în limba germană - dar observ un model repetitiv în acest caz. Colegii de la grupurile mari, care exprimă mesajul politic pe care preşedintele vrea să îl audă, sunt trataţi cu multă generozitate. Colegii de la grupurile mai mici, care exprimă mesajul politic pe care preşedintele nu vrea să îl audă, sunt trataţi cu mare parcimonie. Consider că este o încălcare a Regulamentului de procedură, unde se stipulează în mod clar modul în care trebuie să fie alocat timpul de luare a cuvântului.
<P>
Aş dori să îi reamintesc domnului Pöttering şi tuturor vicepreşedinţilor săi că -
<P>
(Preşedintele l-a informat pe vorbitor că şi-a depăşit timpul de luare a cuvântului)
<P>
Am fost trimis aici pentru a apăra principiul subsidiarităţii şi suveranitatea ţărilor membre, iar preşedintele şi vicepreşedinţii acestui Parlament nu au dreptul de a încerca în vreun fel să reducă la tăcere vocea a 15% din electoratul suedez.
<SPEAKER ID="213" NAME="Preşedintele">
Domnule Lundgren, vă întrerup discursul. Aţi depăşit timpul de luare a cuvântului cu mai mult de jumătate. Am luat la cunoştinţă ceea ce aţi spus. Consider că este evident pentru toată lumea.
<SPEAKER ID="214" NAME="Nils Lundgren" AFFILIATION="IND/DEM">
- Doamnă preşedintă, îmi permiteţi să vă reamintesc că acest lucru nu i s-ar fi întâmplat domnului Schulz. Pe dumnealui nu l-aţi fi întrerupt. Aceasta este marea diferenţă. Dar mi-aţi dovedit punctul de vedere - vă mulţumesc foarte mult.
<SPEAKER ID="215" NAME="Preşedintele">
Domnule Lundgren, sunt sigură că vă înşelaţi. Voi nota ceea ce aţi declarat şi va apărea în procesul-verbal. De asemenea, ar fi indicat să se discute în Birou problema tratamentului diferenţiat, care este parţial dependent de perioada de timp disponibilă.

<CHAPTER ID="009-01">
1. Legislația privind mass-media din Ungaria (
<P>
- Înainte de votare:
<SPEAKER ID="110" NAME="Joseph Daul" LANGUAGE="FR">
Dle Președinte, înainte de votarea planificată pentru rezoluția referitoare la legislația privind mass-media din Ungaria, aș dori să atrag atenția colegilor mei deputați asupra celor mai recente evoluții ale situației și să înaintez o propunere concretă.
<P>
Cu patru zile în urmă, Parlamentul maghiar a adoptat amendamentele - toate amendamentele - solicitate de către Comisia Europeană, în pofida votului negativ al deputaților maghiari socialiști și verzi. Dna comisar Kroes a fost prezentă în timpul votării și a anunțat că versiunea amendată a legii este în concordanță cu legislația europeană și, în special, cu Carta drepturilor fundamentale. Cu toate acestea, rezoluția grupurilor de stânga, care va fi supusă la vot la prânz, nu ia deloc în considerare aceste lucruri. Textul este practic același cu cel de acum trei săptămâni și nu face nicio mențiune cu privire la votul Parlamentului maghiar. Întrebarea mea este următoarea: Parlamentul acesta trăiește în lumea reală sau într-una imaginară? Este această rezoluție îndreptată împotriva guvernului maghiar sau împotriva Comisiei Europene, care nu mai are nicio problemă cu legea?
<P>
(Aplauze)
<P>
În special, l-aș întreba pe președintele grupului liberal: aveți sau nu aveți încredere în dna comisar Kroes?
<P>
Grupul PPE consideră că acest Parlament și-ar pierde credibilitatea dacă ar adopta texte care nu corespund realității. Trebuie să devenim un teatru pentru soluționarea cazurilor politice naționale?
<P>
(Aplauze)
<P>
Având în vedere aceste condiții, Grupul PPE își retrage rezoluția și solicită și celorlalte grupuri să facă același lucru. Este în joc credibilitatea Parlamentului.
<SPEAKER ID="111" NAME="Președinte">
Doamnelor și domnilor, propunerea este foarte clară. După cum am înțeles, Grupul PPE și-a retras rezoluția. Prin urmare, avem doar o rezoluție care a fost prezentată de mai multe grupuri politice. Aș dori să solicit reprezentanților grupurilor politice să își prezinte comentariile în acest sens.
<SPEAKER ID="112" NAME="Hannes Swoboda">
în numele Grupului S&D. - (DE) Dle Președinte, doamnelor și domnilor, dl Daul a vorbit despre realitate. Ei bine, este o realitate faptul că guvernul maghiar sau Parlamentul maghiar a modificat legea, și că acesta este un lucru bun, pentru că îmi aduc aminte de dezbaterea din acest Parlament, atunci când unii deputați au spus - inclusiv dvs., dle Daul - că nu trebuia modificat nimic; totul era în regulă. Dintr-o dată, acum trebuie să fie modificat.
<P>
(Aplauze din partea stângă)
<P>
Cu toate acestea, este de asemenea o realitate - și puteți citi totodată aceste lucruri - că atât reprezentantul pentru libertatea presei din cadrul Organizației pentru Securitate și Cooperare în Europa (OSCE), cât și reprezentantul Consiliului Europei spun că aceste amendamente sunt necorespunzătoare. Aceasta este realitatea, dle Daul. Aceasta este realitatea.
<P>
(Aplauze din partea stângă)
<P>
La întâlnirea grupului nostru, pe care am prezidat-o ieri seară, am discutat despre lege și amendamente și - la fel ca OSCE și Consiliul Europei - am ajuns la concluzia că aceste modificări sunt necorespunzătoare. Indiferent de decizia luată astăzi - indiferent dacă veți câștiga dvs., dle Daul, sau noi - nu vom renunța la lupta pentru libertatea mass-mediei, dle Lange. Dacă se întâmplă acest lucru, este treaba dvs.
<P>
(Aplauze din partea stângă)
<P>
Libertatea mass-mediei este un element inviolabil al democrației. Vrem democrație și vrem libertatea mass-mediei. Prin urmare, vă rugăm să votați astăzi în acest sens. Știm că există, de asemenea, unii deputați din grupul dvs. care sunt de acord cu noi. Trebuie să luptăm pentru libertatea mass-mediei - în Ungaria și, de asemenea, în alte părți.
<P>
(Aplauze din partea stângă)
<SPEAKER ID="113" NAME="Președinte">
Doamnelor și domnilor, stimați colegi, după cum am înțeles, cele patru grupuri politice nu își retrag declarația lor. Am putea termina dezbaterea aici și trece la votare, dar am înțeles că Grupul ALDE din Parlamentul European, dorește de asemenea să facă o declarație. Aveți cuvântul.
<SPEAKER ID="114" NAME="Alexander Graf Lambsdorff" LANGUAGE="DE">
Dle Președinte, am fost abordați în mod special aici. Bineînțeles, avem încredere în activitatea dnei comisar Kroes. Analiza dumneaei asupra legislației derivate a fost exemplară. Am fi dorit ca respectivul comisar care a analizat legislația primară să își fi îndeplinit sarcina la fel, deoarece aici este problema.
<P>
(Aplauze din partea stângă)
<P>
Realitatea situației include acele lucruri menționate de către dl Swoboda, și anume că, în opinia atât a Consiliului Europei, cât și a Organizației pentru Securitate și Cooperare în Europa (OSCE), amendamentele sunt necorespunzătoare. Viceprim-ministrul și ministrul pentru Administrație Publică și Justiție din Ungaria, dl Navracsics, a recunoscut el însuși că nu era o modificare semnificativă a legislației privind mass-media. Aș putea menționa protecția surselor jurnalistice, care rămâne încă nereglementată, sau componența și competențele autorității în domeniul mass-mediei. Toate acestea sunt aspecte care încă trebuie discutate.
<P>
Prin urmare, aș dori să declar, în numele Grupului ALDE, că nu vom retrage propunerea de rezoluție, ci solicităm mai degrabă ca votul să aibă loc.
<SPEAKER ID="115" NAME="Președinte">
Doamnelor și domnilor, vom vota cu privire la rezoluția celor patru grupuri politice.

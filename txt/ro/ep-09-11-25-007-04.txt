<CHAPTER ID="007-04">
4. Adaptarea Regulamentului de procedură al Parlamentului la Tratatul de la Lisabona (
<SPEAKER ID="091" NAME="Bruno Gollnisch" AFFILIATION="NI">
(FR) Domnule Preşedinte, aparatul meu de vot nu funcţionează, dar nu acesta este principalul lucru pe care am vrut să-l spun.
<P>
Acest raport includea, domnule Preşedinte, un amendament care a fost retras, amendamentul 86. Solicitarea mea de respectare a Regulamentului de procedură se bazează pe articolul 24 alineatul (2) din acesta. Aşa cum am avut onoarea de vă explica în numele unui anumit număr dintre colegii mei, acest articol prevede ca deputaţii neafiliaţi să-şi delege un reprezentant din rândul lor care să participe ca delegat la reuniunile Conferinţei preşedinţilor. În urma blocării de către administraţie, această obligaţie nu a fost îndeplinită din luna iulie.
<P>
Cu toate acestea, amendamentul 86 prevedea schimbarea acestei dispoziţii pentru a vă permite să decideţi care dintre reprezentanţii deputaţilor neafiliaţi ar trebui să ia parte la reuniunile Conferinţei preşedinţilor. Domnule Preşedinte, aici este vorba de o veritabilă infamie, şi îmi aleg cuvintele cu mare grijă. Aşa consideră toţi colegii noştri. Am fi singurii cărora ni s-ar impune numirea reprezentantului nostru la Conferinţa preşedinţilor.
<P>
Sper, domnule Preşedinte, că veţi lua în serios posibilitatea de a refuza această opţiune ce vă este oferită de către grupul socialist şi de Grupul PPE din care faceţi parte.
<SPEAKER ID="092" NAME="Preşedintele">
Înţeleg ceea ce spuneţi. Raportorul doreşte să spună ceva în legătură cu acest lucru? Pot să solicit raportorului să comenteze?
<SPEAKER ID="093" NAME="David Martin">
raportor. - Domnule Preşedinte, nu trebuie să pierdem mult timp cu acest aspect, deoarece neafiliaţii nu merită acest lucru. Nu votăm asupra acestui aspect. Dacă s-ar fi deranjat să se prezinte în comisiile în care au dreptul să se prezinte, ar fi ştiut că nu votăm acest lucru azi, ci urmează să o facem în ianuarie. Voi rămâne fidel recomandării mele ca dumneavoastră, domnule preşedinte, să invitaţi un deputat neafiliat să participe la Conferinţa preşedinţilor.

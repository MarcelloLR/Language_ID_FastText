<CHAPTER ID="014">
Explicații privind votul
<SPEAKER ID="041" NAME="Luís Paulo Alves" LANGUAGE="PT">
Votez pentru acest raport, întrucât propunerea Consiliului European de a institui un mecanism permanent de stabilitate ar crea o procedură interguvernamentală dincolo de domeniul de aplicare al UE, ceea ce ar putea fi un precedent periculos. Instituțiile europene, în mod special Comisia Europeană și Parlamentul European, trebuie să fie o parte integrantă a acestui consiliu de administrație, cu Comisia în calitate de membru, nu de observator. Parlamentul European este o organizație importantă pentru monitorizarea democratică, iar Consiliul ar trebui să ia în considerare propunerea făcută de Grupul Alianței Progresiste a Socialiștilor și Democraților din Parlamentul European cu privire la un posibil compromis privind implicarea Parlamentului în componentele operaționale ale mecanismului. Ca atare, aș dori să subliniez ideea raportului că "mecanismul nu trebui să dea naștere unui nou model de guvernanță economică care să nu respecte standardele democratice ale Uniunii”. În plus, mecanismul de stabilitate trebuie să fie considerat doar o parte din cadrul de soluții pentru guvernanța economică europeană, de exemplu, Comisia ar trebui să investigheze potențialul unui viitor sistem de euroobligațiuni.
<SPEAKER ID="041" NAME="Sophie Auconie" LANGUAGE="FR">
Consiliul European, care reunește șefii de stat sau de guvern, dezbate în prezent punerea în aplicare a unui mecanism de stabilitate pentru statele membre care aparțin zonei euro. Scopul este de a asigura la nivel colectiv stabilitatea financiară a Uniunii, care astăzi este subminată. În această rezoluție, care cred eu că este echilibrată, Parlamentul salută această inițiativă, dar formulează o cerere de a merge dincolo de măsurile temporare menite să stabilizeze zona euro. Împărtășesc acest punct de vedere și consider că UE trebuie să continue consolidarea guvernanței sale economice, desigur, pentru a stabiliza și, de asemenea, pentru a încuraja o creștere durabilă.
<SPEAKER ID="041" NAME="Zigmantas Balčytis" AFFILIATION="S&amp;D">
în scris. - (LT) Astăzi am votat în favoarea modificării articolului 136 din Tratatul de la Lisabona, care va permite UE să instituie un mecanism de stabilitate, care este destinat numai membrilor zonei euro. Mecanismul european de stabilitate va viza consolidarea disciplinei bugetare și coordonarea politicilor economice și financiare ale statelor membre din zona euro, inclusiv promovarea unui răspuns european comun la provocări, cum ar fi creșterea economică, depășirea dezechilibrelor economice și sociale și îmbunătățirea competitivității. Eu cred că acest mecanism va asigura o mai mare stabilitate financiară pentru zona euro și va accelera redresarea economică a statelor membre ale zonei euro. Cu toate acestea, țările care nu se află în clubul euro, care au fost cel mai grav afectate de criză, rămân deoparte și drumul spre o redresare economică mai rapidă și durabilă va fi blocat. Eu cred că UE trebuie să demonstreze o mai mare solidaritate și să ofere statelor membre asistență completă pentru a le permite să se alăture clubului țărilor din zona euro și să devină state membre cu drepturi depline ale UE.
<SPEAKER ID="041" NAME="Slavi Binev" AFFILIATION="NI">
în scris. - (BG) În calitate de reprezentant al Bulgariei în Parlamentul European, am votat împotriva proiectului de decizie, deoarece cred că impune standarde duble, în privința cărora mă opun în mod ferm. Am văzut deja astfel de standarde duble în cazul Greciei, care, mai degrabă decât să fie pedepsită, a fost recompensată cu 120 de miliarde de euro, în timp ce Bulgaria este preocupată de faptul că viitorul său în zona euro este în așteptare.
<SPEAKER ID="042" NAME="Jan Březina" AFFILIATION="PPE">
în scris. - (CS) Introducerea mecanismului de stabilitate pentru statele care utilizează moneda euro marchează prima utilizare a opțiunii de revizuire simplificată din Tratatul de la Lisabona. Aceasta este o revizuire care ar trebui să fie, de asemenea, sprijinită de țările care nu utilizează moneda euro, deoarece stabilitatea monedei euro este, fără îndoială, în interesul lor vital. Totuși, acest mecanism nu ar trebui să fie suprasolicitat, în opinia mea, și mă bucur că am confirmat ideea că ar trebui să fie activat numai în cazurile în care, într-adevăr, este absolut esențial. Acesta este un semnal important în ceea ce privește responsabilitatea statelor și creditorilor, deoarece nu instituie o "Uniune a transferului”, în care statele iresponsabile din punct de vedere financiar și-ar desfășura activitățile în detrimentul situației financiare a țărilor care au finanțe publice consolidate. În schimb, nu sunt îngrijorat de faptul că revizuirea propusă ar crea condițiile pentru introducerea unui mecanism de stabilitate în întregime în afara domeniului de acțiune al Uniunii. Interpretarea și aplicarea dispozițiilor relevante din Tratatul de la Lisabona se va afla, în orice caz, sub controlul Curții Europene de Justiție. Dorința sau lipsa dorinței statelor de a implica alte organisme ale Uniunii Europene în acest mecanism trebuie să fie respectate, iar caracterul interguvernamental al mecanismului, cu siguranță, nu trebuie să fie a priori în detrimentul calității sau al legitimității democratice. Atâta timp cât partea financiară a mecanismului de stabilitate este legată de bugetele naționale, este destul de ușor de înțeles și logic că mecanismul ar trebui să dețină un caracter interguvernamental.
<SPEAKER ID="043" NAME="Zuzana Brzobohatá" AFFILIATION="S&amp;D">
în scris. - (CS) Raportul include o propunere pentru un mecanism european de stabilitate, reprezentând o parte integrantă a unui pachet global de măsuri propuse cu scopul de a crea un cadru nou, în același timp îmbunătățind disciplina bugetară și coordonarea politicilor economice și financiare ale statelor membre, care ar trebui să includă, de asemenea, sprijinul pentru un răspuns european comun la problemele din domeniul creșterii, conducând în același timp la eliminarea inegalităților economice și sociale, precum și la o competitivitate mai mare. În opinia mea, apelul Comisiei de a lua în considerare și alte mecanisme pentru a asigura stabilitatea financiară și creșterea economică în zona euro este destul de corect. Cred, de asemenea, că Comisia este pe deplin îndreptățită să solicite prezentarea de propuneri legislative care să includă un mecanism de stabilitate și măsuri pentru reducerea riscurilor în interesul stabilității financiare, economice și sociale în Uniunea Europeană, inclusiv pentru reglementarea eficientă a piețelor financiare. Este necesar să se revizuiască în întregime Pactul de stabilitate și de creștere. Raportul susține, de asemenea, introducerea unor instrumente pentru reducerea dezechilibrelor macroeconomice din zona euro, precum și a unor măsuri care vizează reînnoirea ecologică. Din motivele menționate mai sus, precum și din alte motive, am decis să susțin raportul.
<SPEAKER ID="043" NAME="Maria Da Graça Carvalho" LANGUAGE="PT">
Am votat în favoarea rezoluței Parlamentului deoarece sunt de acord că mecanismul european de stabilitate constituie o parte importantă dintr-un pachet global de măsuri destinate pentru a defini un nou cadru, consolidând disciplina bugetară și coordonarea politicilor economice și financiare ale statelor membre. Acest lucru ar trebui să includă promovarea unui răspuns comun din partea Uniunii Europene la provocările legate de creștere, depășind concomitent dezechilibrele economice și sociale și îmbunătățind competitivitatea.
<SPEAKER ID="044" NAME="Nikolaos Chountis" LANGUAGE="EL">
Am votat împotriva raportului referitor la modificarea Tratatului privind funcționarea Uniunii Europene cu privire la un mecanism de stabilitate pentru statele membre a căror monedă este euro. Șefii de stat sau de guvern ai Uniunii Europene au răspuns la criza economică cu măsuri de austeritate și de reducere a cheltuielilor publice. Aceste măsuri și politici au îngenuncheat lucrătorii din majoritatea țărilor din Europa, în sensul că au luat forma unor reduceri salariale, reduceri ale pensiilor, reduceri ale drepturilor sociale și unei creșteri a șomajului. Practic, ei sunt obligați să plătească pentru consecințele crizei economice de către cei care au provocat-o. Această modificare a Tratatului deschide calea pentru intensificarea măsurilor de austeritate și "finalizează” un pachet de măsuri de "supraveghere” care includ pachetul de guvernanță economică și semestrul european. "Pactul pentru euro” anulează practic politica economică națională și transformă aproape cu forța instituția zonei euro într-un instrument pentru ca Germania să-și exercite politica sa economică. De asemenea, sunt de acord cu această utilizare specifică a procedurii de revizuire simplificată a Tratatului. Eu cred că metoda cea mai adecvată de modificare a Tratatelor este prin referendum, în toate statele membre.
<SPEAKER ID="044" NAME="Carlos Coelho" LANGUAGE="PT">
Am votat pentru raportul elaborat de dl Brok și dl Gualtieri, care recunosc necesitatea, în cadrul constituțional al Uniunii, pentru a face viabilă crearea unui mecanism de stabilitate pentru statele membre a căror monedă este euro. Practica demonstrează că este necesară o mai mare guvernanță economică în cadrul UE, ceea ce va avea un impact asupra politicii economice și financiare și va permite o mai mare disciplină bugetară.
<P>
Raportul subliniază, pe bună dreptate, că măsurile temporare sunt insuficiente și că orice încercare de a crea un sistem în afara cadrului instituțional al Uniunii Europene este o amenințare la adresa proiectului Uniunii; din acest motiv, solicită, de asemenea, pe bună dreptate, un rol mai important pentru Comisia Europeană.
<P>
De asemenea, sunt de acord cu apelul ca Comisia să prezinte măsuri legislative care s-ar putea dovedi necesare pentru a consolida stabilitatea financiară și creșterea economică durabilă.
<SPEAKER ID="044" NAME="George Sabin Cutaș" AFFILIATION="S&amp;D">
în scris. - Am votat în favoarea raportului referitor unui mecanism de stabilitate pentru statele membre din zona euro, considerând că acest mecanism merge în direcția unei mai bune coordonări a politicilor economice la nivel european. Este totodată nevoie de un ansamblu global de măsuri care să urmărească stabilitatea economică și creșterea competitivității în UE.
<SPEAKER ID="045" NAME="Cornelis de Jong" AFFILIATION="GUE/NGL">
în scris. - Am respins propunerea în ansamblu întrucât eu nu cred că rezolvă problemele. Sunt de acord cu CES atunci când spune că modificările propuse vor "pregăti terenul pentru amestec în dialogul social și pentru intervenție în sistemele de negociere colectivă în toată Europa”.
<P>
În plus, nu sunt de acord cu alegerea procedurii de revizuire simplificată a Tratatului. Cred că procedura de revizuire ordinară a Tratatului ar trebui să fie utilizată în scopul de a permite o dezbatere adecvată și în profunzime cu privire la mecanismul de stabilitate propus și alte modificări posibile la tratate, de exemplu, o clauză privind progresul social.
<P>
În cele din urmă, îndemn statele membre să permită referendumuri în toate statele membre cu privire la propunerile de modificare a Tratatului.
<SPEAKER ID="045" NAME="Proinsias De Rossa" AFFILIATION="S&amp;D">
în scris. - Salut votul de astăzi din Parlamentul European cu privire la propunerea de modificare a Tratatului. Cu toate acestea, este foarte important ca summitul șefilor de stat din acest weekend să-și onoreze acordul cu Parlamentul European. În opinia majorității deputaților europeni, procesul folosit de către Consiliu pentru a ajunge la textul propus de acesta este foarte nesatisfăcător. Dacă nu ar fi extrem de important pentru zona euro și dacă un mecanism european permanent de stabilitate (MES) nu ar fi urgent necesar, în special pentru statele membre mici, cum ar fi Irlanda, eu personal aș vota împotriva propunerii inițiale. Textul asupra căruia am convenit în Parlamentul European astăzi este minimul necesar pentru a asigura legitimitatea pentru înființarea mecanismului și a funcționării sale. Cu toate acestea, nu semnalizează acordul Grupului Socialiștilor și Democraților pentru programele draconice de austeritate care sunt așteptate de la unele state membre, fără a face referire la viabilitatea lor economică.
<SPEAKER ID="045" NAME="Marielle De Sarnez" LANGUAGE="FR">
Parlamentul sprijină modificarea limitată a Tratatului privind Uniunea Europeană pentru a permite punerea în aplicare a unui mecanism permanent de stabilitate pentru zona euro, care ar trebui să fie instituit oficial cu ocazia reuniunilor Consiliului European din 24 și 25 martie, prin modificarea articolului 136 din Tratat. Această decizie va face mai permanent mecanismul de stabilitate financiară, care și-a dovedit eficacitatea de când a fost creat, în luna mai. Vom avea astfel un mecanism sănătos de 700 de miliarde de euro pentru furnizarea de împrumuturi, la cele mai bune rate și în condiții stricte, țărilor din zona euro aflate în dificultate. Cu toate acestea, a fost de neconceput ca modificarea Tratatelor să consolideze un mecanism bazat exclusiv pe angajamente interguvernamentale. Metoda comunitară, pe care o favorizăm, este garanția că toate statele membre ale zonei euro vor beneficia de un tratament egal în accesarea, sub rezerva unor condiții stricte, acestui fond de salvare. În ceea ce privește Fondul Monetar Internațional, vom rămâne extrem de vigilenți cu privire la condițiile participării sale.
<SPEAKER ID="045" NAME="Edite Estrela" AFFILIATION="S&amp;D">
în scris. - (PT) Am votat în favoarea raportului care modifică Tratatul privind funcționarea Uniunii Europene cu privire la un mecanism de stabilitate pentru statele membre a căror monedă este euro, deoarece este esențial pentru stabilizarea zonei euro pe termen lung, pentru limitarea speculațiilor împotriva unor țări europene și protejarea publicului.
<P>
În ciuda naturii interguvernamentale a mecanismului, cred că în mod sigur consolidează metoda Uniunii, împreună cu rolul instituțiilor europene în guvernanța economică a UE, în special cel al Comisiei și al Parlamentului European.
<SPEAKER ID="045" NAME="Göran Färm, Anna Hedh, Olle Ludvigsson, Marita Ulvskog și Åsa Westlund" AFFILIATION="S&amp;D">
în scris. - (SV) Noi, social-democrații suedezi, sprijinim acest raport în ansamblu. Totuși, în același timp, considerăm că modul de redactare a textului referitor la o piață consolidată a euroobligațiunilor merge prea departe. Considerăm că crearea unui sistem de euroobligațiuni este o idee interesantă și promițătoare, dar credem că problema trebuie să fie investigată în mod corespunzător înainte de a putea fi considerat adecvat să se meargă înainte cu punerea sa efectivă în aplicare. În prezent, cunoaștem mult prea puține pentru a putea lua decizii definitive în acest stadiu.
<SPEAKER ID="046" NAME="Diogo Feio" LANGUAGE="PT">
În vremuri excepționale din istoria statelor și organizațiilor, cum ar fi acestea cu care ne confruntăm acum, avem o obligație comună de a găsi răspunsuri adecvate și ambițioase la provocările cu care ne confruntăm. Criza datoriilor cu care se luptă Europa solicită măsuri excepționale și maturitatea necesară pentru a găsi, în cadrul structurii noastre instituționale, calea spre mecanismele care vor oferi monedei euro stabilitatea și mobilitatea necesare. Măsuri care sunt ferm ancorate în disciplina bugetară, în coordonarea politicilor macroeconomice și în existența unor politici de creștere economică durabilă.
<P>
Deși eu sunt adeptul stabilității legislative, datorită faptului că trăim momente excepționale, susțin modificarea propusă acum a articolului 136 din Tratatul privind funcționarea Uniunii Europene într-o asemenea măsură încât să permită crearea unui mecanism permanent de salvgardare a stabilității zonei euro, așa cum se propune în raportul A70282/2010, adoptat de acest Parlament la 20 octombrie 2010.-
<SPEAKER ID="046" NAME="José Manuel Fernandes" LANGUAGE="PT">
Uniunea Europeană trebuie să consolideze guvernanța economică, care va fi realizată doar prin metoda Uniunii, cu conducerea Comisiei, mai degrabă decât prin metoda interguvernamentală.
<P>
Sper că consolidarea Pactului de stabilitate și creștere, semestrul european, Strategia Europa 2020, precum și modificarea articolului 136 din Tratatul privind funcționarea Uniunii Europene cu privire la un mecanism de stabilitate vor duce la o creștere economică durabilă. Funcționarea acestui mecanism trebuie să respecte principiile fundamentale de luare a deciziilor democratice, cum ar fi transparența, monitorizarea parlamentară și responsabilitatea democratică. Acest mecanism reprezintă o parte importantă dintr-un pachet global de măsuri care vizează definirea unui nou cadru în scopul de a consolida disciplina bugetară și coordonarea politicilor economice și financiare ale statelor membre, care ar trebui să includă promovarea unui răspuns european comun la provocările legate de creștere, depășind concomitent dezechilibrele economice și sociale și îmbunătățind competitivitatea.-
<P>
Am votat în favoarea creării acestui mecanism, în speranța că va fi o contribuție valoroasă la conferirea unei mai mari stabilități pe piețele financiare și la asigurarea creșterii economice durabile.
<SPEAKER ID="047" NAME="João Ferreira" LANGUAGE="PT">
Modul simplificat vizat de modificare a Tratatului este extrem de revelator pentru lipsa de substanță a afirmațiilor de încredere în importanța pe care Tratatul de la Lisabona ar putea-o atribui parlamentelor naționale - precum și Parlamentului European - și pentru falsitatea întregii retorici cu privire la intensificarea democrației. La mai puțin de un an de atunci, Tratatul, care ar fi trebuit să dureze cel puțin o generație, este modificat acum, într-un mod rapid și simplificat din cauza dorinței și presiunii direcțiilor de competențe conduse de Germania, care dorește să păstreze cu orice preț dominația economică și politică garantată de instrumentele acestei UE, inclusiv moneda unică. Discuția, participarea și democrația au fost lăsate deoparte.
<P>
Dacă, pentru a adopta Tratatul de la Lisabona, au renunțat la referendumurile la nivel național - și nu le-au respectat pe puținele care au fost efectuate - acum nu ezită să se elibereze chiar și de controlul parlamentelor naționale. Este de înțeles dacă luăm în considerare faptul că, cu mecanismul pe care doresc să îl includă acum în tratat și cu așa-numita "guvernanță economică”, există riscul ca acestea să devină cuvinte lipsite de sens. Nu mai există nicio îndoială că intenționează să creeze o veritabilă cămașă de forță pentru statele membre, astfel încât acestea să poată pune în aplicare strategia de adâncire ...-
<P>
(Explicarea votului a fost redusă în conformitate cu prevederile articolului 170 din Regulamentul de procedură)
<SPEAKER ID="048" NAME="Ilda Figueiredo" LANGUAGE="PT">
Suntem împotriva întregului proces care implică modificarea anunțată a Tratatului de la Lisabona, nu numai în ceea ce privește fondul, ci și în ceea ce privește forma.
<P>
Condițiile stricte pentru concesionarea asistenței financiare în cadrul mecanismului european de stabilitate sunt inacceptabile dintr-o serie de motive, dintre care cel mai important este posibilitatea de a elimina competențele din și imixtiunea în reglementarea statelor membre ale Uniunii Europene a căror monedă este euro; interferența în domeniul bugetar, în cel social și al muncii este deosebit de gravă.
<P>
Aceasta este o modificare care utilizează un mecanism al Tratatului în sine pentru a înlătura pe toată lumea, care permite nu doar o modificare fără nicio participare democratică - și, în plus, continuând ceea ce au făcut prin respingerea referendumurilor naționale pentru a adopta Tratatul - creează un mecanism care să permită monitorizarea permanentă a economiilor statelor membre.
<P>
Acest raport urmează aceleași linii, depunând anumite amendamente propuse la proiectul Comisiei de modificare a Tratatului privind funcționarea Uniunii Europene cu privire la un mecanism de stabilitate pentru statele membre a căror monedă este euro. Cu toate acestea, își propune mereu să consolideze creșterea dorită oferită ca parte a guvernanței economice menționate mai sus, cu crearea "semestrului european”, aprofundarea sancțiunilor ...
<P>
(Explicarea votului a fost redusă în conformitate cu prevederile articolului 170 din Regulamentul de procedură)
<SPEAKER ID="048" NAME="Pat the Cope Gallagher" LANGUAGE="GA">
În conformitate cu avizul juridic, o modificare limitată a Tratatului este necesară pentru a asigura faptul că mecanismul european de stabilitate este în cadrul instituțional al Uniunii Europene.
<SPEAKER ID="048" NAME="Estelle Grelier" LANGUAGE="FR">
În lipsa altor soluții alternative propuse de Consiliu, a fost necesar să votăm pentru a permanentiza mecanismul european de stabilitate, în scopul de a oferi asistență colegilor noștri eleni, portughezi și irlandezi. Cu toate acestea, dezbaterea este departe de a fi încheiată. Această concesie făcută de socialiștii francezi nu este un indicator al rezultatului altor dezbateri viitoare pe tema guvernanței economice. Confruntându-ne cu introducerea acestui mecanism interguvernamental, este important să avansăm și să punem în aplicare instrumente care vor încuraja redresarea în materie de creștere și întreprinderi. Printre altele, motivul pentru care fac campanie alături de colegii mei socialiști pentru o creștere a resurselor proprii ale Uniunii Europene este acela de a asigura că suntem în stare să finanțăm astfel de instrumente. Am putea folosi, de asemenea, fondurile structurale în colaborare cu mecanismul european de stabilitate pentru a face ca țările cu deficit să conveargă "în sus”. Prin bugete ambițioase și promovarea unui model social european vom putea ieși din criză.
<SPEAKER ID="048" NAME="Sylvie Guillaume" LANGUAGE="FR">
Am votat în favoarea unui mecanism de stabilitate (MES) pentru statele membre din zona euro în scopul de a-i ajuta pe aceia dintre vecinii noștri care se află în dificultate. Acest mecanism este un embrion a ceea ce euroobligațiunile ar putea fi în viitor în ceea ce privește capacitatea acestora de a finanța bugetul Uniunii și de a elibera strangularea piețelor financiare în jurul datoriei suverane a statelor membre. Regret, cu toate acestea, metoda aleasă de aprobare a MES - o simplă consultare a Parlamentului European - pentru că abordarea interguvernamentală a prevalat în fața abordării comunitare. Acest fapt reprezintă un risc la adresa calității dezbaterii democratice, care este totuși necesară pentru a pune în aplicare o politică economică eficace. Acest mecanism rămâne un răspuns parțial care nu este suficient pentru a încuraja creșterea economică și reducerea șomajului.
<SPEAKER ID="049" NAME="Gerald Häfner" LANGUAGE="DE">
Am considerat că este datoria mea, în calitate de deputat european, să ating nivelul maxim posibil de control democratic și de integrare a mecanismului european de stabilitate în cadrul negocierilor. Astfel, rezultatul este o îmbunătățire semnificativă a propunerii originale. Prin urmare, votez pentru. Cu toate acestea, aș dori să definesc obiecțiile mele de bază față de traseul pe care am pornit. Procedura de revizuire ordinară a Tratatului ar fi trebuit să fie solicitată pentru MES. Acest lucru ar fi permis instituirea lui în cadrul Comunității cu participare democratică și control. Revenirea la metoda interguvernamentală este fatală. Privatizăm profiturile (speculative) și socializăm pierderile. Aceasta este o direcție greșită. Lăsăm contribuabilii să sufere, dar protejăm băncile, gestionarii de active și speculatorii. Aici sectorul public împrumută bani băncilor. Sectorul public este cel care suportă costurile - nu sectorul privat. Fără un concept fundamental nou asupra banilor și fără norme juridice clare pentru sectorul bancar și financiar, vom continua doar să tratăm simptomele, fără a remedia cauzele care stau la bază.
<SPEAKER ID="049" NAME="Ian Hudghton" AFFILIATION="Verts/ALE">
în scris. - M-am abținut pe tot parcursul votului asupra acestui raport. Scoția nu se află în zona euro și, prin urmare, consider că este bine să mă abțin de la votul pe această temă. Acestea fiind spuse, iau act de faptul că alineatul 6 se referă la națiunile mai mici din Europa "ale căror economii s-ar putea să nu fie considerate 'indispensabile', în scopul protecției întregii zone euro”. Cred că acest alineat afișează o aroganță periculoasă; UE este suma tuturor părților sale și importanța tuturor economiilor europene este egală, indiferent de dimensiune. Istoria ne arată că uniunile bazate pe poziția dominantă a membrilor mai mari sunt sortite eșecului.
<SPEAKER ID="049" NAME="Juozas Imbrasas" AFFILIATION="EFD">
în scris. - (LT) Am votat în favoarea acestui raport, pentru că modificarea adoptată a Tratatului de la Lisabona va facilita instituirea mecanismului permanent de stabilitate a monedei euro. Astăzi faptele ne arată că ne aflăm într-o situație economică și financiară dificilă și că trebuie să luăm măsuri foarte specifice cu privire la coordonarea și supravegherea economică. Cu toate acestea, acest mecanism și Fondul de garantare este destinat numai membrilor din zona euro, în timp ce țările care nu sunt în zona euro vor fi înlăturate, determinând o mai mare fragmentare a UE. În opinia mea, UE trebuie să demonstreze o solidaritate mai mare, prin acordarea de asistență țărilor din afara zonei euro, precum și țărilor din zona euro, astfel încât acestea să devină state membre depline și egale ale UE cât mai repede posibil, și astfel am elimina o discrepanță temporară în cadrul acordului de aderare la UE și am contribui la crearea unei Uniuni mai coerente.
<SPEAKER ID="049" NAME="Giovanni La Via" AFFILIATION="PPE">
în scris. - (IT) Rezoluția referitoare la propunerea de modificare a Tratatului privind funcționarea Uniunii Europene, aprobată în Parlament, cu privire la furnizarea unui mecanism european de stabilitate pentru zona euro, constituie un obiectiv important pentru consolidarea coeziunii și a competitivității economiei și pentru stabilizarea sistemului financiar. Am votat pentru amendament, având în vedere semnificația monedei euro pentru planul european politic și economic pentru o creștere durabilă. Stabilizarea zonei euro este de importanță strategică și cred că Europa trebuie să includă măsuri care să o consolideze, sporind guvernanța economică în funcție de obiectivele care trebuie urmărite de Strategia UE 2020. În cele din urmă, cred în necesitatea unui mecanism permanent de stabilitate pentru a asigura implicarea instituțiilor comunitare, atât pentru a evita instituirea de structuri duble, cât și pentru că instituirea unui mecanism în afara cadrului instituțional al UE ar constitui o amenințare pentru integritatea sistemului bazat pe tratate.
<SPEAKER ID="050" NAME="Kartika Tamara Liotard" AFFILIATION="GUE/NGL">
în scris. - Am respins propunerea în ansamblu întrucât nu cred că rezolvă problemele. Sunt de acord cu CES atunci când spune că modificările propuse vor "pregăti terenul pentru amestec în dialogul social și pentru intervenție în sistemele de negociere colectivă în toată Europa”. În plus, nu sunt de acord cu alegerea procedurii de revizuire simplificată a Tratatului. Cred că procedura de revizuire ordinară a Tratatului ar trebui să fie utilizată în scopul de a permite o dezbatere adecvată și în profunzime cu privire la mecanismul de stabilitate propus și la alte modificări posibile ale Tratatelor, de exemplu, o clauză privind progresul social. În cele din urmă, îndemn statele membre să permită referendumuri în toate statele membre cu privire la propunerile de modificare a Tratatului.
<SPEAKER ID="051" NAME="Petru Constantin Luhan" AFFILIATION="PPE">
în scris. - Consider mecanismul de stabilitate pentru statele membre a căror monedă este euro, ca fiind deosebit de important și esențial pentru consolidarea monedei unice, și pentru proiectul politic și economic european. Consolidarea și stabilitatea monedei unice conferă siguranță pieței și atrage noile state membre către adoptarea monedei euro. Este un subiect fundamental în vederea creșterii și dezvoltării europene, valori pe care le susțin din toate punctele de vedere. În consecință am votat în favoarea acestui raport.
<SPEAKER ID="052" NAME="David Martin" AFFILIATION="S&amp;D">
în scris. - Sunt mulțumit de rezultatele pe care Parlamentul le-a asigurat prin negocieri cu Consiliul și, ca urmare, am susținut această modificare a Tratatului. Acordarea unui temei juridic unui mecanism de stabilitate este vitală pentru stabilitatea imediată și pe termen lung a zonei euro. Consiliul a dat asigurări că, în viitor, va exista un rol puternic pentru Parlament și Comisie, ceea ce cred că este foarte important. Deși aprob această modificare a Tratatului, am dubii foarte serioase în ceea ce privește propunerile actuale de guvernanță economică și votul în favoarea acestui raport nu reprezintă o aprobare a pachetului actual de guvernanță economică.
<SPEAKER ID="052" NAME="Clemente Mastella" AFFILIATION="PPE">
în scris. - (IT) Noul mecanism european de stabilitate necesită o modificare a Tratatului de la Lisabona, pentru a asigura includerea sa valabilă din punct de vedere juridic în cadrul instituțional al Uniunii Europene. Noi credem că acest lucru ar trebui să fie însoțit de o consolidare a componentei preventive și corective a Pactului de stabilitate și creștere și de măsuri referitoare la competitivitatea pe termen mediu și pe termen lung. Cu alte cuvinte, măsuri capabile de promovare a unui răspuns european comun, cu scopul de a aborda mai bine dezechilibrele macroeconomice dintre statele membre și de a asigura o creștere durabilă a acestora. Mecanismul european de stabilitate este, prin urmare, un element important al unui pachet cuprinzător de măsuri noi (împreună cu semestrele europene și Strategia UE 2020), care vizează stabilirea unui cadru nou pentru consolidarea și coordonarea politicilor economice și financiare și a disciplinei bugetare. Pentru a asigura respectarea principiilor de bază în luarea deciziilor în mod democratic, cum ar fi transparența, controlul parlamentar și responsabilitatea democratică, Parlamentul trebuie să fie informat și implicat în mod corespunzător. În plus, susținem nevoia ca fiecare parlament național să fie pe deplin implicat, în conformitate cu drepturile lor bugetare și de control, în scopul de a crește transparența, dreptul de proprietate și responsabilitatea deciziilor luate, inclusiv la nivel european.
<SPEAKER ID="053" NAME="Jean-Luc Mélenchon" LANGUAGE="FR">
Acest raport susține instituționalizarea controlului Comisiei Europene, Băncii Centrale Europene (BCE) și Fondului Monetar Internațional (FMI) asupra bugetelor și reformelor politice ale statelor membre din zona euro. Nu spune niciun cuvânt despre nedreptățile sociale pe care cetățenii le vor avea de suferit, în scopul de a profita de asistența financiară pe care mecanismul european de stabilitate o va oferi. Nici nu menționează cauzele crizei, ceea ce determină statele membre să fie de acord să își stoarcă de bani populațiile proprii în scopul de a liniști piețele financiare. Ce este mai rău, susține un abuz de autoritate care constă în utilizarea procedurii de revizuire simplificată a Tratatului de la Lisabona pentru a încerca să evite un posibil referendum. Grupul meu este singurul care se distanțează prin faptul că solicită referendumuri care să aibă loc în toate statele membre. Oligarhia dvs. europeană se teme de democrație. Este corect să facă așa, întrucât oamenii din Europa, urmând exemplul oamenilor din nordul Africii, doresc să-i spună să dispară!
<SPEAKER ID="053" NAME="Nuno Melo" LANGUAGE="PT">
Nu trebuie să ezităm în combaterea crizei datoriei suverane care afectează unele țări din zona euro. Într-o altă situație, mai puțin gravă, nu aș fi de acord cu propunerea de modificare a Tratatului de la Lisabona, care a intrat în vigoare atât de recent.
<P>
În acest moment, este esențial să se meargă dincolo de măsurile temporare de stabilizare a zonei euro și nu există nicio îndoială că UE trebuie să își consolideze mijloacele de combatere a crizei datoriei suverane. Ca atare, modificarea articolului 136 din Tratatul privind funcționarea Uniunii Europene este esențială pentru a crea un mecanism european permanent de stabilitate care va fi eficient în sprijinirea statelor membre aflate în dificultate.
<SPEAKER ID="054" NAME="Willy Meyer" LANGUAGE="ES">
Am votat împotriva acestui raport deoarece acesta nu este în niciun fel soluția la criza economică cu care ne confruntăm. Modificările propuse pregătesc terenul pentru ca dialogul social să fie paralizat. Mai mult decât atât, nu sunt de acord cu alegerea procedurii de revizuire simplificată a Tratatului. Eu sunt de părere că procedura de revizuire simplificată a Tratatului ar trebui să fie folosită pentru a crea o atmosfera propice pentru o discuție detaliată a mecanismului propus de stabilitate și a altor mecanisme posibile, cum ar fi clauza privind progresul social. În cele din urmă, facem apel la statele membre să pregătească terenul pentru referendumuri privind eventualele modificări ale Tratatului.
<SPEAKER ID="055" NAME="Alajos Mészáros" AFFILIATION="PPE">
în scris. - (HU) Reprezint o țară din zona euro, care, la acel timp, nu a sprijinit împrumutul pentru Grecia. Aceasta a fost o decizie de care, în mod firesc, nimeni nu a fost mulțumit. Sper sincer că nu va trebui să luăm decizii similare de multe ori. Criza nu a cruțat nici zona euro, nici Uniunea Europeană, dar moneda noastră comună s-a confirmat deja în mai multe rânduri. Aceasta oferă utilizatorilor săi o formă de unitate și protecție de care putem fi mândri pe bună dreptate ca o realizare a UE. Tocmai din acest motiv trebuie să ne protejăm moneda împotriva deviațiilor economice viitoare cu un cadru legislativ adecvat. Mulțumită modificării actuale a Tratatului, un mecanism european de stabilitate va înlocui temporar instrumentul de stabilitate. Reforma mecanismului oferă o șansă celor aflați în dificultate, prin urmare, aș prefera ca acesta să fie folosit rar. Acesta este unul dintre ultimele momente când ne putem coordona sistemele economice și financiare. Am sprijinit această soluție extrem de realistă și constructivă cu votul meu. Așa cum a declarat anterior Parlamentul, trebuie să fie abordate cauzele structurale ale crizei. Trebuie să fie împiedicată o repetare a unei situații similare experiențelor din trecutul recent.
<SPEAKER ID="056" NAME="Louis Michel" LANGUAGE="FR">
Criza datoriilor din zona euro a dovedit necesitatea de a institui o uniune economică și guvernanța economică cât mai repede posibil. Mecanismul european de stabilitate este un aspect important al măsurii cu scopul de a întări disciplina bugetară și coordonarea politicilor economice și financiare ale statelor membre. Acesta este primul pas dintr-o serie de modificări necesare pentru a stabili un guvern economic credibil.
<P>
Mecanismul permanent de stabilitate este obiectul unui acord interguvernamental, ceea ce, din păcate, înseamnă că se va aplica regula unanimității. Aceasta este o abordare periculoasă întrucât ar putea acționa în avantajul euroscepticilor. În mod ideal, acest mecanism ar fi trebuit inclus în sistemul comunitar.
<P>
Într-adevăr, Comisia ar trebui să poată, în acord cu statele membre, gestiona obiectivele mecanismului permanent de stabilitate, mai degrabă decât să fie limitată la monitorizare tehnică. În sfârșit, în timp ce este posibil să fi fost necesară utilizarea procedurii de revizuire simplificată în acest caz, cred că trebuie să rămână o excepție.
<SPEAKER ID="056" NAME="Rolandas Paksas" AFFILIATION="EFD">
în scris. - (LT) Am votat în favoarea acestei rezoluții deoarece este importantă pentru întreaga Uniune Europeană pe parcursul redresării de pe urma crizei economice dificile. În consecință, este foarte importantă instituirea unui astfel de mecanism care ar putea stabiliza zona euro și asigura funcționarea și dezvoltarea sa efectivă și eficientă. Mecanismul european de stabilitate este un fond permanent de ajutor care ajută statele membre afectate de criză din zona euro. Cu toate acestea, pentru ca acest mecanism să funcționeze eficient, trebuie să fie introdus în totalitate în cadrul instituțional al Uniunii. Mai presus de toate, este necesar să asigurăm că acesta este deschis de la început tuturor statelor membre, chiar și celor a căror monedă nu este euro. Consider că este recomandabil să se prevadă măsuri financiare care ar oferi oportunitatea de achiziționare de obligațiuni de către acele țări care se confruntă cu problemele datoriilor enorme. Acest lucru ar deschide calea accesului acestora la piețele financiare, încurajând în același timp o revenire economică mai rapidă. Sunt de acord cu propunerea că celelalte instituții ale UE ar trebui să fie, de asemenea, implicate în procesul de gestionare a mecanismului și că ar trebui să i se acorde mai multe competențe Comisiei, în scopul de a pune în aplicare în mod eficient funcțiile extinse ale Uniunii în acest domeniu.
<SPEAKER ID="056" NAME="Alfredo Pallone" AFFILIATION="PPE">
în scris. - (IT) Am votat pentru modificarea Tratatului cu privire la un mecanism de stabilitate pentru statele membre a căror monedă este euro. Sper că statele membre vor ajunge la o decizie rapidă în ceea ce privește detaliile și specificitatea sa. Cu toate acestea, nu cred că dezbaterea se oprește aici. Într-adevăr, cred că în următoarele luni și ani problema cu care trebuie să ne confruntăm va fi dacă vom utiliza și modul în care vom utiliza aceste contribuții. Mă refer, de exemplu, la chestiunea euroobligațiunilor. Într-o situație precum cea actuală, în care statelor membre li se cere, pe de o parte, să pună în aplicare politici bugetare severe pentru a reduce deficitele și datoriile și, pe de altă parte, li se cere să contribuie la fondul de stabilitate, există un risc real de colaps și de imposibilitate a statelor de a se autofinanța. Economia europeană nu poate fi revitalizată decât dacă folosim concomitent puterea monedei euro pe piețele internaționale și ratingul de credit astfel îmbunătățit pentru redresarea sa. Colectarea banilor la nivel european permite statelor membre să își reducă cheltuielile, să evite suprapunerile și să obțină un profit mai mare de pe urma investițiilor lor.
<SPEAKER ID="056" NAME="Maria do Céu Patrão Neves" LANGUAGE="PT">
Consolidarea guvernanței economice a UE a devenit o prioritate, mai ales în situația economică internațională actuală. De fapt, atunci când Tratatul de la Lisabona a intrat în vigoare la 1 decembrie 2009, nu ne așteptam că va trebui să suporte modificări în viitorul apropiat. Cu toate acestea, circumstanțele binecunoscute, excepționale în termeni financiari, economici și, de asemenea, acum, sociali reprezintă factorul decisiv pentru această modificare, care are un sprijin politic majoritar.
<P>
Cu toate acestea, trebuie să subliniez faptul că acest proces de revizuire simplificată nu trebuie să stabilească precedente pentru viitoarele revizuiri constituționale atunci când nu există circumstanțe cu adevărat excepționale, cum ar fi acestea cu care ne confruntăm în prezent. Sunt de acord că este nevoie de o politică economică și financiară coerentă și concertată între statele membre ale zonei euro, care ar putea garanta coeziunea și stabilitatea zonei euro, așa că am votat în favoarea acestui raport care vizează modificarea articolului 136 din Tratatul privind funcționarea Uniunii Europene, precum și instituționalizarea unui mecanism permanent european de stabilitate financiară, cu scopul de a garanta stabilitate și asistență financiară, în conformitate cu anumite condiții, în special o analiză riguroasă și punerea în aplicare a unui program de redresare economică și financiară.
<SPEAKER ID="057" NAME="Crescenzio Rivellini" AFFILIATION="PPE">
în scris. - (IT) -Astăzi am votat, în cursul mini-sesiunii Parlamentului European de la Bruxelles, asupra raportului "de modificare a Tratatului privind funcționarea Uniunii Europene cu privire la un mecanism de stabilitate pentru statele membre a căror monedă este euro”.
<P>
La data de 16 decembrie 2010, Consiliul European a decis să consulte Parlamentul European în cadrul procedurii de revizuire simplificată prevăzută la articolul 48 alineatul (6) din versiunea consolidată a Tratatului privind funcționarea Uniunii Europene cu privire la o propunere de revizuire a articolului 136 din versiunea consolidată a Tratatului privind funcționarea Uniunii Europene cu privire la un mecanism de stabilitate pentru statele membre a căror monedă este euro. Obiectivul propunerii elaborate de colegul nostru, dl Brok, și de colegul deputat, dl Gualtieri, este de a adăuga un paragraf care să asigure că statele membre a căror monedă este euro sunt în măsură să instituie un mecanism care poate fi activat în caz de necesitate de salvgardare a stabilității zonei euro în ansamblul său, afirmând că acordarea de asistență financiară necesară conform mecanismului va fi supusă unor condiții stricte.
<SPEAKER ID="058" NAME="Raül Romeva i Rueda" AFFILIATION="Verts/ALE">
în scris. - Conform raportului votat astăzi, PE:
<P>
1. subliniază faptul că politica monetară pentru statele membre a căror monedă este euro este o competență exclusivă Uniunii și a fost o politică comunitară de la Tratatul de la Maastricht; și
<P>
2. subliniază importanța monedei euro pentru proiectul european politic și economic și subliniază importanța angajamentului asumat de toate statele membre în favoarea stabilității din zona euro și sentimentului de responsabilitate și solidaritate pe care le-au arătat.
<P>
În același timp, consideră că este esențial să se meargă dincolo de măsurile temporare care vizează stabilizarea zonei euro și că Uniunea ar trebui să își formeze guvernanța economică, inclusiv prin intermediul unor politici și instrumente concepute pentru promovarea creșterii economice durabile în statele membre, și consideră că consolidarea PSC, semestrul european, Strategia UE 2020 și modificarea articolului 136 din TFUE cu privire la mecanismul de stabilitate sunt doar un prim pas în această direcție.
<SPEAKER ID="059" NAME="Licia Ronzulli" AFFILIATION="PPE">
în scris. - (IT) Susțin modul de redactare a acestei rezoluții deoarece cred că politica monetară pentru statele membre a căror monedă este euro ar trebui să rămână o competență exclusivă a instituțiilor europene, întrucât acest lucru ar evita înființarea de structuri duble care ar putea afecta integrarea europeană.
<P>
Toate statele membre își coordonează în prezent politicile economice în conformitate cu măsurile dictate de instituțiile europene pentru stabilitatea din întreaga zonă euro. Actualul proiect de decizie a Consiliului ar putea crea un mecanism de luare a deciziilor cu privire la stabilitatea monedei euro care se află în afara sferei Parlamentului și Comisiei. Din acest motiv, mecanismul de stabilitate este un răspuns comun la provocările creșterii economice și sociale și pentru a încuraja introducerea monedei euro în statele membre rămase. Sper că înființarea și funcționarea unui mecanism permanent de stabilitate va implica contribuția întregului cadrului european instituțional și, atunci când este necesar, prin utilizarea procedurii de cooperare consolidată pentru a asigura transparența tuturor deciziilor.-
<SPEAKER ID="060" NAME="Søren Bo Søndergaard" AFFILIATION="GUE/NGL">
în scris. - Am respins propunerea în ansamblu întrucât nu consider că rezolvă problemele. Sunt de acord cu CES atunci când spune că modificările propuse vor "pregăti terenul pentru amestec în dialogul social și pentru intervenție în sistemele de negociere colectivă în toată Europa”. În plus, nu sunt de acord cu alegerea procedurii de revizuire simplificată a Tratatului. Cred că procedura de revizuire ordinară a Tratatului ar trebui să fie utilizată pentru a permite o dezbatere adecvată și în profunzime cu privire la mecanismul de stabilitate propus și la alte modificări posibile ale tratatelor, de exemplu, o clauză privind progresul social. În cele din urmă, îndemn statele membre să permită referendumuri în toate statele membre cu privire la propunerile de modificare a Tratatului.
<SPEAKER ID="061" NAME="Eva-Britt Svensson" AFFILIATION="GUE/NGL">
în scris. - Am respins propunerea în ansamblu întrucât nu considerăm că rezolvă problemele. Suntem de acord cu CES atunci când spune că modificările propuse vor "pregăti terenul pentru amestec în dialogul social și pentru intervenție în sistemele de negociere colectivă în toată Europa”. În plus, nu suntem de acord cu alegerea procedurii de revizuire simplificată a Tratatului. Considerăm că procedura de revizuire ordinară a Tratatului ar trebui să fie utilizată în scopul de a permite o dezbatere adecvată și în profunzime cu privire la mecanismul de stabilitate propus și la alte modificări posibile ale tratatelor, de exemplu, o clauză privind progresul social. În cele din urmă, solicităm statelor membre să permită referendumuri în toate statele membre cu privire la propunerile de modificare a Tratatului.
<SPEAKER ID="062" NAME="Nuno Teixeira" LANGUAGE="PT">
Criza suverană care afectează statele membre obligă Uniunea Europeană să-și regândească strategia economică. Guvernanța economică a Uniunii devine treptat o realitate. Există o nevoie de politică economică și financiară concertată și coerentă între statele membre ale zonei euro: un adevărat "pact pentru euro”. Prin urmare, și pentru a garanta stabilitatea zonei euro, acest raport urmărește să modifice articolul 136 din Tratatul privind funcționarea Uniunii Europene, precum și să instituționalizeze un mecanism european permanent de stabilitate financiară cu scopul de a garanta stabilitatea și asistența financiară, în funcție de anumite condiții, și anume o analiză riguroasă și punerea în aplicare a unui program de redresare economică și financiară.
<P>
Votez pentru această modificare, deoarece cred că este esențial ca mecanismul european să fie instituționalizat și în același timp să devină mai flexibil. Cu toate acestea, trebuie să subliniez că acesta trebuie să ia în considerare competențele instituțiilor europene, astfel încât să nu fie creat un cadru instituțional separat de acestea. Evenimentele curente necesită adoptarea unor poziții serioase și reale la nivelul statelor membre, în special al acelor state din zona euro. Cu toate acestea, trebuie să subliniez faptul că acest proces de revizuire simplificată nu trebuie să stabilească precedente pentru revizuirile constituționale ulterioare.
<SPEAKER ID="063" NAME="Thomas Ulmer" AFFILIATION="PPE">
în scris. - (DE) Am votat în favoarea acestui act adițional la Tratatul privind funcționarea Uniunii Europene deoarece are consecințe logice pentru guvernanța economică și promovează coerența ulterioară în zona euro în vederea politicii financiare comune. Mai mult decât atât, este corect ca nicio țară să nu beneficieze de reduceri și să nu se facă nicio distincție între datorie bună și datorie rea. Pactul dintre generații înseamnă că povara datoriei este întotdeauna transmisă generațiilor următoare, ceea ce limitează libertatea de a acționa și oportunitățile viitoare ale acestora.
<SPEAKER ID="063" NAME="Dominique Vlasto" LANGUAGE="FR">
Drenajul finanțelor publice europene ca urmare a angajamentului crucial al statelor membre de a controla reducerea creșterii ca urmare a crizei financiare a creat deficite publice semnificative care fac obiectul unor speculații frenetice. A fost nevoie ca mecanismul european de stabilitate (MES) să fie făcut permanent. Salut instituționalizarea acestui instrument, care exprimă în mod clar solidaritatea în interiorul zonei euro și care, în schimb, îi invită pe membrii săi să fie mai responsabili. În primul rând, activarea acestui mecanism oferă asistență pentru statele membre aflate în dificultate financiară gravă și, în al doilea rând, mecanismul impune acestor state, în schimb, să își reducă deficitul. Punând în aplicare o abordare comună a gestionării unei părți din datoria publică a statelor membre și făcând ca economiile lor să conveargă, acest mecanism face de fapt parte dintr-o strategie mai cuprinzătoare pe care în general familia mea politică o susține, și anume guvernanța economică a zonei euro. Nu vorbim aici despre un truc teoretic sau despre un șiretlic european; vorbim despre o nevoie clară și despre un progres real pentru Europa. Forța monedei noastre, capacitatea noastră de a importa la cost redus și capacitatea noastră de a atrage investiții în Europa sunt dependente de această strategie.
<SPEAKER ID="064" NAME="Angelika Werthmann" AFFILIATION="NI">
în scris. - (DE) Raportul Brok/Gualtieri declară în mod explicit că Consiliul - și, astfel, statele membre - nu au reușit să pună în aplicare pe deplin Pactul de stabilitate și de creștere și că nu au fost exploatate modalitățile de stabilizare a Pactului care există în tratate. În plus, prin acest raport, Parlamentul își oferă sprijinul Comisiei Europene și susține fără rezerve "intenția de a asigura coerența între mecanismul viitor și guvernanța economică a Uniunii” în scopul de a preveni orice crize viitoare precum cea pe care o avem în prezent. Încă de la alineatul 3 din raport se stabilește că Parlamentul European consideră că mecanismul de stabilitate este "o parte a unui ansamblu global de măsuri având drept scop elaborarea unui nou cadru, consolidarea disciplinei bugetare și o mai bună coordonare a politicilor economice și financiare ale statelor membre”. Împărtășesc acest punct de vedere al multora dintre colegii mei deputați.
<SPEAKER ID="064" NAME="Anna Záborská" AFFILIATION="PPE">
în scris. - (SK) Moneda unică a adus mai multă libertate în Europa. Cu toate acestea, libertatea trebuie să meargă întotdeauna mână în mână cu responsabilitatea. Aici se află problema. Unele state membre, aparent, nu și-au luat foarte în serios partea lor de responsabilitate pentru moneda comună. Acum trebuie să împrumute mai mulți bani pentru rambursarea treptată a acestor datorii, dar băncile nu mai au încredere în ele. Țările care au acționat în mod responsabil au avut de ales: să permită debitorilor să intre în faliment, sau să arate solidaritate. În calitate de cetățean european autentic, mă bucur că a prevalat principiul solidarității. În același timp, însă, mă aștept ca noul mecanism să fie aplicat cu precauție, pentru a evita ceea ce vedem că se întâmplă astăzi - atât Grecia, cât și Irlanda solicită mai mult ajutor peste valoarea inițială. De asemenea, mă aștept ca solidaritatea noastră să nu fie abuzată de cei care au nevoie de ea, sau de cei care caută un pretext convenabil pentru armonizarea fiscală și alte modalități de a reduce suveranitatea statelor membre.

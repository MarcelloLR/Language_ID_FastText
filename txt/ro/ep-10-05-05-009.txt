<CHAPTER ID="009">
Ordinea lucrărilor
<SPEAKER ID="014" NAME="Preşedinte">
A fost distribuită versiunea finală a proiectului de ordine de zi întocmit de Conferinţa preşedinţilor în cadrul ultimei sale reuniuni, în conformitate cu articolele 140 şi 155 din Regulamentul de procedură. În acord cu grupurilor politice, propun următoarele modificări ale ordinii de zi pentru şedinţa plenară din această săptămână:
<P>
Miercuri, 5 mai 2010:
<P>
În primul rând, dezbaterea comună privind cele două rapoarte elaborate de Íñigo Méndez de Vigo cu privire la componenţa Parlamentului European va fi primul punct de pe ordinea de zi.
<P>
În al doilea rând, a fost adăugat pe ordinea de zi un punct nou intitulat "Declaraţii ale Consiliului şi ale Comisiei: Pregătirea summitului şefilor de stat şi de guvern din zona euro din 7 mai 2010)”, fără votare. Acest punct va fi al doilea pe ordinea de zi şi va fi doar o rundă de vorbitori din partea grupurilor politice, fără desfăşurarea procedurii "catch the eye”.
<P>
În al treilea rând, titlul "Declaraţiile Consiliului şi ale Comisiei privind standardizarea maşinilor electrice” a fost modificat, acesta fiind în prezent "Declaraţiile Consiliului şi ale Comisiei privind maşinile electrice”.
<P>
În al patrulea rând, raportul elaborat de Vittorio Prodi, o scurtă prezentare a ceea ce era programat pentru astăzi, a fost mutat la secţiunea Timpul afectat întrebărilor de joi, 6 mai 2010, pentru un vot imediat.
<P>
Joi, 6 mai 2010:
<P>
În primul rând, votul asupra raportului elaborat de Vital Moreira referitor la propunerea de decizie a Parlamentului European şi a Consiliului de stabilire a asistenţei financiare macroeconomice pentru Ucraina a fost amânat pentru a doua perioadă de sesiune din luna mai.
<P>
În al doilea rând, fost retras de pe ordinea de zi votul asupra propunerii de rezoluţie privind proiectul de regulament al Comisiei privind orientările pentru instituirea unui mecanism de compensare a operatorilor de sisteme de transport şi privind o abordare comună asupra preţurilor de transport ale energiei electrice.
<P>
Există vreun comentariu?
<P>
(Parlamentul a aprobat modificările)
<P>
(Ordinea lucrărilor a fost adoptată cu aceste modificări)

<CHAPTER ID="006-09">
9. Directivele privind băncile afiliate instituțiilor centrale, anumite elemente ale fondurilor proprii, expunerile mari, dispozițiile de supraveghere și gestionarea crizelor (2006/48/CE şi 2006/49/CE) (
<SPEAKER ID="189" NAME="Udo Bullmann">
în numele Grupului PSE. - (DE) Doamnă preşedintă, acest raport a fost discutat aprins în câteva grupuri şi, pentru a garanta un vot nepărtinitor, doresc să vă solicit să-mi daţi cuvântul înaintea votului asupra considerentului 3, pentru a putea să-mi exprim punctul de vedere cu privire la ordinea de votare.
<SPEAKER ID="191" NAME="Udo Bullmann" LANGUAGE="DE">
Doamnă preşedintă, raportul prezintă diferite idei privind modul de reglementare a capitalului de bază, iar amendamentele 91 şi 92 merg chiar mai departe pentru că prezintă o definiţie mai clară şi mai exactă a capitalului, care ne va scuti de multă muncă în viitor. Prin urmare, solicit ca acestea să fie votate în primul rând, iar amendamentul 89 la considerentul 3 să fie supus la vot ulterior. Sper ca şi colegii mei deputaţi să fie de acord şi, de asemenea, vă solicit să acceptaţi ca votul asupra amendamentului 89 la considerentul 3 să se facă prin apel nominal.
<SPEAKER ID="192" NAME="Othmar Karas" LANGUAGE="DE">
Doamnă preşedintă, aş dori să subliniez că, în cadrul dezbaterilor, am afirmat foarte clar că amendamentele sunt reflectate într-o formă suficient de detaliată în amendamentul de compromis. Prin urmare, solicit să se păstreze această ordine. Nu am nicio obiecţie cu privire la votul prin apel nominal.

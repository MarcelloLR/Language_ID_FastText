<CHAPTER ID="005">
Urări de bun venit
<SPEAKER ID="010" NAME="Preşedintele">
Astăzi, mă simt onorat să pot ura bun venit unei delegaţii a Parlamentului Panafrican în Parlamentul nostru. După cum ştiţi cu toţii, Parlamentul Panafrican reprezintă pentru Uniunea Africană ceea ce este Parlamentul European pentru Uniunea Europeană.
<P>
Astăzi, în mod special, sunt bucuros să le urez bun venit aici, domnului Khumalo şi colegilor săi deputaţi, întrucât îmi oferă oportunitatea să îi mulţumesc dumnealui şi colegilor dumnealui, precum şi doamnei Mongella, preşedinta Parlamentului Panafrican, atât pentru primirea pe care mi-au făcut-o în octombrie 2008, în timpul vizitei mele la Parlamentul Panafrican, cât şi pentru invitaţia de a mă adresa în sesiunea plenară a Parlamentului Panafrican.
<P>
Încă o dată, doresc să vă adresez tuturor un sincer bun venit. Sunt foarte fericit că sunteţi cu noi astăzi aici.
<P>
(Aplauze)

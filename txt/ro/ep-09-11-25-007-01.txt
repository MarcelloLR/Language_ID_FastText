<CHAPTER ID="007-01">
1. Descărcarea de gestiune 2007: Consiliul (
<P>
- Înainte de votare:
<SPEAKER ID="081" NAME="Nicole Sinclaire" AFFILIATION="EFD">
Domnule Preşedinte, invoc articolul 173 cu privire la articolul 2 din Regulamentul de procedură. Citez: "Deputaţii în Parlamentul European îşi exercită mandatul în mod independent”. La dezbaterile din această dimineaţă asupra declaraţiilor Consiliului şi Comisiei, dumneavoastră, domnule preşedinte, aţi catalogat comentariile domnului Farage drept inacceptabile. În calitate de nou deputat în acest Parlament, aş dori să clarific, în ceea ce priveşte articolul 2, dacă un deputat în acest Parlament este liber să-şi exprime opiniile fără nicio urmă de cenzură.
<SPEAKER ID="082" NAME="Preşedintele">
Cu permisiunea dumneavoastră, voi avea o întâlnire cu domnul Farage şi vom purta o discuţie amicală cu privire la acest aspect. Aceasta este propunerea mea. Vă mulţumesc foarte mult.
<SPEAKER ID="083" NAME="Martin Schulz" AFFILIATION="S&amp;D">
(DE)Domnule Preşedinte, am luat şi eu parte la dezbaterea din această dimineaţă. Personal nu am avut impresia că aţi fost incorect sau că aţi făcut abuz de poziţia dumneavoastră. Dimpotrivă...
<P>
(Agitaţie)
<P>
Din contră, aş dori să menţionez că aţi ascultat cu multă răbdare şi respect felul în care preşedintele acestui aşa-numit grup ne-a arătat că este un calomniator profesionist. Despre acest lucru a fost vorba de fapt în discursul domnului Farage.
<P>
(Aplauze)
<SPEAKER ID="084" NAME="Søren Bo Søndergaard">
raportor.- Domnule Preşedinte, doresc să solicit organizarea unui vot prin apel nominal cu privire la descărcarea de gestiune a Consiliului pentru bugetul 2007. Consider că este important pentru Consiliu să vadă largul sprijin al acestui Parlament din spatele cererilor noastre adresate Consiliului cu privire la o cooperare mai mare cu Parlamentul şi comisiile sale competente în ceea ce priveşte următoarea procedură de descărcare de gestiune.

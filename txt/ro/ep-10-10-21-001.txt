<CHAPTER ID="001">
Deschiderea ședinței
<P>
(Ședința a fost deschisă la ora 9.00.)
<SPEAKER ID="005" NAME="Mario Pirillo" AFFILIATION="S&amp;D">
(IT) Dle președinte, doamnelor și domnilor, în noaptea de 18 octombrie, orașul Paola, locul de naștere a Sfântului Francis, a fost lovit de o furtună violentă care afecta întreaga regiune Calabria: au fost avariate grav clădiri publice, case private, rețele de aprovizionare cu apă și de canalizare și rețele de electricitate și telefonice, fără a mai menționa surpările și alunecările de teren. Multe familii au fost nevoite să-și părăsească casele, iar școlile au rămas închise.
<P>
Evenimente similare acestuia au loc în regiunea Calabria de destul de mult timp, probabil din cauza efectelor schimbărilor climatice. În curând se va declara starea de dezastru natural și sperăm că Fondul european de solidaritate poate fi activat. Aș dori să-mi exprim solidaritatea - care sper că este împărtășită de această Cameră - față de întreaga populație, inclusiv față de cea din orașele învecinate care au suferit pagube.
<SPEAKER ID="006" NAME="Președintele">
Desigur, luăm în considerare informațiile pe care ni le-ați furnizat. Am dori să ne exprimăm solidaritatea și preocuparea în legătură cu dezastrul care a lovit Calabria și, desigur, toți deputații din acest Parlament își exprimă sprijinul față de cei afectați din acea regiune frumoasă a Italiei și a Europei.

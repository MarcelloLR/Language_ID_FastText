<CHAPTER ID="006">
Votare 
<SPEAKER ID="110" NAME="Preşedintele">
Vom trece la vot acum.
<P>
(Pentru rezultate şi alte detalii ale votării: vă rugăm să consultaţi procesul verbal)
<P>
- Înainte de votare:
<SPEAKER ID="111" NAME="Daniel Cohn-Bendit" AFFILIATION="Verts/ALE">
(FR) Dle preşedinte, înainte de votare, respectiv înainte de votul lor asupra raportului dlui Casaca, în conformitate cu şi citez din anexa 1, articolul 1 din Regulamentul de procedură, solicit următorul lucru: "orice deputat care are un interes financiar direct în chestiunea aflată în dezbatere, trebuie să facă cunoscut acest interes, oral, în cadrul reuniunii”.
<P>
În cazul raportului dlui Casaca privind descărcarea de gestiune, vom vota asupra fondurilor de pensii. În acest Parlament, peste 400 de deputaţi fac parte din fondul de pensii. Îl rog pe preşedinte să invite deputaţii implicaţi în fondul de pensii să facă cunoscut acest fapt imediat, în plen, oral, pentru că au un interes direct în problema ce urmează a fi dezbătută.
<P>
(Aplauze)
<SPEAKER ID="112" NAME="Gary Titley" AFFILIATION="PSE">
Dle preşedinte, doresc să atrag atenţia asupra articolului 28 alineatul (2) din Regulamentul de procedură, în care se prevede că orice deputat poate adresa o întrebare Preşedintelui Parlamentului, la care trebuie să primească răspuns în termen de 30 de zile. Am adresat o întrebare Preşedintelui Parlamentului la 19 martie. Astăzi este 23 aprilie. Nu doar că nu am primit niciun răspuns, dar biroul dumnealui refuză să îmi răspundă la emailuri.
<P>
Aş dori să îl întrebaţi pe Preşedintele Parlamentului de ce manifestă un astfel de dispreţ faţă de Regulamentul de procedură al acestui parlament şi de drepturile deputaţilor şi să îi solicitaţi să îmi răspundă în următoarele 24 de ore; altfel, mâine mă voi ridica şi voi adresa aceeaşi întrebare.
<P>
(Aplauze)
<SPEAKER ID="113" NAME="Daniel Cohn-Bendit" AFFILIATION="Verts/ALE">
(FR) Dle preşedinte, este evident că, într-o primă etapă, deputaţii care fac parte din fondul de pensii trebuie să facă public acest lucru ceea ce, în acelaşi timp, implică faptul că trebuie să se abţină de la votul asupra raportului dlui Casaca, având în vedere că acest raport cuprinde elemente care pot da naştere unui conflict de interese cu interesele lor private.
<P>
Prin urmare, vă solicit să aplicaţi Regulamentul de procedură al Parlamentului European.
<SPEAKER ID="114" NAME="Silvana Koch-Mehrin" AFFILIATION="ALDE">
(DE) Dle preşedinte, chestiunea în discuţie este declaraţia scrisă 0001/2009, care a obţinut majoritatea necesară. Doresc să le mulţumesc colegilor deputaţi în numele autorilor declaraţiei scrise. Acest lucru nu are nicio legătură cu voturile.
<SPEAKER ID="115" NAME="Luigi Cocilovo" AFFILIATION="ALDE">
(IT) Dle preşedinte, doamnelor şi domnilor, doresc doar să subliniez faptul că mi se pare total nefondată maniera în care dl Cohen-Bendit a interpretat Regulamentul de Procedură, referindu-se la interese private şi personale, care în mod evident nu au nicio legătură cu aplicarea regulamentului acestui Parlament.
<P>
Potrivit acestei interpretări, niciun deputat nu ar fi putut participa la votarea noului Statut al deputaţilor în Parlamentului European, care cuprindea şi referinţe la indemnizaţiile parlamentare ale fiecărui deputat; prin urmare solicit ca această cerere să fie respinsă, fiind total nefondată.
<SPEAKER ID="116" NAME="Hans-Peter Martin" AFFILIATION="NI">
(DE)Dle preşedinte, dl Cocilovo are perfectă dreptate atunci când afirmă că în cazul fondului de pensii este într-adevăr vorba de interese private. Este vorba de un sistem privat. Sprijin cu tărie poziţia dlui Cohn-Bendit. Din moment ce este evident că 478 de deputaţi sunt prea laşi pentru a-şi recunoaşte deschis interesele, atrag atenţia că toate numele pot fi găsite la adresa http://www.openeurope.org".
<P>
Lista merge de la dl Mölzer, extrema dreaptă, via dl Rübig, conservator, până la dl Bösch, preşedinte al Comisiei pentru control bugetar.
<SPEAKER ID="117" NAME="Martin Schulz" AFFILIATION="PSE">
(DE)Dle preşedinte, putem, desigur, continua dezbaterea. Propunerea dlui Cohn-Bendit a fost prezentată, în cele din urmă, si a fost urmată de multe comentarii.
<P>
Doresc să vă propun să ne concentrăm asupra lucrului pe care trebuie să-l votăm, adică raportul dlui Casaca. Indiferent dacă este un fond public sau privat, raportul se referă la o chestiune foarte specifică, care vizează stabilirea de către Parlament a faptului că nu există niciun temei juridic pentru ca deficitele sale să fie subvenţionate, în primul rând şi, în al doilea rând, că astfel de subvenţii ale deficitelor nu vor fi acordate. Nu sunt bani pentru fond. Aceasta este problema esenţială, şi aş dori să o votăm.
<SPEAKER ID="118" NAME="Gerard Batten" AFFILIATION="IND/DEM">
Dle preşedinte, pot să le răspund dlor Cohn-Bendit şi Hans-Peter Martin? Cred că soluţia e simplă. Mă declar participant, alături de alţi 399 de deputaţi, la sistemul de pensii facultativ şi intenţionez să votez împotriva propriilor interese şi în favoarea intereselor contribuabililor. Soluţia de care vorbeam este ca ceilalţi 399 de deputaţi să procedeze în acelaşi fel.
<SPEAKER ID="119" NAME="Ewa Tomaszewska" AFFILIATION="UEN">
(PL) Dle preşedinte, lăsând la o parte faptul că declar că sunt participant la sistemul de pensii, consider că orice votare astăzi va fi imposibilă dacă peste 400 de deputaţi vor trebui să se ridice si să declare acelaşi lucru. Doresc să sugerez o soluţie de bun simţ la această situaţie. Există o listă a participanţilor la sistem - este suficient ca această listă să fie inclusă.
<SPEAKER ID="120" NAME="Preşedintele">
Vă mulţumesc foarte mult. Cred că e suficient, doamnelor şi domnilor. Vom continua sesiunea.
<P>
Dle Titley, reclamaţia dvs. va fi transmisă imediat biroului Preşedintelui, împreună cu solicitarea de a vi se răspunde în cel mai scurt timp.
<P>
În ceea ce priveşte problema ridicată de dl Cohn-Bendit, în conformitate cu Regulamentul de Procedură, orice deputat are, desigur, dreptul să declare oricând un interes personal care poate interfera cu orice problemă discutată aici. Prin urmare, nu mai rămâne nimic de adăugat, cine doreşte să spună ceva o poate face, cine nu, nu.
<P>
Consider că am rezolvat problema.

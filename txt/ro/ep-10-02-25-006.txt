<CHAPTER ID="006">
Aprobarea procesului-verbal al şedinţei anterioare
<SPEAKER ID="096" NAME="Véronique De Keyser" AFFILIATION="S&amp;D">
(FR) Dle preşedinte, nu voi reaminti un incident regretabil care s-a petrecut ieri în acest Parlament, un incident nedemn de acest Parlament, în care dl Van Rompuy a fost insultat. Preşedintele Consiliului European este perfect capabil să se apere singur, însă nu voi tolera ca cineva să spună, în acest Parlament, că ţara mea nu este o ţară. Este o ţară fondatoare a Uniunii Europene şi o ţară care va prelua în curând preşedinţia. Nu înţeleg cum, în acest Parlament, cineva se poate înjosi atât de mult încât să spună astfel de lucruri şi solicit scuze, dle preşedinte.
<P>
(Aplauze)
<SPEAKER ID="097" NAME="Gerard Batten" AFFILIATION="EFD">
Dle preşedinte, într-o intervenţie referitoare la aplicarea Regulamentului de procedură, aş dori să mă exprim în temeiul aceluiaşi articol ca şi doamna, în care s-a referit la colegul meu, Nigel Farage.
<P>
Se numeşte politică. Aţi impus Tratatul de la Lisabona în ţările noastre fără a consulta poporul, iar atunci când colegul meu se referă la acest lucru, iar oamenilor nu le place, se plâng. Se numeşte politică. În ţara noastră am făcut politică înainte ca Uniunea Europeană să ne distrugă democraţia, aşa că m-am obişnuit să ascult opoziţia în această privinţă.
<SPEAKER ID="098" NAME="Preşedintele">
Dle Batten, declaraţia precedentă a fost făcută ca răspuns la ceva ce s-a spus ieri în Parlament. Acesta este temeiul său. Nu a fost o intervenţie referitoare la aplicarea Regulamentului de procedură. Prin urmare, solicitarea dvs. de respectare a Regulamentului nu îşi are locul.

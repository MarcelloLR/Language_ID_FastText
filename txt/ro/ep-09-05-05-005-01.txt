<CHAPTER ID="005-01">
1. Modificarea Regulamentului (CE) nr. 1234/2007 de instituire a unei organizări comune a piețelor agricole, în ceea ce privește standardele de comercializare a cărnii de pasăre (
<P>
- Înainte de votare:
<SPEAKER ID="077" NAME="Ilda Figueiredo" LANGUAGE="PT">
Domnule Preşedinte, doamnelor şi domnilor, aş dori să vă explic pe scurt că acest raport include amendamentele adoptate în unanimitate de către Comisia pentru agricultură şi dezvoltare rurală, ca urmare a rezoluţiei adoptate în plen la data de 19 iunie 2008, prin care s-a respins propunerea Comisiei privind autorizarea comercializării cărnii de pasăre destinată consumului uman, chiar după ce aceasta a făcut obiectul unui tratament antimicrobian.
<P>
Prin urmare, aş dori să le mulţumesc tuturor acelora care au lucrat împreună cu mine la acest raport, inclusiv deputaţilor şi raportorului pentru aviz din partea Comisiei pentru mediu, sănătate publică şi siguranţă alimentară.
<P>
Sperăm că atât Comisia Europeană, cât şi Consiliul vor lua în considerare acest raport şi avizul Parlamentului European în apărarea sănătăţii publice, a siguranţei alimentare şi a producătorilor de carne de pasăre din cadrul Uniunii Europene.

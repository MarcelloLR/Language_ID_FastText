<CHAPTER ID="009-01">
1. Integrarea perspectivei de gen în relaţiile externe ale UE şi în consolidarea păcii şi structurilor naţionale (
<P>
- Înainte de votare
<SPEAKER ID="088" NAME="Libor Rouček">
raportor. - Dle preşedinte, UE şi statele sale membre s-au angajat să urmărească egalitatea de gen şi emanciparea femeilor drept una dintre priorităţile cheie ale agendei internaţionale.
<P>
Totuşi, o analiză mai amănunţită dezvăluie faptul că aplicarea efectivă a integrării dimensiunii de gen în cadrul politicilor externe ale UE lasă încă de dorit. De exemplu, doar opt dintre cele 27 de state membre au adoptat planuri de acţiune naţionale privind punerea în aplicare a Rezoluţiei nr. 1325 a Consiliului de Securitate al ONU.
<P>
Mai mult, femeile sunt în continuare în mod semnificativ subreprezentate în poziţii la nivel înalt în cadrul Comisiei şi al Consiliului. De fapt, în acest moment, nu există nicio femeie reprezentant special al UE. Din acest motiv, raportul accentuează faptul că UE trebuie să-şi pună pe deplin în aplicare angajamentele asumate în acest domeniu. De exemplu, Comisia ar trebui să accelereze lucrările de elaborare a unui plan de acţiune al UE privind egalitatea de gen. Sunt convins că aceasta este cheia consolidării dimensiunii de gen în cadrul politicii externe a UE.
<P>
Permiteţi-mi să închei prin a spune că drepturile femeilor reprezintă o parte a conceptului mai larg privind drepturile omului şi drepturile civile. Fără a aborda egalitatea de gen şi fără a promova drepturile femeilor în cadrul politicii externe a UE, această politică nu poate fi eficientă.
<P>
(Aplauze)

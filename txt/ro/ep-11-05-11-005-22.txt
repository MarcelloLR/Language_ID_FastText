<CHAPTER ID="005-22">
22. UE ca actor global: rolul său în cadrul organizațiilor multilaterale (
<P>
Înainte de votare:
<SPEAKER ID="178" NAME="Gerard Batten" AFFILIATION="EFD">
Dle președinte, doresc să formulez o solicitare de respectare a Regulamentului de procedură în ceea ce privește următorul raport, și anume raportul Muñiz De Urquiza. Solicit să iau cuvântul potrivit alineatului (167) din Regulament, privind voturile prin apel nominal. Revenind la raportul Arsenis, cu privire la amendamentul 25, unul dintre colegii mei a solicitat vot prin apel nominal, deoarece considera important acest aspect. Ați fost de acord cu dumnealui.
<P>
Regulamentul de procedură nu prevede această chestiune și nu ați solicitat aprobarea Parlamentului. Ne-am bucurat cu toții de atribuțiile neortodoxe pe care vi le-ați asumat astăzi, deci aș dori să solicit și eu același lucru. Fiindcă această chestiune este importantă pentru mine, aș dori să îmi fie acordat dreptul la vot prin apel nominal pentru fiecare amendament la acest raport, potrivit aceleiași reguli în baza căreia i-ați acordat acest drept și colegului meu.
<SPEAKER ID="179" NAME="Președinte">
Stimați colegi, potrivit reglementărilor și practicilor noastre, acordarea sau refuzarea dreptului la vot prin apel nominal nu depinde, de fiecare dată, de președinte. Președintele poate acorda votul prin apel nominal dacă este de părere că acest lucru nu afectează sesiunea sau, de exemplu, dacă sunt multe solicitări, poate consulta Parlamentul. Nu există nicio regulă clară în acest sens. Doresc să clarific acest aspect, ca să nu creăm un precedent nedorit.
<P>
Date fiind circumstanțele, nu am nicio obiecție la acordarea acestui drept în această situație, însă doresc să îi rog pe stimații deputați să nu abuzeze de această posibilitate, fiindcă, dacă vor face acest lucru, președintele se va vedea nevoit să consulte Parlamentul de fiecare dată și ne vom confrunta cu conflicte nedorite. Dacă insistați, voi considera că aveți dreptul la vot prin apel nominal în toate aceste aspecte.
<P>
Sfârșitul timpului afectat votului

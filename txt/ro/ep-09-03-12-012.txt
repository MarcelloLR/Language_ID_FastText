<CHAPTER ID="012">
Aprobarea procesului-verbal al şedinţei anterioare: consultaţi procesul-verbal
<SPEAKER ID="303" NAME="Preşedinta">
A fost distribuit procesul-verbal redactat pentru şedinţa de ieri.
<P>
Există comentarii?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Doamnă preşedintă, îi rog pe membri să îmi acorde câteva minute din timpul dumnealor.
<P>
Aş dori să vorbesc în legătură cu subiectul China. A existat o propunere de rezoluţie pentru astăzi referitoare la China, la cazul domnului Gao Zhisheng, un avocat celebru care se află în arest. Există temeri că va fi torturat; familia lui a primit de curând permisiunea de a intra pe teritoriul Statelor Unite şi există temeri pentru viaţa lui.
<P>
Totuşi, din păcate, pentru că se pot dezbate doar trei subiecte, propunerea referitoare la cazul domnului Gao Zhisheng nu a putut fi inclusă pe ordinea de zi. Am avut intenţia să transferăm problema în sesiunea din 2 martie. Ni s-a comunicat că în sesiunea din 2 martie nu vor fi discutate probleme urgente pentru că, potrivit regulilor, atunci când sunt planificate două sesiuni plenare în aceeaşi lună, în cea de-a doua nu pot fi discutate chestiuni urgente.
<P>
Pun la îndoială această interpretare. De fapt, această interpretare se referă la sesiunile duble din septembrie şi, înainte de acestea, la cele din Octombrie, în cadrul cărora s-a discutat bugetul. Faptul că în luna martie sunt organizate două sesiuni se datorează alegerilor; este vorba de un caz excepţional. Acest lucru înseamnă că ne putem ocupa de problemele legate de drepturile omului numai la sfârşitul lunii aprilie, când este prea târziu.
<P>
Prin urmare, solicit preşedinţiei, în primul rând, să examineze acest aspect şi, în al doilea rând, să comunice ambasadei Chinei uriaşa noastră îngrijorare în privinţa acestui caz - în acest scop vă pot pune la dispoziţie informaţii referitoare la cazul domnului Gao Zhisheng - întrucât nimeni nu ştie exact unde se află acesta şi există temeri că ar putea fi torturat şi că viaţa i-ar putea fi pusă în pericol.

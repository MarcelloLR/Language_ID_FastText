<CHAPTER ID="006-03">
3. Program comunitar pentru ocuparea forţei de muncă şi solidaritate socială - Progress (
<P>
- Înainte de votare:
<SPEAKER ID="087" NAME="Kinga Göncz">
raportoare. - (HU) Aş dori să spun doar câteva cuvinte. Pe de o parte, aş dori să mulţumesc pentru asistenţa primită din partea raportorilor alternativi pe parcursul acestor negocieri foarte dure, pentru asistenţa oferită de comisie şi, ceea ce este foarte important, pentru asistenţa oferită de Preşedinţia spaniolă. Când negocierile s-au blocat, Preşedinţia spaniolă le-a repus pe agendă la începutul acestui an.
<P>
Compromisul constă, în esenţă, în aprobarea de către Consiliu a textului pentru instrumentul de microfinanţare adoptat de Parlament la prima lectură, ceea ce era important pentru o lansare rapidă. Cealaltă parte importantă a compromisului este aceea că 60 milioane de euro sunt realocate din PROGRESS, iar 40 milioane de euro din marjă, în timp ce instrumente de finanţare de până la 20 milioane de euro pot fi reintroduse în PROGRESS la recomandarea Comisiei. Aş dori să rog Consiliul să citească textul comunicării făcute pe această temă, şi ar fi foarte important să fie publicată după ce textul acordului va fi publicat în Jurnalul Oficial.
<P>
Vom avea în mâinile noastre un instrument foarte important de gestionare a crizei. Aş dori să rog pe toată lumea să se asigure că această informaţie ajunge la statele membre, astfel încât mai mulţi oameni aflaţi în dificultate să poată utiliza acest instrument pentru a începe afaceri. Pot să promit, atât în numele comisiei cât şi al meu, că voi monitoriza lansarea şi funcţionarea ulterioară a programului. Sperăm sincer că va fi un succes.
<SPEAKER ID="088" NAME="Viviane Reding">
vicepreşedintă a Comisiei. -Dle preşedinte, cred că este important ca, în numele Comisiei, să prezint următoarea declaraţie pe care a solicitat-o Parlamentul.
<P>
Contribuţia financiară de la bugetul Uniunii Europene pentru instrumentul menţionat, pentru perioada 1 ianuarie 2010 - 31 decembrie 2013, a fost stabilită la 100 milioane de euro, care urmează să fie parţial finanţată printr-o reducere de 60 milioane de euro în cadrul programului Progress. La prezentarea propunerilor de buget, Comisia va lăsa nealocată o marjă suficientă sub pragul de cheltuieli de la rubrica 1a, conform căruia autoritatea bugetară - Consiliul şi Parlamentul - pot decide să majoreze cuantumul programului Progress cu maximum 20 milioane de euro în perioada 2011-2013, în conformitate cu punctul 37 din Acordul interinstituţional din 17 mai 2006 privind disciplina bugetară şi buna gestiune financiară.

<CHAPTER ID="005">
Transportul cailor destinaţi sacrificării în Uniunea Europeană (declaraţie scrisă)
<SPEAKER ID="012" NAME="Preşedintele">
Doresc să vă informez că Declaraţia scrisă nr. 0054/2009 a dnei Lynne, a dnei Jędrzejewska şi a dlui Schlyter privind transportul cailor pentru sacrificare în Uniunea Europeană a fost semnată astăzi, 24 februarie 2010, de către majoritatea deputaţilor din Parlament. Prin urmare, în conformitate cu articolul 123 alineatul (4) din Regulamentul de procedură al Parlamentului European, aceasta va fi transmisă către destinatari şi publicată, indicând numele semnatarilor, în secţiunea Texte adoptate ale şedinţei din 25 februarie 2010.
<P>
Doresc să le mulţumesc autorilor pentru prezentarea acestei declaraţii.
<SPEAKER ID="013" NAME="Elizabeth Lynne">
autoare. - Domnule Preşedinte, faptul că am obţinut numărul necesar de semnături este o veste bună. Le mulţumesc tuturor pentru semnarea acestei declaraţii scrise.
<SPEAKER ID="014" NAME="Preşedintele">
Doresc să vă informez că nu am avut posibilitatea de a semna această declaraţie şi sunt gata să o semnez imediat.

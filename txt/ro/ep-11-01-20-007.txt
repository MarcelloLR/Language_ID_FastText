<CHAPTER ID="007">
Votare
<SPEAKER ID="133" NAME="Preşedintele">
Următorul punct pe ordinea de zi este votarea.
<P>
(Pentru rezultate şi alte detalii cu privire la vot: vă rugăm să consultaţi procesul-verbal)
<P>
Dna Morkūnaitė-Mikulėniena solicitat depunerea unei moţiuni de procedură.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Dle preşedinte, doamnelor şi domnilor, anul acesta, pe 13 ianuarie, se sărbătoreşte cea de-a 20-a aniversare a unui eveniment care a dărâmat zidurile imperiului sovietic. În 1991, în Lituania, un grup neînarmat format din câteva mii de persoane a rezistat agresiunilor armatei sovietice şi a apărat libertatea şi independenţa. Evenimentele sângeroase din noaptea de 13 ianuarie au uimit Europa şi întreaga lume. Ţări, organizaţii internaţionale şi persoane au reacţionat faţă de violenţa forţelor cotropitoare şi au trimis mesaje de susţinere către Vilnius. În numele tuturor oamenilor din Lituania, doresc să-i mulţumesc Parlamentului European pentru rezoluţia adoptată pe 24 ianuarie 1991, document care susţine statele baltice şi condamnă agresiunea sovietică. Le mulţumim ţărilor pe care dumneavoastră le reprezentaţi şi care nu ne-au părăsit. Ca simbol al recunoştinţei noastre, veţi găsi în pupitrele dumneavoastră o publicaţie comemorativă, realizată în amintirea acelor evenimente. Pentru ca această situaţie tragică să nu se mai repete niciodată, trebuie să...
<SPEAKER ID="135" NAME="Preşedintele">
Vă mulţumesc, dnă Morkūnaitė-Mikulėnienė. Vă rog să vă opriţi acum, pentru că v-am dat cuvântul cu toate că rezoluţia pe care o depuneţi nu este una de procedură. Nu am dorit să vă întrerup din politeţe şi pentru că punctaţi câteva aspecte valide. Vă mulţumesc.

<CHAPTER ID="010">
Urări de bun venit
<SPEAKER ID="128" NAME="Președinta">
Doamnelor și domnilor, voi citi acum un mesaj din partea dlui Buzek.
<P>
"Am plăcerea de a vă informa că astăzi avem onoarea de a-i saluta pe Bogdan Borusewicz, președinte al Senatului polonez, pe Irena Degutienė, președintă a Parlamentului (Seimas) Republicii Lituania și pe Litvin Volodimir, președinte al Parlamentului (Verkovna Rada) Ucrainei.
<P>
Cei trei președinți s-au întâlnit astăzi în Parlament pentru o sesiune extraordinară a Adunării Parlamentare a Lituaniei, Poloniei și Ucrainei. Această adunare este înrădăcinată în tradiția comunității de națiuni polono-lituaniană, care timp de peste două secole a reprezentat granița Europei, înțeleasă ca proiect politic, cultural și civil.
<P>
Reuniunea acestei adunări parlamentare la Strasbourg astăzi marchează cea de-a 220-a aniversare a adoptării Constituției de la 3 mai, prima constituție din Europa.”

<CHAPTER ID="006-02">
2. Numirea Comisiei (
<SPEAKER ID="103" NAME="Preşedintele">
Aş dori să adresez calde felicitări noului colegiu ales al comisarilor şi Preşedintelui Barroso: vă felicit pe toţi. Aveţi în faţă un volum uriaş de muncă, şi aşteptările cetăţenilor noştri sunt înalte; este timpul de acţiune şi împlinire. Voi informa imediat preşedinţia în exerciţiu a Consiliului şi pe Preşedintele Consiliului European cu privire la rezultatul voturilor noastre şi la numirea Comisiei Europene până la 31 octombrie 2014. Vă mulţumesc foarte mult şi încă o dată felicitările mele.
<P>
(Aplauze)
<SPEAKER ID="104" NAME="Diego López Garrido" LANGUAGE="ES">
Dle Preşedinte, în numele Consiliului Uniunii Europene, aş dori ca foarte pe scurt să-l felicit pe dl Barroso şi întreaga Comisie pentru votul de investitură, sprijinul şi încrederea care i s-au acordat de către această instituţie, Parlamentul European.
<P>
În lunile şi anii care vin, cele două instituţii, Comisia şi Parlamentul European, vor juca un rol decisiv în a face faţă provocărilor cu care se confruntă Uniunea Europeană: abordarea schimbărilor climatice, securitatea, globalizarea economică, prevenirea unei crize cum este cea cu care ne confruntăm acum, demararea noilor iniţiative şi instituţii ale Tratatului de la Lisabona ( iniţiativa cetăţenilor, clauza de solidaritate şi, desigur, Serviciul european pentru acţiune externă).
<P>
Comisia şi Parlamentul European vor juca un rol esenţial în toate acestea, iar noi în calitate de Consiliu dorim ca Comisia să lucreze din plin. Comisia are cu siguranţă multe puteri, care nu sunt nelimitate, după cum s-a spus aici, dar are, desigur, puterea de a face ceea ce trebuie să facă. Dorim să lucreze rapid şi înţelept, acestea fiind aşteptările publicului european. După perioada de incertitudine instituţională pe care a trăit-o Europa, ei aşteaptă de la noi să recuperăm timpul pierdut şi să demarăm imediat această nouă fază politică, această nouă situaţie în Europa, Europa definitorie a secolului al XXI-lea.
<P>
De aceea, dle Barroso, doresc să spun că discursul dumneavoastră a fost proeuropean, şi că veţi avea întregul sprijin din partea Consiliului, la fel ca şi Parlamentul European, pentru a crea o europenizare mai mare şi a aduce Europa mai aproape de cetăţenii reprezentaţi în Parlament, deoarece cetăţenii sunt, în ultimă instanţă, inima Europei.
<SPEAKER ID="105" NAME="Preşedintele">
Vă mulţumesc, Dle López Garrido, secretar de stat pentru afaceri europene în guvernul spaniol. Vă mulţumesc. Acum are cuvântul dl Barroso.
<SPEAKER ID="106" NAME="José Manuel Barroso">
Preşedinte al Comisiei. - Dle Preşedinte, aş dori să exprim foarte pe scurt, în numele meu şi al tuturor membrilor Comisiei, sincerele mele mulţumiri pentru încrederea care tocmai ne-a fost acordată. Suntem mândri şi ne înclinăm în faţa acestui vot. Vedem că există un sprijin puternic de la un capăt la altul al spectrului politic; este un moment important pentru Europa, un adevărat mandat pentru cutezanţă.
<P>
Doresc, de asemenea, să mulţumesc Preşedintelui Consiliului pentru cuvintele sale calde. Cred că acum avem toate condiţiile pentru a ne putea apuca de muncă. Permiteţi-mi să fac doar o observaţie. Pe parcursul acestui vot, am auzit aici câteva remarci şi vreau să declar foarte clar că aceia care compară regimul totalitar din fosta Uniune Sovietică cu Uniunea Europeană nu ştiu ce a însemnat să trăieşti sub dictatură şi nu ştiu ce este democraţia.
<P>
(Aplauze)
<P>
În Uniunea Europeană avem un Parlament European democratic, ceea ce înseamnă democraţie. În Uniunea Europeană avem o Comisie Europeană aleasă de către dumneavoastră în calitate de reprezentanţi aleşi ai cetăţenilor Europei, ceea ce înseamnă democraţie. Credem că, acum, prin legitimitatea democratică cu care am fost investiţi de către dumneavoastră, prin desemnarea guvernelor democratice ale tuturor celor 27 state membre, avem motive de mândrie şi încredere pentru a lucra cu întreaga determinare pentru binele democraţiei din Europa, o Europă care este, de fapt, un far călăuzitor al libertăţii în lume.
<SPEAKER ID="107" NAME="Preşedinte">
Votarea este închisă şi urmează felicitările.
<SPEAKER ID="109" NAME="Preşedintele">
Doamnelor şi domnilor, vom trece acum la explicaţiile privind votul.
<P>
Sunt 16 deputaţi care doresc să dea o explicaţie cu privire la vot. Aş dori să vă amintesc tuturor că procedura le permite să înainteze textul în scris, ceea ce înseamnă că nu trebuie să se grăbească cu discursurile lor, întrucât toate propunerile lor se regăsesc detaliat în stenograma lucrărilor.
<P>
În primul rând, avem trei explicaţii pentru votul asupra Acordului-cadru privind relaţiile dintre Parlamentul European şi Comisie. Fiecare vorbitor va avea la dispoziţie un minut.

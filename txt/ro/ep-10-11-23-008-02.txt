<CHAPTER ID="008-02">
2. Aspecte de drept civil, drept comercial, dreptul familiei și drept internațional privat ale Planului de acțiune pentru punerea în aplicare a Programului de la Stockholm (
<P>
- Înainte de votare:
<SPEAKER ID="125" NAME="Luigi Berlinguer" LANGUAGE="IT">
Dle președinte, doamnelor și domnilor, ca urmare a schimbării în ordinea de zi aprobată ieri de către această Cameră, aș dori, în primul rând, să îmi exprim acordul pentru aprobarea unanimă de către Comisia pentru afaceri juridice a proiectului de acord pe care îl votăm astăzi.
<P>
Este important faptul că dezvoltarea spațiului judiciar european beneficiază de un consens atât de larg în cadrul Parlamentului. Programul de la Stockholm prevede că viața de zi cu zi ar trebui să inspire procesul de dezvoltare a unei Europe a cetățenilor care nu trebuie să fie doar un rezultat al forțelor politice sau al reprezentărilor instituționale. Acesta își propune să rezolve problemele cotidiene ale europenilor prin crearea reală și unitară a unei piețe eficace a forței de muncă, a bunurilor și serviciilor, a activității antreprenoriale fără frontiere interne și fără birocrație, pentru a consolida baza comună de drepturi în materiile succesiunii, contractelor, consumatorilor, plăților efectuate la timp, dreptului familiei, drepturilor copilului și altele.
<P>
De asemenea, construcția Europei și interpretarea legilor care o unifică va fi sarcina și responsabilitatea sistemului de justiție, a sistemelor judiciare naționale, a avocaților, a contabililor și a lucrătorilor care își desfășoară activitatea în cadrul statelor individuale. Trecutul nostru este marcat de diferite tradiții juridice și judiciare - common law și dreptul civil - cu diferențe între sistemele francez sau german și un trecut care este, adesea, foarte diferit. Noi respectăm competențele naționale și principiul subsidiarității, dar ne dăm seama că, pentru a construi Europa - și, din fericire, suntem încă pe această cale - avem nevoie de o convergență treptată care să se bazeze pe tradiția constituțională importantă a drepturilor fundamentale pe care Europa le apără.
<P>
Dle președinte, planul de acțiune pe care îl vom aproba prevede construirea, consolidarea, extinderea și diseminarea unei culturi juridice europene solide, a unei mentalități juridice europene. Iată motivul pentru care voi vota în favoarea acestuia.

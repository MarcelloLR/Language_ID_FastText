<CHAPTER ID="006-01">
1. Alegerea Ombudsmanului European (vot)
<SPEAKER ID="104" NAME="Margot Wallström">
vicepreşedintă a Comisiei. - Domnule preşedinte, aş dori mai întâi să îl felicit pe dl Nikiforos Diamandouros pentru faptul că a fost ales în calitate de Ombudsman European.
<P>
Aşa cum a subliniat deja în raportul său de anul trecut, un lucru de o importanţă crucială este consolidarea încrederii cetăţenilor în UE, şi suntem cu toţii de acord cu acest lucru. Tuturor ne revine rolul important de a contribui la această muncă, atât în calitate de instituţii, cât ţi ca indivizi.
<P>
Comisia a avut întotdeauna relaţii foarte bune şi foarte constructive cu Ombudsmanul. Consider că această cooperare a devenit şi mai uşoară şi mai productivă.
<P>
Prin anchetele sale, Ombudsmanul European, împreună cu echipa sa, au contribuit semnificativ la dezvoltarea şi consolidarea unei culturi axate pe servicii în cadrul Comisiei. Am desprins învăţăminte foarte importante din criticile primite, şi acum asistăm, de asemenea, la intensificarea voinţei de a ajunge la soluţii amiabile. Ar trebui să continuăm în această direcţie şi sunt sigură că, pe viitor, Comisia va continua să urmărească atent activităţile Ombudsmanului şi va fi receptivă la propunerile sale.
<P>
Următorii ani vor fi, pentru Ombudsman, interesanţi şi plini de provocări. Şi aici, desigur, mă gândesc la noile posibilităţi oferite de Tratatul de la Lisabona. După cum bine ştiţi, dreptul la buna administrare este unul consacrat în Carta drepturilor fundamentale a Uniunii Europene.
<P>
Sunt sigură că Ombudsmanul îşi va spori contribuţia la consolidarea democraţiei în Europa. Transparenţa şi instituţiile concentrate pe servicii îi vor fi instrumente. Cu toţii avem responsabilitatea de a-l sprijini în această muncă.
<P>
Deci, încă o dată, felicitări pentru numire, şi vă urez succes în îndeplinirea sarcinilor foarte importante care ne aşteaptă.

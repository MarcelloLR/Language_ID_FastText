<CHAPTER ID="014">
Ordinea lucrărilor
<SPEAKER ID="019" NAME="Președintele">
A fost distribuită versiunea finală a proiectului de ordine de zi întocmit de Conferința președinților la reuniunea sa de joi, 9 decembrie 2010, în conformitate cu articolele 137 și 138 din Regulamentul de procedură.
<P>
Au fost propuse următoarele amendamente:
<P>
Miercuri
<P>
Am primit o cerere din partea Grupului Partidului Popular European (Creștin Democrat) prin care se solicită adăugarea pe ordinea lucrărilor a raportului domnului Szájer privind mecanismele de control de către statele membre al exercitării competențelor de executare de către Comisie.
<SPEAKER ID="020" NAME="József Szájer" AFFILIATION="PPE">
Domnule Președinte, după cum bine ați spus, grupul nostru solicită ca regulamentul privind actele de punere în aplicare să fie introdus pe ordinea de zi. Mă simt un pic stânjenit procedând astfel, deoarece aceasta nu este doar cererea grupului meu; multe alte grupuri susțin această idee. Am avut un vot unanim în Comisia pentru afaceri juridice cu privire la acest raport și la diversele acorduri și declarații comune care i-au fost anexate.
<P>
Aș dori să le reamintesc colegilor că Tratatul de la Lisabona a intrat în vigoare în urmă cu un an. Acest regulament privind actele de punere în aplicare apare după un an de negocieri foarte dure într-un domeniu în care noile acte delegate și de punere în aplicare sunt o chestiune foarte importantă pentru acest Parlament. După un an, cred că putem exercita acest drept pe deplin. De aceea ar fi bine să discutăm și să adoptăm acest nou regulament.
<P>
Aș dori, de asemenea, să vă informez - lucru pe care colegii noștri îl știu deja - că a existat o situație foarte dificilă în Consiliu cu două minorități de blocare. Prin urmare, este vorba despre un act foarte sensibil și de aceea cred că ar trebui să-l discutăm cât mai repede posibil. Acest raport respectă toate drepturile Parlamentului. Cer sprijinul tuturor celorlalte grupuri.
<SPEAKER ID="021" NAME="Președintele">
Vă mulțumesc, domnule Szájer. Este această propunere susținută?
<SPEAKER ID="022" NAME="Hannes Swoboda" AFFILIATION="S&amp;D">
(DE)Domnule Președinte, nu ne deranjează ca acest subiect să fie pus pe ordinea de zi. Totuși, aș dori să vă atrag atenția asupra faptului că membrii unor comisii - și nu numai din cadrul grupului meu, cred - sunt încă îngrijorați cu privire la normele concrete. Avem nevoie, desigur, de un termen limită pentru depunerea amendamentelor, pentru a putea să votăm cel târziu joi. Totuși, aș dori să mai adaug doar că unele discuții nu au fost finalizate și că nu pot să spun în avans dacă grupul nostru va vota sau nu pentru. Dezbaterile urmează. Totuși, nu ne opunem introducerii acestui subiect pe ordinea de zi.
<SPEAKER ID="023" NAME="Președintele">
Propun să procedăm după cum urmează. Vom organiza dezbaterea miercuri și ședința se va încheia la ora 21.00. Termenul de depunere a amendamentelor va fi miercuri, ora 10.00. Votul va avea loc joi.
<P>
(Parlamentul a acceptat propunerea)
<SPEAKER ID="024" NAME="Catherine Trautmann" AFFILIATION="S&amp;D">
(FR)Domnule Președinte, grupul meu dorește, de fapt, să se poată reintroduce două întrebări orale care vizează atât raportul grupului operativ al domnului Van Rompuy, cât și cele șase pachete legislative privind guvernanța economică pe ordinea lucrărilor.
<P>
În primul rând, dintr-un motiv instituțional, deoarece articolul 9 din Tratatul de la Lisabona ne dă acest privilegiu și această autoritate de a putea aplica clauza socială orizontală și, mai ales, studiul de impact social pentru prevederile, directivele sau deciziile care au consecințe pentru cetățenii noștri.
<P>
Domnul John Monks, Secretarul General al Confederației europene a sindicatelor tocmai și-a exprimat în scris îngrijorarea, văzând că planurile de austeritate au impact direct asupra veniturilor salariaților, salariilor, precum și asupra pensiilor lor. Motivul politic pentru care adresez această cerere în numele grupului meu, domnule președinte, este că trebuie să arătăm că, în momentul în care discutăm despre reglementarea piețelor, nu numai că dăm un verdict ceea ce privește piețele, ci și votăm și legiferăm în favoarea concetățenilor noștri.
<P>
Aș dori ca adunarea noastră să poată să susțină reintroducerea acestor întrebări orale.
<SPEAKER ID="025" NAME="Președintele">
Cine ar dori să ia cuvântul în favoarea propunerii? Cine vine să ia cuvântul în favoarea propunerii?
<SPEAKER ID="026" NAME="Francesco Enrico Speroni" AFFILIATION="EFD">
(IT) Domnule Președinte, stimați colegi, tocmai din cauza raporturilor care trebuie să existe între cele trei instituții - Consiliul, Comisia și Parlamentul - consider că se cade să sprijinim propunerea colegei noastre.
<SPEAKER ID="027" NAME="Președintele">
Dorește cineva să se opună propunerii? Nu văd nicio persoană care dorește să ia cuvântul împotriva propunerii. Prin urmare, vom trece la vot.
<P>
(Parlamentul a aprobat propunerea).
<P>
Președintele. - Aceste două întrebări orale vor fi adăugate pe ordinea lucrărilor de miercuri după-amiază. Ședința va continua până la aproximativ ora 21.00.
<P>
(Ordinea lucrărilor a fost adoptată)

<CHAPTER ID="007">
Urări de bun venit
<SPEAKER ID="119" NAME="Preşedintele">
Doamnelor şi domnilor, am marea plăcere de a vă informa că, în cadrul seriei noastre de întâlniri interparlamentare, am primit vizita unei delegaţii din partea parlamentului tunisian, condusă de dl Salah Tabarki, şeful Comisiei pentru afaceri politice, drepturile omului şi afaceri externe din cadrul Camerei reprezentanţilor din Tunisia.
<P>
Le urăm un călduros bun venit dlui Tabarki şi membrilor delegaţiei sale. Doresc să subliniez importanţa pe care o acordăm acestei întâlniri, ea fiind prima de acest gen din ultimii cinci ani.
<P>
Parlamentul urmăreşte cu mare interes evoluţia situaţiei politice şi economice din Tunisia, deoarece Uniunea Europeană este cel mai important partener comercial al acestui stat. Relaţiile pe care le veţi stabili cu Delegaţia Parlamentului European pentru relaţiile cu ţările din Maghreb vă vor oferi un cadru instituţional adecvat pentru dialogul privind problemele de interes reciproc referitoare la dezvoltarea democraţiei şi a statului de drept.
<P>
Prin urmare, vă dorim o vizită plăcută şi fructuoasă.

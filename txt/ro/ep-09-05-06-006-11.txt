<CHAPTER ID="006-11">
11. Protecţia animalelor în momentul uciderii (
<SPEAKER ID="197" NAME="Janusz Wojciechowski">
raportor. - Doamnă preşedintă, am două sau trei puncte tehnice scurte, dar importante.
<P>
Mai întâi, avem un bloc de amendamente depuse de Comisia pentru agricultură, printre care se află şi amendamentul 64. Acest amendament trebuie votat separat. Amendamentul vizează chestiunea creării unui Centru Naţional de Referinţă, care este o parte importantă a întregului regulament. Comisia pentru agricultură a propus eliminarea obligaţiei de a crea centrul de referinţă la nivel naţional. În opinia mea, ca raportor, acest lucru contravine logicii generale a întregului regulament. Vă sugerez să votăm amendamentul 64 separat.
<P>
În al doilea rând, vă rog să ţineţi cont de amendamentul 28, care se axează pe chestiunea controversată şi emoţională privind sacrificarea rituală. Votând în favoarea acestui amendament, se va elimina posibilitatea unei interdicţii totale asupra sacrificării rituale la nivel naţional. Votând împotriva amendamentului 28, se va menţine posibilitatea acestei interziceri.
<P>
Al treilea punct se referă la amendamentul 85. Comisia a propus reducerea timpului afectat transportului animalelor de la ferme şi aşteptarea în abatoare până la 24 de ore. Votul în favoarea amendamentului 85 va elimina această reducere a timpului de transport. Votul împotriva amendamentului 85 va susţine propunerea Comisiei de reducere a tmpului de transport.

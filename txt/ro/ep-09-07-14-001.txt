<CHAPTER ID="001">
Deschiderea şedinţei (prima şedinţă a Parlamentului nou ales)
<SPEAKER ID="004" NAME="Preşedintele">
Doamnelor şi domnilor, în conformitate cu Actul privind alegerea reprezentanţilor în Parlamentul European prin vot universal direct, declar deschisă prima şedinţă a Parlamentului European ulterioară alegerilor.
<P>
(Aplauze)
<P>
Vă rog să vă ridicaţi în picioare pentru a asculta imnul european.
<P>

<P>
Doamnelor şi domnilor, vă adresez un călduros "bine aţi venit” la prima şedinţă de după alegeri a Parlamentului European şi vă felicit pe toţi: atât pe membrii realeşi, cât şi pe cei nou aleşi. Puţin sub jumătate dintre cei 736 de membri au fost aleşi în Parlament pentru prima oară. Este încurajator îndeosebi faptul că 35% dintre membri sunt femei - un procentaj care nu a mai fost niciodată atât de ridicat în cadrul Parlamentului.
<P>
(Aplauze)
<P>
170 de milioane de cetăţeni s-au prezentat la vot, şi activitatea noastră serveşte unui scop major: să unească continentul! În cadrul acestei activităţi, nu trebuie să uităm niciodată că Uniunea Europeană se bazează pe valori. Fundamentele acţiunilor noastre sunt demnitatea umană, drepturile omului, libertatea, democraţia, statul de drept şi pacea. Suntem ţinuţi împreună prin solidaritate. V-aş ruga să vă asiguraţi că respectul reciproc va rămâne permanent principiul nostru de bază. Dacă vom proceda astfel, vom reuşi cu siguranţă. Aşadar, să începem!

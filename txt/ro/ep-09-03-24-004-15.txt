<CHAPTER ID="004-15">
15. Structura și ratele accizelor aplicate tutunului prelucrat (
<P>
- Înainte de votare
<SPEAKER ID="118" NAME="Zsolt László Becsey">
raportor - (HU) Pentru a face votarea de astăzi mai puţin plictisitoare, am solicitat cuvântul, întrucât aceasta este o chestiune pe care nu am reuşit să o dezbatem în şedinţa plenară. Doresc să le spun pe scurt colegilor mei că ne aflăm la capătul unei negocieri foarte îndelungate. Acesta este un subiect foarte sensibil şi aş dori să evit ceea ce s-a întâmplat cu subiectul alcoolului, pentru care Parlamentul nu a dat niciun aviz.
<P>
În acest caz, luăm în considerare o creştere a preţurilor din perspectiva sănătăţii, printre altele, dar nu putem fi atât de fanatici, încât să introducem o creştere a preţurilor pe care anumite state membre nu o pot susţine sau care ar spori contrabanda, mai ales în statele membre de la periferie.
<P>
De aceea, le solicit tuturor să voteze în mod responsabil şi să ia în considerare o creştere a preţurilor moderată, dar certă, peste nivelul minim. În consecinţă, vă rog să luaţi în seamă sugestia de vot pe care v-am adresat-o în legătură cu acest subiect şi care, după un oarecare compromis, a fost adoptată de Comisia pentru afaceri economice şi monetare. Astfel îi rog pe toţi colegii mei să acţioneze în mod responsabil şi în aşa fel încât să putem, cu o vastă majoritate, să prezentăm un aviz Consiliului cu privire la această mult dezbătută chestiune.

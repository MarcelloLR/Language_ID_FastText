<CHAPTER ID="002">
Declaraţiile Preşedinţiei
<SPEAKER ID="006" NAME="Preşedinte">
Acum zece zile la Moscova, mai mulţi oameni au fost ucişi de terorişti. Împărtăşim durerea familiilor victimelor şi sperăm că cei responsabili pentru aceste atacuri vor fi găsiţi rapid şi judecaţi. Parlamentul European condamnă, la fel cum a făcut-o întotdeauna, actele de violenţă de acest tip.
<P>
Astăzi comemorăm 70 de ani de când Stalin a emis ordinul de împuşcare a peste 20 000 de ofiţeri ai armatei poloneze. Aceştia erau prizonieri de război şi au fost ţinuţi captivi după agresiunea URSS împotriva Poloniei din septembrie 1939. În timpul ultimei legislaturi parlamentare, deputaţii au avut oportunitatea de a urmări filmul "Katyń”, care prezintă aceste evenimente. Vinerea trecută, acesta a fost transmis pentru prima dată la televiziunea publică rusă. Pentru prima dată, prim-miniştrii Poloniei şi Federaţiei Ruse aduc un omagiu victimelor crimei de la Katyń împreună, astăzi, 7 aprilie. Acest pas important pe calea către reconcilierea polonezo-rusă şi, de asemenea, pe calea către reconciliere în est, este şi un semnal către întreaga Europă şi este următoarea etapă a reconcilierii estului şi vestului continentului nostru, ceea ce dorim cu toţii.
<P>
(Aplauze)
<P>
De asemenea, aş dori să vă informez că Comisia Europeană va fi reprezentată de dl Šefčovič în şedinţa plenară de astăzi. Dl Barroso nu poate participa astăzi, din motive importante care ţin de familie.

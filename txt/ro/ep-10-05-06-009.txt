<CHAPTER ID="009">
Urări de bun venit
<SPEAKER ID="133" NAME="Preşedintele">
- Doamnelor şi domnilor, sunt încântat să vă informez că, în cadrul sesiunilor interparlamentare, o delegaţie din partea Parlamentului marocan condusă de Preşedintele Parlamentului, domnul Abdel Wahid Al-Radi, şi preşedintele Camerei Consilierilor, domnul Mohamed Sheikh Biadillah, se află în prezent într-o vizită de lucru la Parlamentul European, al cărei scop este şedinţa inaugurală a Comisiei parlamentare mixte UE-Maroc. Aş dori să adresăm un salut călduros tuturor membrilor acestei delegaţii. Co-preşedinţii acestui prim organism mixt dintre adunarea noastră şi una dintre ţările din Maghreb sunt doamna Mbarka Bouaida, preşedinta Comisiei parlamentare pentru afaceri externe, apărare naţională şi afaceri islamice, şi domnul Panzeri, deputat în Parlamentul European.
<P>
Parlamentul European constată cu satisfacţie că relaţiile dintre UE şi Maroc sunt excelente, după cum reiese din adoptarea documentului comun de atribuire a statutului privilegiat pentru Maroc. Acest nou cadru de dialog consolidează în continuare relaţiile cu delegaţiile Parlamentului European pentru relaţiile cu ţările din Maghreb şi face posibilă extinderea convorbirilor dintre UE şi Maroc privind probleme de interes comun. Sper şi am încrederea că reuniunea care a avut loc în cadrul Parlamentului European a fost una fructuoasă şi că va contribui în mod activ la apropierea dintre cele două parlamente.

<CHAPTER ID="011">
Un sistem voluntar de etichetare în format Braille pe ambalajele produselor industriale (declarație scrisă)
<SPEAKER ID="142" NAME="Președintă">
Declarația scrisă nr. 14 din2011 depusă de Konstantinos Poupakis, Richard Howitt, Ádám Kósa, Eva Lichtenberger și Cecilia Wikström privind un sistem voluntar de etichetare în format Braille pe ambalajele produselor industriale a adunat semnăturile majorității deputaților în Parlament și în conformitate cu articolul 123 din Regulamentul de procedură va fi transmisă destinatarilor săi și publicată în textele adoptate ale prezentei sesiuni, iar numele semnatarilor va fi indicat în procesul-verbal.
<SPEAKER ID="143" NAME="Konstantinos Poupakis" AFFILIATION="PPE">
(EL) Dnă președintă, aș dori să le mulțumesc, atât personal, cât și în numele colegilor mei, dl Kósa, dna Wikström, dl Howitt și dna Lichtenberger, tuturor celor care au susținut declarația scrisă pe care am depus-o, în credința că cei nevăzători și surzi sunt îndreptățiți să trăiască independent și să participe pe deplin la viața socială. Sperăm ca această inițiativă să pună bazele unor activități imediate și altor activități în această direcție. Vă mulțumesc tuturor.

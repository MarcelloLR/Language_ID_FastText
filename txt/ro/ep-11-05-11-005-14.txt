<CHAPTER ID="005-14">
14. Modificarea Regulamentului de procedură ca urmare a înființării unui registru de transparență comun (
<SPEAKER ID="137" NAME="Președinte">
Stimați colegi, voi citi o declarație.
<P>
Raportul Casini referitor la încheierea unui acord interinstituțional între Parlamentul European și Comisie privind un registru de transparență comun reprezintă un progres important în reglementarea relațiilor dintre deputații europeni și grupurile de interese. Înainte de a trece la votul asupra acestui raport, doresc să subliniez faptul că activitățile permanente ale grupului de lucru privind codul de conduită al deputaților europeni și grupurile de interese nu intenționează să pună sub semnul întrebării substanța acordului la care s-a ajuns împreună cu Comisia și conținutul raportului Casini. Scopul lor este, de fapt, acela de a completa cadrul, prin adăugarea de noi aspecte și, în special, acela de a consolida reglementările aplicabile în ceea ce privește accesul grupurilor de interese în sediul Parlamentului European.
<P>
(Exclamație din incinta Parlamentului: "Amin!” Râsete)

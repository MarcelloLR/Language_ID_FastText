<CHAPTER ID="007-19">
19. Mecanism de asistenţă financiară pe termen mediu pentru balanţele de plăţi ale statelor membre
<P>
- Înainte de votare
<SPEAKER ID="142" NAME="Pervenche Berès" AFFILIATION="PSE">
(FR) Doamnă preşedintă, aş dori intervin, deoarece noi, cei din Comisia pentru afaceri economice şi monetare, am avut o importantă dezbatere asupra problemelor privitoare la împrumut, iar Grupul Partidului Popular European (Creştin-Democrat) şi al Democraţilor Europeni a înaintat un amendament în care se consideră că nu există o bază legală pentru un împrumut european.
<P>
Am fost de acord cu privire la un amendament pe care l-am elaborat ca urmare a unui acord cu dl Langen, care a fost negociatorul principal pentru grupul PPE, deşi nu raportorul alternativ în această chestiune, de a adăuga menţiunea că nu există o bază specifică pentru un împrumut comunitar. În aceste circumstanţe am înaintat amendamentul nr. 2, aşadar sunt destul de surprinsă că experţi bine informaţi mi-au spus că pe lista PPE exista un minus în faţa acestui amendament, şi aş dori să îi ofer dlui Langen ocazia de a corecta lista PPE.
<SPEAKER ID="143" NAME="Werner Langen" AFFILIATION="PPE-DE">
(DE) Doamnă preşedintă, nu este nevoie să explic cum se elaborează lista de votare a grupului meu. Am discutat aceasta şi, după ce am reexaminat-o, putem să oferim sprijinul nostru deplin pentru această moţiune.

<CHAPTER ID="012">
Ordinea lucrărilor
<SPEAKER ID="017" NAME="Preşedintele. -P">
roiectul final de ordine de zi pentru această şedinţă, aprobat de Conferinţa preşedinţilor la întâlnirea de joi, 8 ianuarie 2009, în conformitate cu articolele 130 şi 131 din Regulamentul de procedură, a fost distribuit. S-a solicitat modificarea acestui proiect după cum urmează.
<P>
Luni:
<P>
Deoarece dna Andrikiennu poate fi prezentă în această seară pentru a-şi prezenta raportul privind dezvoltarea Consiliului ONU pentru drepturile omului, inclusiv a rolului UE, votarea acestui raport va avea loc miercuri, conform programului, fără dezbatere generală.
<P>
Marţi: Fără amendamente.
<P>
Miercuri:
<P>
Grupul Verzilor/Alianţa Liberă Europeană a procedat la încheierea dezbaterii generale privind situaţia din Gaza prin prezentarea unor propuneri de rezoluţie. Dl Cohn-Bendit va lua cuvântul pentru a justifica propunerea.
<SPEAKER ID="018" NAME="Daniel Cohn-Bendit">
în numele Grupului Verts/ALE. - (FR) Domnule Preşedinte, doamnelor şi domnilor, toţi suntem conştienţi de situaţia din Gaza. Este foarte normal să o discutăm aici în Parlament. Cu toate acestea, solicităm Consiliului de Securitate să ia o poziţie, cerem diferitelor organisme şi Uniunii Europene să ia o poziţie, dar noi, în Parlament, dezbatem subiectul, însă nu vrem să luăm o poziţie. Consider că, având în vedere urgenţa situaţiei din Gaza, este foarte important să ne prezentăm opinia şi să spunem exact ceea ce vrem să spunem, pentru a se pune capăt masacrelor ce au loc în prezent în Orientul Mijlociu. Cred că este inacceptabil să nu avem curajul sau luciditatea de a vota în favoarea unei rezoluţii după dezbatere. Din acest motiv, grupul nostru solicită revizuirea deciziei Conferinţei preşedinţilor şi cere ca dezbaterea pe care trebuie să o organizăm privind situaţia din Gaza să se încheie cu o rezoluţie, care să demonstreze poziţia clară şi fermă a Parlamentului, a unei majorităţi, astfel încât masacrele din Gaza să înceteze. Dorim o rezoluţie; trebuie să fim conştienţi de faptul că avem o responsabilitate politică faţă de situaţia actuală, iar această responsabilitate politică nu trebuie să fie o simplă discuţie, ci o rezoluţie, o rezoluţie care să arate în mod clar ce anume dorim şi ce anume denunţăm!
<SPEAKER ID="019" NAME="Hannes Swoboda">
în numele Grupului PSE. - (DE) Domnule Preşedinte, am reflectat, desigur, foarte mult la acest subiect. Poate că dl Cohn-Bendit supraestimează semnificaţia unei rezoluţii, dar rezoluţia Consiliului de Securitate reprezintă o bază pe care trebuie să o susţinem şi, după cum a spus deja Preşedintele Parlamentului, trebuie să le solicităm ambelor părţi să încerce să facă pace, să depună armele şi să respecte rezoluţia Consiliului de Securitate. Doresc, însă, să adaug doar că aceasta trebuie să fie esenţa rezoluţiei noastre. În acest caz, o putem susţine. În acest context, am coopera şi am susţine propunerea domnului Cohn-Bendit.
<SPEAKER ID="020" NAME="Elmar Brok">
în numele Grupului PPE-DE. - (DE) Domnule Preşedinte, doamnelor şi domnilor, recomandarea Conferinţei preşedinţilor este foarte înţeleaptă. Am ascultat astăzi declaraţia Preşedintelui Parlamentului, care, dacă nu mă înşel, a fost susţinută de toate formaţiunile. Acesta este un principiu de bază şi o declaraţie importantă a Parlamentului. În următoarele zile vom primi foarte multe informaţii, în urma reuniunilor organizate de Comisia pentru afaceri externe şi de delegaţii şi prin intermediul comunicatelor primite din partea Preşedinţiei Consiliului şi a Comisiei. Prin urmare, nu putem adopta astăzi o rezoluţie care să corespundă în detaliu situaţiei de joi.
<P>
Săptămâna trecută am petrecut două zile la frontiera cu fâşia Gaza şi am observat foarte multă suferinţă de ambele părţi. Cred că nu va fi suficient doar un acord de încetare a focului. Acesta trebuie corelat cu încetarea contrabandei cu arme în Gaza pe viitor. Detaliile negocierilor ce au loc astăzi în Egipt, în particular, au o importanţă deosebită. Nu trebuie să distrugem acest lucru printr-o rezoluţie motivată, probabil, emoţional. Prin urmare, susţin respectarea hotărârii Conferinţei preşedinţilor.
<SPEAKER ID="021" NAME="Preşedintele">
(Parlamentul a adoptat propunerea)
<P>
Termenele se stabilesc astfel: Propunerile de rezoluţii la ora 20.00 în această seară, amendamentele şi propunerile de rezoluţii comune, miercuri, ora 10.00.
<P>
Joi: nu există modificări.
<SPEAKER ID="022" NAME="Daniel Cohn-Bendit" AFFILIATION="Verts/ALE">
- (DE) Domnule Preşedinte, am de făcut un alt comentariu referitor la dezbaterea ce va urma privind conflictul pe tema gazului dintre Ucraina şi Uniunea Sovietică şi la criză... Rusia!
<P>
-(FR) Îmi cer scuze că răscolesc trecutul, Francis; nu aceasta a fost intenţia mea.
<P>
(DE) În legătură cu această problemă: am dori doar să stabilim, şi sper ca toate grupurile să fie de acord, ca această dezbatere să includă o discuţie privind faptul că Slovacia doreşte să redeschidă ilegal o centrală nucleară. Doream doar să...
<P>
(Interpelări)
<P>
Eşti omul potrivit pentru asta. Poţi să taci, tinere. Linişte. E vorba de tine. Voiam doar să fiu sigur. Suntem în Parlament, tinere.
<SPEAKER ID="025" NAME="Preşedintele">
Îi rog pe domnii Cohn-Bendit şi Ferber să înceteze acum această dispută. O puteţi continua mai târziu. În aceste dezbateri vor fi discutate probleme ce au legătură cu subiectul.
<SPEAKER ID="026" NAME="Giorgos Dimitrakopoulos" AFFILIATION="PPE-DE">
- (EL) Domnule Preşedinte, deoarece problema Slovaciei şi Bulgariei este una gravă, aş dori să vă cer să solicitaţi Comisiei Europene, care este cea care veghează la respectarea tratatelor şi a Tratatului de Aderare, să ne spună exact ce se întâmplă şi de ce au luat această hotărâre cele două ţări.
<SPEAKER ID="027" NAME="Preşedintele">
Cu siguranţă Comisia a sesizat acest aspect şi îl va analiza.
<P>
(Ordinea lucrărilor a fost adoptată)

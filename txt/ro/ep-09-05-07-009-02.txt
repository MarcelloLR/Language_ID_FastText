<CHAPTER ID="009-02">
2. Noul rol şi noile responsabilităţi ale Parlamentului care decurg din Tratatul de la Lisabona (
<P>
- Înainte de votare
<SPEAKER ID="091" NAME="Jo Leinen" LANGUAGE="DE">
Dle preşedinte, doamnelor şi domnilor, aş dori să spun câteva cuvinte în limba germană. Faptul că, pentru a-şi încheia activitatea în cadrul acestei legislaturi, această Cameră a adoptat cinci rapoarte, toate în legătură cu Tratatul de la Lisabona, este un semnal important pentru alegerile europene şi pentru perioada ulterioară acestora.
<P>
Activitatea depusă de această Cameră pentru Tratatul de reformă a fost continuă şi consecventă, chiar şi în momentele dificile şi atunci când multe persoane aveau îndoieli şi chiar doreau să abandoneze proiectul. Ieri, cu acordul obţinut în cadrul senatului ceh, am făcut un pas uriaş înainte. Felicitări ţării care deţine preşedinţia.
<P>
(Aplauze)
<P>
Acum avem într-adevăr motive pentru a fi optimişti cu privire la faptul că acest proiect de reformă va intra în vigoare la sfârşitul anului 2009, cu un vot pozitiv în Irlanda.
<P>
Noul Parlament European ales va avea multe competenţe şi capacităţi noi. Acest Parlament European nou ales al Uniunii Europene poate îndeplini promisiunea pe care am făcut-o, de a obţine o mai bună Uniune Europeană cu mai mult control democratic şi cu mai multă transparenţă. Le mulţumesc tuturor colegilor mei din Comisia pentru afaceri constituţionale, în special raportorilor de astăzi şi majorităţii copleşitoare a deputaţilor europeni care au susţinut toate rapoartele şi care au făcut posibil acest progres. Vă mulţumesc foarte mult.
<P>
(Aplauze)
<SPEAKER ID="092" NAME="Preşedintele">
Colegul nostru, Hans-Peter Martin, a solicitat să ia cuvântul; trebuie într-adevăr să fie pentru solicitarea de respectare a Regulamentului de procedură.
<SPEAKER ID="093" NAME="Hans-Peter Martin" AFFILIATION="NI">
(DE) Dle preşedinte, am doar o singură întrebare. Dacă irlandezii spun "nu” încă o dată, cât de des trebuie să continue să voteze? Pentru a treia, a patra, a cincea oară? Aceasta nu este democraţie, acesta este un simulacru de parlament.
<SPEAKER ID="094" NAME="Preşedintele">
Nu a fost o solicitare de respectare a Regulamentului de procedură, dar am avut delicateţea de a nu vă transforma într-un martir.
<SPEAKER ID="095" NAME="Proinsias De Rossa" AFFILIATION="PSE">
Dle preşedinte, doresc să fac o declaraţie personală referitor la cele spuse adineauri de dl Martin. Parlamentul irlandez nu este un "simulacru de parlament” şi obiectez faţă de descrierea făcută de dl Martin.
<P>
(Aplauze)

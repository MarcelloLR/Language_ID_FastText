<CHAPTER ID="015">
Acordul de parteneriat în sectorul pescuitului între CE și Uniunea Comorelor - Măsurile financiare comunitare privind punerea în aplicare a politicii comune în domeniul pescuitului și în domeniul dreptului mării - Pescuit - măsuri tehnice tranzitorii - Importurile provenite din Groenlanda de produse pescărești (dezbatere)
<SPEAKER ID="559" NAME="Președintele">
Următorul punct este dezbaterea comună referitoare la:
<P>
raportul întocmit de domnul Capoultas Santos în numele Comisiei pentru pescuit referitor la recomandarea privind propunerea de decizie a Consiliului privind încheierea Protocolului de stabilire a posibilităților de pescuit și a contribuției financiare prevăzute de Acordul de parteneriat în sectorul pescuitului între Comunitatea Europeană și Uniunea Comorelor.
<P>
(15572/2010 - C7-0020/2011 - 2010/0287(NLE)) și
<P>
raportul întocmit de domnul Ferreira în numele Comisiei pentru pescuit, referitor la propunerea de regulament al Parlamentului European și al Consiliului de modificare a Regulamentului (CE) nr. 861/2006 al Consiliului din 22 mai 2006 de stabilire a măsurilor financiare comunitare privind punerea în aplicare a politicii comune în domeniul pescuitului și în domeniul dreptului mării
<P>
- C7-0107/2010 - și
<P>
raportul (http://www.europarl.europa.eu/sides/getDoc.do?type=REPORT&reference=A7-2011-0024&language=DE" \t "_blank") întocmit de doamna Grelier în numele Comisiei pentru pescuit referitor la propunerea de regulament al Parlamentului European și al Consiliului de modificare a Regulamentului (CE) nr. 1288/2009 al Consiliului de stabilire a unor măsuri tehnice tranzitorii pentru perioada 1 ianuarie 2010-30 iunie 2011.
<P>
- C7-0282/2010 - și
<P>
raportul (http://www.europarl.europa.eu/sides/getDoc.do?type=REPORT&reference=A7-2011-0057&language=DE" \t "_blank") întocmit de doamna Fraga Estévez în numele Comisiei pentru pescuit referitor la propunerea de decizie a Consiliului de stabilire a normelor privind importurile în Uniunea Europeană provenite din Groenlanda de produse pescărești, moluște bivalve vii, echinoderme, tunicate, gasteropode marine și subproduse ale acestora -.
<SPEAKER ID="560" NAME="Luis Manuel Capoulas Santos" LANGUAGE="PT">
Domnule președinte, doamnă comisar, doamnelor și domnilor, componenta externă a politicii comune privind pescuitul (PCP) a dobândit o importanță deosebită, întrucât nu mai este posibilă garantarea că nevoile noastre de produse pescărești pot fi satisfăcute doar pe baza resurselor noastre pescărești. Industria piscicolă europeană poate asigura doar 40 % din autonomia noastră.
<P>
În 2009 am importat produse pescărești în valoare de 15,5 miliarde de euro și am exportat produse în valoare de numai 2,5 miliarde, ceea ce înseamnă că, fără acordurile bilaterale cu țările terțe, 3 000 de vase vor fi aduse la țărm și se vor pierde 40 000 de locuri de muncă. Cu toate acestea, componenta externă a PCP are și părți pozitive pentru partenerii noștri.
<P>
Spre deosebire de mulți dintre concurenții noștri internaționali, Uniunea Europeană nu se limitează la schimbarea peștelui pe bani. În spatele acordurilor pe care le încheiem se află valorile pe care le susținem, fie în ceea ce privește drepturile omului sau respectarea durabilității resurselor. Potrivit tratatului, competența exclusivă a Uniunii cu privire la conservarea resurselor biologice se aplică gestionării activităților de pescuit pe flotele UE în apele din afara UE. Principalul obiectiv al activităților care fac parte din componenta externă a PCP este de a extinde la nivel internațional principiile pescuitului durabil și responsabil. După cum am menționat înainte, celelalte obiective care guvernează în prezent componenta externă a PCP privind menținerea la nivel internațional a unei prezențe a flotei UE și asigurarea că această flotă va aproviziona piața UE devin tot mai puțin relevante.
<P>
Acesta este contextul în care trebuie înțeles raportul al cărui autor sunt și pe care îl discutăm astăzi aici, referitor la acordul în domeniul pescuitului cu Uniunea Comorelor. Acesta este un acord care vizează dreptul de acces al 70 de bărci europene la apele Uniunii Comorelor în schimbul unei contribuții financiare de în jur de 600 000 de euro pe an. În jur de jumătate din această sumă ar trebui direcționată pentru dezvoltarea sectorului pescuitului de care depind în jur de 30 000 din cei 800 000 de locuitori; ar trebui amintit faptul că țara nu are practic alte resurse.
<P>
Acordul asigură mecanisme de control al capturilor, al angajării echipajelor locale și o clauză de suspendare sau revizuire pentru cazurile de încălcare a drepturilor omului. Trebuie ținut minte faptul că această țară mică, independentă de Franța din 1975 a trecut deja prin câteva lovituri de stat.
<P>
Având în vedere cele de mai sus, propun adoptarea acestui acord și doresc să atrag atenția asupra diferitelor recomandări pe care le fac, în special cele referitoare la nevoia de a îmbunătăți semnificativ evaluarea rezultatelor.
<P>
Aș dori să profit de ocazia de a utiliza minutul rămas pentru a menționa un alt aspect dintr-un alt raport: cel al doamnei Grelier, cu care nu sunt de acord, și care a determinat, împreună cu alți deputați, depunerea unui proiect de amendament. Mă refer la amendamentul care vizează să permită în continuare pescuitul de merluciu și de pește undițar cu setci cu sirec în zonele 8, 9 și 10, de-a lungul coastei portugheze, care a fost interzis prin decizia Comisiei de la 1 octombrie 2010, întrucât cred că acesta are un efect negativ asupra anumitor populații de rechini prinse odată cu aceștia, deși nu a fost efectuat niciun studiu științific pentru a demonstra acest lucru.
<P>
În aceste circumstanțe, amendamentul menționat mai sus dorește să propună ca această decizie să fie abrogată până în 2012, astfel încât autoritățile portugheze să poată încheia studiile științifice care vor determina dacă această decizie este sau nu justificată. Această poziție este susținută și de Comisia economică și socială europeană și de aceea solicit Parlamentului să o sprijine, pentru a fi corecți.
<SPEAKER ID="561" NAME="João Ferreira">
raportor. - (PT) Domnule președinte, doamnă comisar, acest regulament, Regulamentul (CE) nr. 861/2006, stabilește măsuri financiare comunitare pentru punerea în aplicare a politicii comune în domeniul pescuitului (PCP) și în domeniul dreptului mării. Acesta constituie un instrument financiar important al Uniunii Europene în domeniul pescuitului. Împreună cu Fondul european pentru pescuit, acestea reprezintă două instrumente principale de punere în aplicare a PCP.
<P>
De la adoptarea acestui regulament în 2006, s-au modificat treptat o serie de elemente de legislație suplimentară asociată, acesta fiind motivul modificării acestui regulament acum, cu scopul de a asigura coerența între toate elementele cadrului legislativ. Comisia consideră și că, în unele cazuri, experiența a demonstrat necesitatea de a garanta ca dispozițiile regulamentului să fie ușor adaptate pentru a oferi un răspuns mai bun la nevoi. Prin urmare, propun un domeniu de aplicare limitat pentru această revizuire, menținând în mare obiectivele și structura regulamentului original.
<P>
Cu toate acestea, deși se menține acest domeniu de aplicare în esență limitat, considerăm de asemenea că ar fi utilă propunerea anumitor amendamente suplimentare care, deși sunt destul de specifice, pot contribui la o aliniere mai bună a acestei legislații la modificările recente din sector și la perspectivele sale viitoare. Dezbaterea care a avut loc înainte și pe durata întocmirii raportului a contribuit foarte mult la rezultatul final, precum și opiniile și propunerile raportorilor alternativi și a altor state membre, pe care aș dori să îi menționez și să îi apreciez, mulțumindu-le pentru participare.
<P>
Dintre aceste amendamente propuse, incluse în raport, doresc să subliniez inter alia, mențiunea referitoare la protejarea activităților de pescuit de coastă și posibilitatea de a finanța dezvoltarea, pe lângă achiziționarea, de către statele membre a tehnologiilor noi pentru utilizarea în sectorul pescuitului, precum echipamente și programe informatice și rețele de calculatoare care permit proiectarea, gestionarea, validarea, analiza și dezvoltarea metodelor de eșantionare, precum și schimbarea de informațiile referitoare la pescuit.
<P>
În domeniul acvaculturii, doresc să indic posibilitatea de a introduce finanțarea colectării, gestionării și utilizării de date privind mediul pe lângă datele socioeconomice furnizate anterior, promovând astfel monitorizarea și evaluarea mediului și a sănătății în acest sector, cu scopul de a contribui la durabilitatea acestuia.
<P>
Cu toate acestea, aș dori să atrag aici atenția asupra celor trei amendamente suplimentare pe care le propunem la acest raport. Există în prezent o recunoaștere răspândită și tot mai sporită a importanței gestionării pescuitului sprijinit de probe științifice actualizate și riguroase referitoare la starea stocurilor. Aceasta este o condiție esențială pentru dezvoltarea durabilă. Din acest motiv, propunem includerea posibilității de a crește ratele de cofinanțare ale UE furnizate în domeniul colectării, gestionării și utilizării de date științifice, atât de bază, cât și suplimentare, referitoare la starea stocurilor de pește. Propunerea este de a crește plafonul de la 50 % la 60 %.
<P>
De asemenea, în ceea ce privește activitățile de control, propunem o creștere similară a ratei de co-finanțare UE maxime posibile, menținând drepturile Comisiei deja în vigoare în ceea ce privește posibilitatea de a finanța anumite acțiuni la rate mai mari. Toate acestea vin într-un cadru în care statele membre și autoritățile lor de control joacă și ar trebui să joace în continuare un rol esențial în coordonarea și punerea în aplicare a măsurilor de control în apele lor.
<P>
Aceste amendamente sunt rezultatul unei tentative de compromis, ținând seama de obiecțiile aduse de diferite grupuri cu privire la plafonul de 75 % avut în vedere inițial. Acestea sunt sprijinite de grupul nostru, Grupul Confederal al Stângii Unite Europene - Stânga Verde Nordică și de o serie de deputați din alte grupuri politice, fapt ce arată importanța acestora și consensul care consider că unește aceste state membre și ar putea de asemenea să le unească pe durata votării în plen.
<SPEAKER ID="562" NAME="Estelle Grelier" LANGUAGE="FR">
Domnule președinte, doamnă comisar, doamnelor și domnilor, doresc că încep prin a mulțumi colegilor mei pentru participarea lor angajată și constructivă la munca depusă de Comisia pentru pescuit pentru acest raport referitor la măsurile tehnice tranzitorii. Raportul a declanșat o dezbatere intensă, având în vedere semnificația imensă a măsurilor tehnice, întrucât acestea vor influența modul în care pescarii și sectorul ca întreg își desfășoară activitățile, stabilind metodele pe care pescarii le pot utiliza pentru a prinde pește în zonele acoperite de această legislație, în vederea protejării puietului și a refacerii stocurilor: un scop partajat de toți și de pescari în special.
<P>
Subiectul acestui raport este sensibil și controversat, după cum demonstrează dificultățile cu care se confruntă Comisia din 2008 încercând să ajungă la un acord cu Consiliul referitor la viitorul acestor măsuri. Acest lucru se întâmpla atunci când acele două instituții erau implicate în procedură.
<P>
În prezent, măsurile tehnice sunt reglementate de un regulament vechi care a fost modificat printr-o succesiune de măsuri tranzitorii și apoi reînnoit până la 30 iunie 2011, întrucât nu s-a ajuns la niciun acord cu Consiliul referitor la propunerea din 2008 a Comisiei pentru un regulament nou, care viza simplificarea și clarificarea legislației existente pentru a garanta punerea în aplicare mai eficientă a normelor și luarea în considerare a caracteristicilor regionale ale pescuitului.
<P>
Astăzi, pe măsură ce se apropie noul termen limită, situația este cu totul diferită. După Tratatul de la Lisabona, subiectul pescuitului cade acum în mare parte sub incidența procedurii legislative obișnuite și astfel Parlamentul joacă un rol important în calitate de colegiuitor. Acesta intenționează să își îndeplinească pe deplin rolul apropiind punctele de vedere ale pescarilor și pe cele ale factorilor decizionali de la nivel UE. În calitate de reprezentant ales dintr-un oraș portuar, sunt mereu surprins de modul în care sectorul pescuitului nu se încrede și se consideră departe de politica comună în domeniul pescuitului (PCP), în timp ce este clar că agricultorii de exemplu simt mai mult că fac parte din politica agricolă comună.
<P>
Pe lângă acestea, sectorul pescuitului este în criză. Există o nemulțumire tot mai mare. Adevărata provocare este echilibrul care trebuie găsit între stabilitatea economică a sectorului și, prin urmare, garantarea unor venituri decente pentru pescari și durabilitatea și reconstituirea stocurilor de pește.
<P>
În sfârșit, regulamentul expiră într-un moment în care încep discuțiile referitoare la reforma politicii comune în domeniul pescuitului. Această reformă trebuie să adopte un cadru îndrăzneț și trebuie să i se alăture și comunitatea de pescari, consumatorii și cetățenii. Aceasta trebuie să implice întregul sector în analizele științifice care formează baza cotelor și, prin urmare, nivelul de activitate al sectorului.
<P>
Acest nou cadru presupune ca Comisia să elaboreze o propunere concretă referitoare la viitoarele măsuri tehnice, un efort de care în prezent se pare că se lipsesc atât aceasta, cât și Consiliul. Noua propunere trebuie să aibă prevederi care să asigure că măsurile tehnice sunt raportate la experiența reală de la sol, prin consultarea cu cei care lucrează în sector. Aceasta trebuie să se raporteze și la noul regulament și la cadrul noii PCP, în special cu privire la variațiile regionale ale măsurilor. Aceasta trebuie să garanteze că divizarea jurisdicției între Comisie și statele membre este clar definită, un factor care va ajuta înțelegerea și angajarea responsabilității acestei politici UE.
<P>
Având în vedere acest context și aceste chestiuni, propun să cădem de acord cu solicitarea Comisiei pentru o extindere până la 31 decembrie 2012, fără a schimba în mod considerabil măsurile tehnice actuale, cu excepția adăugării referitoare la dimensiunea admisibilă a ochiurilor plasei pentru caproide. Cu toate acestea, conștientizez că această propunere este o formă de concesie pentru Comisie și că există numeroase întrebări care sunt adresate și o cerere puternică pentru schimbare în sector, fapt pentru care este dezamăgitor că proiectul a fost amânat. Prin urmare, adaug o solicitare dublă la aprobarea noastră: solicitarea unei evaluări a impactului asupra măsurilor tehnice în vigoare actual, lucru care este esențial dacă dorim să le adaptăm în mod eficient și solicitarea unei consultări efective cu toate părțile implicate, în special cu pescarii înșiși, în vederea elaborării noii legislații.
<P>
Pentru a încheia, aș dori să atrag atenția asupra faptului că noua propunere a Comisiei ar trebui făcută într-un termen rezonabil pentru ca un nou regulament să intre în vigoare la 1 ianuarie 2013, atunci când intră în vigoare noua PCP. Este esențial ca Comisia să înceapă activitatea imediat cu privire la această propunere nouă. Nu ar fi rezonabil să permitem o nouă prelungire după această nouă perioadă de prelungire de 18 luni pentru legislația actuală. Măsurile tehnice la care se referă raportul meu sunt tranzitorii și doar au fost aprobate ca atare.
<SPEAKER ID="563" NAME="Carmen Fraga Estévez" LANGUAGE="ES">
Domnule președinte, trebuie să încep prin a deplânge încă o dată complicațiile pe care le-a înfruntat acest raport din cauza împotrivirii Consiliului și a Comisiei de a accepta competențele de codecizie ale Parlamentului.
<P>
În acest caz, avem o propunere ca Groenlanda, în calitate de țară și teritoriu de peste mări, să poată exporta în aceleași condiții cu cele aplicate unui stat membru al Uniunii Europene. Această situație va fi atât în avantajul Groenlandei, care exportă 87 % din produsele sale pescărești în Uniunea Europeană, cât și Uniunii, Danemarcei în special, care este destinatara majorității acestor exporturi.
<P>
Una dintre condițiile includerii Groenlandei în acordurile privind importurile de pe piața unică este ca aceasta să accepte normele UE privind sănătatea și acest lucru nu pune niciun fel de problemă.
<P>
În ciuda faptului că comerțul de produse pescărești este supus organizării comune a pieței, Comisia, folosind ca pretext necesitatea conformării cu normele privind sănătatea, și-a depus propunerea în temeiul articolului 203 din tratat, care a fost pentru noi o procedură de consultare simplă și directă.
<P>
Atât Comisia pentru pescuit și serviciile juridice au subliniat încă de la început această anomalie. Cu toate acestea, întrucât nu prezintă probleme în ceea ce privește conținutul și având în vedere importanța acestuia pentru Groenlanda, am permis procesarea raportului în cadrul procedurii de consultare. Imaginați-vă surprinderea noastră atunci când, chiar când eram pe punctul de a vota textul și fără un avertisment prealabil, Consiliul a adoptat o cu totul altă propunere, aducând numeroase modificări care încercau să ascundă legătura clară cu organizația comună a pieței și să evite astfel codecizia. Întrucât Parlamentul - după cum am spus anterior - adoptase deja textul folosind procedura de consultare fără nicio problemă, această manevră a fost nepotrivită.
<P>
Totuși, întrucât am fost confruntați cu un text nou și având în vedere dovada clară că scopul Consiliului era de a eroda competențele Parlamentului, am decis ca, de această dată, să folosim pe deplin acele competențe și să solicităm un aviz formal al Comisiei pentru afaceri juridice.
<P>
În acel aviz, opinia Comisiei pentru afaceri juridice a fost că - și citez direct din text - "scopul deciziei propuse este de a solicita Groenlandei să transpună normele UE privind sănătatea ca o condiție pentru aplicarea normelor UE privind piața internă în domeniul pescuitului”, după cum este specificat la articolul 3 din propunerea însăși, care garantează că normele acordului vor fi adaptate normelor aplicabile stabilite în Uniune în ceea ce privește sănătatea animalelor și siguranța alimentară, precum și organizarea comună a pieței produselor pescărești.
<P>
În consecință, Comisia pentru afaceri juridice a ajuns la decizia unanimă că articolele 204 și 43 alineatul (2) din tratat, împreună cu Protocolul nr. 34, care include acorduri și proceduri specifice pentru produsele supuse organizării comune a pieței produselor pescărești în Groenlanda, ar trebui să constituie temeiul juridic al propunerii. Prin urmare, în calitate de raportoare, am întocmit un alt proiect de raport, care modifică temeiul juridic. Pe acesta îl vom depune mâine pentru a fi adoptat și, din punctul de vedere al Parlamentului European, aceasta este prima noastră lectură.
<P>
Atunci, tot ce îmi mai rămâne de făcut este să spun Comisiei și Consiliului - care cred că este absent - că acum au ocazia de a corecta și de a recunoaște noul temei juridic și, prin urmare, de a considera că aceasta este prima lectură, după cum vom face noi mâine. Problema este a temeiului juridic și nu a conținutului.
<P>
Solicit ca această problemă să fie rezolvată într-un mod orientat către viitor.
<SPEAKER ID="564" NAME="Maria Damanaki">
membră a Comisiei. - Domnule președinte, aș dori să le mulțumesc tuturor raportorilor pentru munca lor. Permiteți-mi acum să menționez fiecare raport pe rând, încercând să mă concentrez pe conținut pentru a câștiga timp.
<P>
În ceea ce privește acordul între Uniunea Europeană și Uniunea Comorelor, aș dori să mulțumesc domnului Capoulas Santos pentru munca sa în calitate de raportor și sunt încântată de sprijinul foarte puternic al Comisiei pentru pescuit ca întreg referitor la conținutul acestei propuneri.
<P>
După cum va afla Parlamentul, angajamentul UE este de a continua să promoveze pescuitul responsabil și durabil în apele partenerilor noștri, inclusiv în regiunea Oceanului Indian. Este foarte important să menținem relațiile bilaterale cu țările acestei regiuni și cu insulele Comore, de această dată cu privire la participarea Uniunii Europene în organizațiile regionale de pescuit precum Comisia tonului din Oceanul Indian.
<P>
Trebuie să fim prezenți acolo și de aceea acest acord este important. În prezent, Uniunea Europeană are patru acorduri de parteneriat active privind pescuitul în Oceanul Indian - anume cu Seychelles, cu Madagascar, cu Mozambic și unul cu Uniunea Comorelor. Aș dori să subliniez că este foarte important pentru Comisie și pentru Uniunea Europeană să ajungă la un acord cu Uniunea Comorelor, întrucât acesta joacă un rol important în ceea ce privește prezența flotei noastre în regiune.
<P>
De asemenea, este necesară consolidarea dialogului privind politica sectorială pentru a încuraja punerea în aplicare a unei politici responsabile privind pescuitul în această regiune.
<P>
Permiteți-mi să spun câteva cuvinte referitoare la solicitările făcute de raportor Comisiei în concluzia la raportul său. Aș dori să raportez că Comisia este angajată să informeze pe deplin Parlamentul European pe parcursul tuturor etapelor negocierii și încheierii acordurilor internaționale. Vorbim serios și vrem să punem la dispoziție toate informațiile relevante, dar chiar trebuie să acționăm în conformitate cu angajamentele pe care ni le-am luat în acordul-cadru.
<P>
În practică, serviciile Comisiei onorează acest angajament de mai bine de un an deja. Comisia trimite Parlamentului European și Consiliului aceleași informații și în același timp. În special, mă angajez să pun la dispoziție evaluări ex-ante și ex-post ale acordurilor noastre cât mai curând posibil. Vă dau un singur exemplu: având în vedere votul de mâine privind rezoluția referitoare la Acordul de parteneriat în domeniul pescuitului cu Mauritania, serviciile Comisiei au făcut astfel încât evaluarea raportului acestui acord să fie disponibilă înaintea programului prevăzut, astfel încât deputații în acest Parlament să poată vota după ce au fost informați cu privire la raport.
<P>
În ceea ce privește participarea deputaților în acest Parlament ca observatori la reuniunile internaționale, trebuie să subliniez că acordul-cadru se aplică conferințelor și reuniunilor internaționale multilaterale. În același timp, intenționăm să continuăm practicile cu rezultate bune stabilite privind participarea la negocierile bilaterale. Cu toate acestea, orice decizie privind includerea deputaților în PE ca observatori în delegațiile UE este luată de colegiul comisarilor de la caz la caz în urma evaluării posibilităților juridice, diplomatice și tehnice în conformitate cu acordul-cadru. Aș dori totuși să subliniez aici că atitudinea mea personală și cea a serviciilor este foarte pozitivă și aș dori să facilitez participarea dvs.
<P>
Referitor acum la al doilea raport care vizează măsurile financiare comunitare privind punerea în aplicare a politicii comune în domeniul pescuitului, aș dori, de asemenea, să mulțumesc Comisiei pentru pescuit și raportorului, domnul Ferreira, pentru munca sa la acest raport. Datorită eforturilor lor avem în fața noastră un text care este acceptabil și pentru Consiliu. Mă bucur să spun că acest text este acceptabil și pentru Comisie, așadar există o cooperare excelentă între cele trei instituții cu privire la acest document. După o negociere tripartită reușită ținută la 2 martie, s-a realizat un consens cu privire la aspectele importante, așadar Comisia speră că se va putea ajunge la un acord în primă lectură referitor la această propunere. Sper că vom avea succes în acest sens.
<P>
Aș dori să reamintesc că această propunere raționalizează regulamentul privind așa-numitul instrument financiar secundar. Prezentul regulament acoperă cheltuielile în relațiile internaționale, guvernanța, colectarea datelor și a avizelor științifice, precum și controlul și intrarea în vigoare. Revizuirea este destinată să garanteze coerența între regulament și alte elemente ale cadrului legislativ. Aceasta adaptează și clarifică în mod limitat dispozițiile. Prin urmare, solicit Parlamentului European să aprobe propunerea.
<P>
Mă voi referi acum la al treilea raport, privind măsurile tehnice tranzitorii, pentru care îi mulțumesc călduros raportoarei, doamna Geller. Scopul acestei propuneri este de a prelungi măsurile tehnice tranzitorii existente până la sfârșitul anului 2012. Acest fapt se bazează pe presupunerea că politica comună modificată în domeniul pescuitului va intra în vigoare la 1 ianuarie anul următor. Sper că vom avea succes în acest scop. Propunând această prelungire, intenționez să evit deschiderea de discuții complexe referitoare la măsurile tehnice din calea reformei noastre. Comisia sprijină amendamentul convenit de Comisia pentru pescuit referitor la dimensiunea ochiurilor plasei pentru caproide, întrucât acesta se bazează pe avize științifice. Observ preocuparea unor deputați și, de asemenea, a unor state membre care au solicitat modificări suplimentare. Nu putem să le acceptăm, deoarece acestea nu au fost încă verificate de oamenii de știință sau deoarece oamenii de știință nu au primit de fapt informații complete de la statele membre pentru a face o evaluare.
<P>
În sfârșit, aș dori să spun câteva cuvinte despre raportul referitor la importurile de produse pescărești din Groenlanda și aș dori să mulțumesc aici președintei Comisiei pentru pescuit, doamna Fraga, pentru activitatea dumneaei. Aș dori să subliniez că măsurile propuse de Comisie tratează o solicitare de mult lansată din partea Groenlandei. Aceste măsuri încearcă să simplifice măsurile sanitare relevante și procedurile de certificare și să facă din Groenlanda o componentă a pieței unice a produselor pescărești și a produselor derivate.
<P>
Acest lucru este în deplină conformitate cu angajamentul nostru din 2006 de a contribui la dezvoltarea Groenlandei și de a coopera în domeniul siguranței alimentare. Comisia este foarte încântată să observe că toate părțile implicate - statele membre din Consiliu în unanimitate, Groenlanda, Parlamentul European și parlamentele naționale ale statelor membre - sunt pregătite să contribuie la acest acord și să sprijine propunerea.
<P>
Vreau să mă explic: pentru noi, Comisia, relația cu Groenlanda este de o importanță extremă și cred că toată lumea înțelege de ce. Aceasta este o prioritate politică și, prin urmare, sper că discuțiile referitoare la temeiul juridic al acestei propuneri nu vor compromite punerea în aplicare a acestor măsuri importante.
<P>
Am înțeles foarte bine preocupările doamnei Fraga referitoare la temeiul juridic al propunerii și competența Parlamentului European. Pot spune că Comisia nu va sta în calea găsirii unei soluții pragmatice. Deși rămânem convinși că temeiul juridic al propunerii noastre este corect, acceptăm - și aș dori să clarific acest lucru - adoptarea poziției Parlamentului de către Consiliu. Nu avem nimic împotrivă. Acum depinde de Consiliu să ia în considerare opțiunile și să avanseze situația în conformitate cu dispozițiile din Tratat. Sper că vom putea rezolva foarte curând această chestiune pentru a evita un impact asupra relațiilor noastre cu Groenlanda. Aceasta este prima noastră prioritate, așadar mă aflu aici pentru a spune că aș dori să facilitez activitatea pe care a făcut-o doamna Fraga pentru a găsi o soluție.
<P>
În sfârșit, aș dori să mulțumesc Comisiei pentru pescuit și tuturor raportorilor pentru activitatea lor. Îmi cer scuze dacă am vorbit prea mult, dar a trebuit să comentez patru rapoarte.
<SPEAKER ID="565" NAME="François Alfonsi" LANGUAGE="FR">
Domnule președinte, Comisiei pentru bugete i s-a solicitat avizul referitor la acest raport privind acordul în domeniul pescuitului încheiat între Uniunea Europeană și Uniunea Comorelor. Comisia a aprobat acest acord.
<P>
Cu toate acestea, comisia a considerat, în primă instanță, că votul Parlamentului nu prea are sens în măsura în care are loc după semnarea acordului. Nivelul scăzut al fondurilor angajate în acest stadiu limitează impactul acestei probleme, dar, pe viitor, ar trebui desigur să ne putem da avizul înainte de semnarea acestor acorduri.
<P>
În al doilea rând, comisia a considerat că conținutul acestor acorduri ar fi trebuit analizat mai în detaliu, în ceea ce privește dispozițiile referitoare la monitorizarea cantităților reale de captură și protejarea stocurilor de pește ținând cont de presiunile Comisiei pentru pescuit și, de asemenea, pentru a garanta că componenta dezvoltării locale a acordurilor este aplicată în mod corespunzător în practică. Comisia pentru bugete intenționează, prin urmare, să propună cât mai curând Comisiei pentru pescuit o reuniune de lucru în profunzime referitor la acest subiect.
<SPEAKER ID="566" NAME="Jarosław Leszek Wałęsa">
în numele Grupului PPE. - (PL) Domnule președinte, doamnelor și domnilor, în dezbaterea de astăzi discutăm patru rapoarte și aș dori așadar să încep prin a mulțumi tuturor raportorilor pentru activitatea lor și Comisiei Europene pentru cooperarea acesteia. Pentru început, aș dori să spun câteva cuvinte despre raportul Grelier, care este un compromis între grupurile politice și Comisia Europeană. Sprijin versiunea acestui raport care a fost convenit și adoptat prin Comisia pentru pescuit. Ca urmare a intrării în vigoare a Tratatului de la Lisabona, Comisia Europeană și-a retras în 2010 proiectul de regulament al Consiliului privind conservarea resurselor pescărești prin măsuri tehnice, cu scopul întocmirii unui plan nou. Planul nou era destinat să respecte dispozițiile Tratatului și să ia în considerare noua reformă a politicii comune în domeniul pescuitului. Proiectul trebuia prezentat în al treilea trimestru din 2011. Din păcate, se pare că Comisia nu va reuși să pregătească la timp proiectul de regulament și, mai rău, nu vom avea fondurile necesare pentru a-l schimba. Asta nu sună a bine. Votând mâine prelungirea regulamentului provizoriu, ne luăm un angajament ca pescarii să lucreze în temeiul noului regulament, care trebuie, în cele din urmă, să sistematizeze întreaga gamă de dispoziții care reglementează metodele și locurile de pescuit permise.
<P>
Totuși, faptul că, conform ultimelor informații, Comisia va dori cel mai probabil să transfere unele competențe înapoi statelor membre în ceea ce privește măsurile tehnice este încurajator. Acesta este un pas foarte pozitiv către descentralizare. Măsurile tehnice utilizate în bazinele marine individuale diferă în funcție de condițiile locale. Sistemul de gestionare a pescuitului ar trebui să abandoneze abordarea tradițională de jos în sus și să sublinieze în schimb principiul regionalizării, care face posibilă luarea în considerare a condițiilor predominante din bazinele individuale ale mării. Prin urmare, trebuie să spunem un "nu” hotărât tuturor tentativelor de a adopta un model universal și comun de gestionare a pescuitului și să solicităm să se acorde atenția cuvenită caracteristicilor specifice ale diferitelor mări europene. O abordare individuală ne va aduce pe drumul cel bun către gestionarea durabilă a pescuitului. Vă mulțumesc.
<SPEAKER ID="567" NAME="Ulrike Rodust">
în numele Grupului S&D. - (DE) Domnule președinte, doamnă comisar Damanaki, doamnelor și domnilor, găsim din nou în agendă un întreg pachet de politici în domeniul pescuitului. În calitatea mea de coordonator, mă bucur să văd că am ajuns la un compromis cu Consiliul și Comisia referitor la două regulamente. Mă refer la raportul Grelier privind măsurile tehnice și la raportul Ferreira privind al doilea instrument financiar. Vom putea de asemenea să votăm în favoarea acordului privind pescuitul cu Uniunea Comorelor, deși nu vreau să ascund faptul că aș dori să văd o realiniere fundamentală a acordurilor de parteneriat din cadrul reformei politicii comune în domeniul pescuitului.
<P>
Cu toate acestea, există probleme reale între instituții cu privire la Groenlanda, în care competențele Parlamentului nu sunt respectate. Îmi pierd treptat răbdarea cu faptul că nivelul de cooperare dintre instituții încă este atât de scăzut. Aceasta este o problemă pe care am ridicat-o de nenumărate ori deja. Ridic această problemă încă o dată astăzi. Problema cu planurile de gestionare trebuie rezolvată urgent. Aș lansa un apel Președinției ungară a Consiliului să facă presiuni pentru găsirea unei soluții. Faptul că nu există niciun reprezentant din partea Consiliului astăzi aici este un semn clar de lipsă de respect a Consiliului față de Parlament. Acest lucru mi se pare de necrezut.
<P>
O ultimă remarcă privind raportul Grelier. Sunt conștientă de faptul că unii dintre colegii mei deputați sunt frustrați pentru că includerea amendamentelor pe care le doreau nu a fost posibilă. Cu toate acestea, mi se pare foarte regretabil faptul că pescarii noștri sunt obligați să lucreze cu măsuri tehnice învechite. În acest caz, vina este a Consiliului, care nu a fost capabil să cadă de acord cu privire la un regulament nou. În calitate de Parlament, avem multă responsabilitate și de aceea trebuie să acționăm în mod responsabil și să prelungim regulamentul actual fără a-l modifica.
<SPEAKER ID="568" NAME="Pat the Cope Gallagher">
în numele Grupului ALDE. - Domnule președinte, doresc să felicit toți raportorii pentru prezentarea raporturilor lor și, din cauza constrângerilor de timp, doresc să îmi limitez remarcile la raportul Grelier.
<P>
Regulamentul existent privind măsurile tehnice provoacă probleme majore pentru navele de cabotaj de mici dimensiuni care lucrează în largul coastei Irlandei și, într-adevăr, al coastei de vest a Scoției. Nu ne putem permite, în calitate de politicieni, să stăm și să așteptăm reforma politicii comune privind pescuitul când este așteptat un regulament nou. Parlamentul are ocazia de a acționa acum și îndemn toate grupurile politice să sprijine amendamentele foarte realiste care au fost depuse.
<P>
Aceste nave mici pe care le-am menționat, lungi de 15 metri, sunt private de posibilitatea de a câștiga un venit și, chiar și mai important, sunt obligate să călătorească pe ape periculoase. Împingem aceste nave la 80 de km în largul coastei pentru a prinde pește în afara zonei, care este închisă pentru refacerea stocurilor de cod. Amendamentele mele se referă la utilizarea plaselor de încurcare. Aceste plase sunt utilizate de navele de cabotaj de mici dimensiuni pentru a prinde scoici și rechin leopard în largul coastei de nord-vest. Plasele de încurcare nu sunt utilizate pentru a prinde cod, nu sunt utilizate pentru a prinde merlan sau eglefin și vor avea un impact zero asupra acestor stocuri, așadar aprobarea amendamentelor le va permite acestor nave mici să supraviețuiască în aceste zone. Nu este suficient să se sugereze că nu dorim să deschidem discuții. Suntem aici pentru a face aceste lucruri.
<P>
În ceea ce privește caproidele, aceasta este o nouă formă de pescuit. A fost dezvoltată în principal de pescarii din propria mea țară. În decembrie, Consiliul a stabilit o TAC din care a alocat 67 % Irlandei și mă bucur să o aud pe dna comisar spunând că există probe științifice pentru a justifica acest lucru. În cadrul legislației existente nu există mențiuni cu privire la caproide, așadar sunt încântat de decizia comisiei de a accepta amendamentul meu privind utilizarea propunerii Comisiei ca vehicul pentru introducerea unei dimensiuni adecvate a ochiurilor plasei de la 32 la 54, evitând astfel necesitatea de a introduce o legislație care ar dura prea mult.
<P>
În concluzie, îndemn toți deputații să se gândească la
<P>
(Președintele l-a întrerupt pe vorbitor)
<SPEAKER ID="569" NAME="Isabella Lövin" LANGUAGE="SV">
Domnule președinte, aș dori să mulțumesc tuturor raportorilor pentru cooperarea lor constructivă. Cu toate acestea, aș dori să mă concentrez asupra acordului privind pescuitul cu Uniunea Comorelor.
<P>
Dacă trebuie vreodată să îmi amintesc de ce noi cei din Grupul Verzilor/Alianța Liberă Europeană am votat până acum împotriva acestor acorduri privind pescuitul, nu trebuie decât să iau una dintre evaluări și să citesc acordul cu Uniunea Comorelor pe care trebuie să îl votăm acum. UE are un acord cu această țară săracă încă din 1998. Potrivit evaluării, acordul a furnizat Uniunii Comorelor 2,7 milioane de euro între 2005 și 2009. Acordul stipulează că 60 % din bani urmează să fie utilizați pentru a sprijini sectorul local de pescuit și pentru controalele și estimările științifice ale stocurilor de pește.
<P>
Potrivit evaluării, această țară în curs de dezvoltare încă nu are niciun port de pescuit funcțional, nicio barcă de pază a coastei, nicio aeronavă de pază a coastei și nici cercetare în domeniul pescuitului. Propriul sector al pescuitului al țării este încă insuficient dezvoltat.
<P>
Astfel, Uniunea Comorelor primește 2,7 milioane de euro pentru a permite accesul bărcilor UE. Noi, contribuabilii, furnizăm 65 % din această sumă, iar deținătorii de nave 35 %. Potrivit evaluării, aceste nave, dintre care majoritatea sunt destinate pescuitului de ton, au prins în aceeași perioadă pește în valoare de până la 13,7 milioane de euro. Aceasta este o afacere foarte bună pentru proprietarii navelor, dar evaluarea declară că UE a primit întreaga așa-numită valoare adăugată.
<P>
Nimeni din poporul comorian nu a fost angajat în echipajele de pe vase. Nu a existat nicio descărcare de pește în Comore. Toată procesarea peștelui s-a făcut în altă parte, în Seychelles de exemplu. Sunt de acord cu doamna comisar că este bine ca UE să fie reprezentată în Comisia tonului din Oceanul Indian (CTOI), dar întrebarea mea către Comisie este următoarea:
<P>
Cum intenționează Comisia să garanteze punerea în aplicare mai bună a acestui nou acord față de acordurile anterioare? De exemplu, cum ar trebui să fie convinsă flota UE să angajeze la bord persoane din Comore și cum va garanta Comisia că acordul contribuie cu adevărat la dezvoltarea Comorelor, astfel încât cifra sumei de bani alocate dezvoltării sectorului pescuitului să nu fie doar cuvinte frumoase, ci să aibă și conținut?
<SPEAKER ID="570" NAME="Marek Józef Gróbarczyk">
în numele Grupului ECR. - (PL) Domnule președinte, aș dori să încep prin a-mi oferi mulțumirile și felicitările cele mai sincere tuturor raportorilor pentru munca depusă în pregătirea rapoartelor lor. Aceste rapoarte sunt un factor cheie pentru punerea în aplicare a politicii comune în domeniul pescuitului.
<P>
În același timp, ar trebui acordată atenție diferenței de opinii între Parlamentul European și Comisia Europeană în ceea ce privește acordurile internaționale. Discreția nejustificată a Comisiei Europene este o practică acceptată atunci când vine vorba despre negocierea acordurilor cu țări terțe, contrar dispozițiilor Tratatului de la Lisabona, care asigură o implicare sporită a Parlamentului în redactarea actelor normative. Acest lucru contravine principiului transparenței și limitează rolul Parlamentului care trebuie, până la urmă, să îndeplinească o funcție de supraveghere. Influența asupra procesului de negociere ar permite deputaților să își finalizeze în mod corespunzător mandatul de deputați în Parlamentul European.
<P>
Doamnă comisar, aș dori să solicit deputaților în Parlamentul European să joace un rol mai mare în procesul de negociere, întrucât sistemul actual, în care un funcționar al Comisiei Europene emite un raport general referitor la negocieri, este neadecvat.
<SPEAKER ID="571" NAME="Derek Roland Clark">
în numele Grupului EFD. - Domnule președinte, după 30 de ani, practica distructivă a aruncării capturii înapoi în mare trebuie abordată. Flotele de la Grimsby sunt formate din câteva zeci de vase unde odată erau o sută. Acum doi ani, pescarii din vestul Scoției au depus un plan de conservare a peștelui alb, dar stocul continuă să se golească în timp ce ei așteaptă. Se sugerează o abordare generală - de ce nu? UE împarte ținutul în regiuni.
<P>
Cu mult mai rea este înnoirea licențelor flotelor europene de a năvăli în apele insulelor Comore - și chiar vor năvăli, deoarece pescarii locali nu pot concura cu traulerele superioare alimentate de UE. Același lucru li s-a întâmplat și altora din acea zonă. Este Parlamentul surprins de faptul că pescarii somalezi cărora li s-a privat subzistența au reluat viciul străvechi al pirateriei?
<P>
Acum cinci ani, au văzut deputații imaginile de la televizor cu sute de saharieni occidentali care încercau să găsească refugiu în insulele Canare? Tocmai au fost înnoite licențele UE pentru apele acestora și aceștia le-au mai văzut pe toate și înainte. Într-o tentativă demnă de milă, disperată, mulți au murit în călătoria de 800 de mile în vase care nu au fost niciodată destinate largului mării. Cu toate acestea, Uniunii nu îi pasă că oamenii din țările cel mai puțin dezvoltate au fost sărăcite de acțiunile sale și merită condamnată pentru aceasta.
<SPEAKER ID="572" NAME="Diane Dodds" AFFILIATION="NI">
Domnule președinte, unul dintre raportorii noștri au vorbit despre lipsa de încredere a pescarilor în politica comună în domeniul pescuitului. Nu este de mirare, deoarece politica comună în domeniul pescuitului astfel cum este constituită în prezent a văzut distrugerea flotei noastre, dar nu a văzut constituirea de stocuri de pește. Din punctul meu de vedere, cu cât mai repede putem reda politica comună în domeniul pescuitului statelor membre, cu atât mai bine. Cu toate acestea, recunosc că acest lucru este puțin probabil să se întâmple în curând, așadar am de făcut câteva observații referitor la această dezbatere comună în domeniul pescuitului.
<P>
În primul rând, chestiunea instituirii unei măsuri financiare comunitare pentru punerea în aplicare a politicii comune în domeniul pescuitului. Cât timp UE poate interveni în activitățile noastre de pescuit, mi se pare că intervenția ar trebui justificată în mod corespunzător. Cu toate acestea, deși încercăm să garantăm fondurile disponibile pentru administrarea CAP, ar trebui să ne gândim puțin și la părțile implicate - în special pescarii noștri - care se străduiesc să țină piept multitudinii de norme și regulamente actuale, ca să nu mai vorbim de cele cu privire la care sunt consultați.
<P>
Aud tot mai des de la o varietate de părți interesate din domeniul maritim că întreaga industrie se străduiește să se ocupe de această chestiune în special.
<SPEAKER ID="573" NAME="Alain Cadec" AFFILIATION="PPE">
(FR) Domnule președinte, doamnă comisar, doamnelor și domnilor, în primul rând un apel din inimă: Parlamentul are un singur sediu și acela este la Strasbourg.
<P>
Acum, aș dori să îl felicit pe domnul Ferreira pentru raportul său referitor la măsurile financiare comunitare pentru punerea în aplicare a politicilor comune în domeniul pescuitului și în domeniul dreptului mării. Amendamentele la acest regulament propuse de Comisie și de Parlament vor stabili nivelul de investiții UE care pot fi alocate finanțării cercetării. Acestea vor alinia regulamentul la modificările din cadrul legislativ UE privind colectarea, gestionarea și utilizarea datelor.
<P>
Salut în mod special oportunitățile de finanțare a cercetării științifice în domeniul pescuitului și al acvaculturii. Acum vom putea realiza cercetări asupra nivelului de dependență al Uniunii Europene de importurile din țările terțe. După cum știți, 60 % din piața noastră se bazează pe importuri și această cifră crește mereu. Este esențial să sprijinim mai mult producătorii europeni în loc să sporim deschiderea comerțului nostru în toate direcțiile, ceea ce reprezintă o ieșire dăunătoare pentru Europa.
<P>
Aș dori să-i mulțumesc doamnei Grelier pentru raport. Măsurile tehnice sunt un subiect extrem de delicat și acestea trebuie schimbate cât mai repede posibil, de îndată ce avem propunerea Comisiei referitoare la pachetul de reformă pentru politica comună în domeniul pescuitului. Acest raport, pe care îl vom adopta mâine, permite prelungirea măsurilor tehnice tranzitorii care reglementează sectorul pescuitului. Această prelungire ne va permite să evităm un gol de reglementare de la 30 iunie anul acesta și va permite pescuitului să își continue afacerile până la reforma PCP. Aceasta va permite și efectuarea unei evaluări riguroase a impactului asupra tuturor măsurilor tehnice în vigoare în prezent. Chiar nu ar fi rezonabil să adoptăm acum nicio modificare consistentă a acestui raport, întrucât acesta ar prelungi procedura legislativă și ar genera discuții lungi în Consiliu.
<P>
În sfârșit, aș dori să îl felicit pe domnul Capoulas Santos pentru raportul său referitor la parteneriatul privind pescuitul cu insulele Comore și pe colega mea doamna Fraga Estévez pentru raportul referitor la Groenlanda.
<SPEAKER ID="574" NAME="Ole Christensen" AFFILIATION="S&amp;D">
(DA) Domnule președinte, aș dori să încep prin a mulțumi raportorilor pentru activitatea lor cu privire la recomandare și la cele trei rapoarte. Mâine vom vota acordul privind importurile provenite din Groenlanda, pentru care sunt raportor alternativ pentru Grupul Alianței Progresiste a Socialiștilor și Democraților în Parlamentul European. Mă bucur că acum scăpăm de birocrația greoaie și scumpă și că, în același timp, îndeplinim în totalitate cerințele UE privind siguranța alimentară. Acordul va acorda Groenlandei o ocazie bună de a-și comercializa produsele pescărești conform normelor pieței interne, cu condiția ca aceste produse să îndeplinească cerințele UE privind sănătatea și siguranța. Peștii proveniți din Groenlanda sunt în prezent verificați de autoritățile pentru alimentație daneze, atât în Groenlanda, cât și când sunt exportate în UE. Acest lucru reprezintă o dublare scumpă a muncii pe care acordul o va înlătura din fericire. Toată lumea va beneficia de acest acord, dar acesta a venit în mod clar prea greu. Cu toate acestea, pentru Parlament era de asemenea important să fie absolut sigur de temeiul juridic și sperăm că Comisia și Consiliul vor sprijini acest lucru.
<P>
Vom vota și asupra acordului de parteneriat în sectorul pescuitului cu Uniunea Comorelor. În esență, am o părere foarte pozitivă cu privire la acordurile durabile privind pescuitul care asigură durabilitate în ceea ce privește stocurile de pește și pentru pescari, pentru populația locală și în sfârșit durabilitate pentru pescarii UE care se folosesc de acorduri. Din păcate, acest acord cu Uniunea Comorelor nu este pe atât de durabil pe cât mi-aș fi dorit să fie, întrucât nu conține un plafon ultim privind numărul de nave UE cărora li se permite să pescuiască. Atunci când se va atinge cota de 4 850 de tone pe an convenită, fiecare tonă suplimentară va costa 65 de euro.
<P>
Tendința de a nu institui un plafon pentru cantitatea maximă de captură pe navele UE în apele țărilor terțe este dăunătoare și greșită. Nu este suficient pentru noi să urmăm o politică comună în domeniul pescuitului diferită în funcție de locul unde ne aflăm: în apele noastre sau în apele unei țări terțe. Aș dori să fac presiuni și pentru ca noi să ne asigurăm în mai mare măsură de faptul că banii pe care UE îi plătește țărilor terțe în schimbul încheierii acordurilor privind pescuitul sunt alocați astfel încât să fie într-adevăr în beneficiul populației locale.
<SPEAKER ID="575" NAME="Britta Reimers" AFFILIATION="ALDE">
(DE) Domnule președinte, doamnă Damanaki, doamnelor și domnilor, mă bucur că Parlamentul urmează în sfârșit să voteze asupra acestei chestiuni și aș dori să le mulțumesc raportorilor pentru activitatea lor.
<P>
Amendamentul la regulamentul Consiliului referitor la măsurile financiare din Comunitate este unul dintre principalele instrumente de care avem nevoie pentru a pune în aplicare politica comună în domeniul pescuitului. Acest lucru este valabil în special pentru domeniile referitoare la relațiile internaționale privind pescuitul, colectarea datelor și studiile științifice. Sistemele de control ale politicii comune în domeniul pescuitului și punerea lor în aplicare sunt deosebit de importante.
<P>
Raportorul a depus toate eforturile pentru a-și convinge colegii deputați de necesitatea de a spori rata co-finanțării la un maxim de 75 %. Nu am putut consimți la dorințele acestuia. Regulamentele existente s-au manifestat în practică și permit deja câteva excepții. Statele membre utilizează deja oportunitatea de a folosi co-finanțarea și nu mai este nevoie de stimulente suplimentare.
<P>
Este important ca modificarea adusă regulamentului să elibereze calea unui cadru juridic coerent.
<SPEAKER ID="576" NAME="Ian Hudghton" AFFILIATION="Verts/ALE">
Domnule președinte, aș spune că raportul Grelier oferă prea multe concesii Comisiei. Pescarilor din vestul Scoției le este greu să înțeleagă de ce poate Comisia să spună că dorește eliminarea aruncării înapoi în apă a capturilor și în același timp să respingă modificările aduse acestor măsuri tehnice.
<P>
Comisia preferă să prelungească gama actuală de măsuri tehnice care determină aruncarea înapoi în apă a capturilor, inclusiv a eglefinilor, pentru cel puțin încă 18 luni. Comisia preferă încă 18 luni de așa-numite măsuri temporare, care nu au reușit să conserve stocurile. Alte 18 luni de aruncare a peștilor morți înapoi în mare. Îndemn colegii să sprijine mâine la votarea noastră toate amendamentele și sper că acestea vor fi adoptate și, dacă vor fi adoptate, sper că Comisia își va schimba atitudinea și va profita de ocazia care i se prezintă pentru a acționa acum în privința aruncării capturilor înapoi în mare și nu doar va vorbi despre luarea unor acțiuni la un moment dat pe viitor.
<SPEAKER ID="577" NAME="Struan Stevenson" AFFILIATION="ECR">
Domnule președinte, am depus un amendament la Regulamentul privind măsurile tehnice pentru a încerca să rezolv anomalia pe care tocmai a menționat-o Ian Hudghton, care a apărut pe coasta de vest a Scoției.
<P>
Într-o încercare bine intenționată de a conserva stocurile de pește alb din această regiune, Comisia a introdus norme temporare privind compoziția capturii pentru o perioadă de 12 luni la sfârșitul lui 2009, dar aceste norme temporare au fost deja întoarse pe partea cealaltă pentru încă un an în cadrul unui acord sporit care a prelungit toate măsurile UE pentru 12 luni. Acum Comisia încearcă să întoarcă încă o dată normele la sfârșitul lui 2012 în timp ce pregătește un nou cadru pentru măsurile tehnice în cadrul pachetului de reformă a PCP.
<P>
Urmarea nedorită a acestui fapt va fi că un regulament temporar introdus pentru o perioadă de numai un an va fi acum în vigoare pentru cel puțin încă trei ani, timp în care circumstanțele din vestul Scoției s-au schimbat dramatic, obligând pescarii noștri să arunce eglefini proaspeți și buni înapoi în mare, morți. Sper că Parlamentul va sprijini mâine amendamentul meu.
<SPEAKER ID="578" NAME="Maria do Céu Patrão Neves" AFFILIATION="PPE">
(PT) Domnule președinte, doamnă comisar, deși îi felicit pe toți cei patru raportori, aș dori să mă axez doar pe două dintre rapoartele discutate. În 2008, absența oricărui acord privind un proiect de regulament destinat să simplifice și să clarifice regulamentul UE privind conservarea resurselor de pește a dus la adoptarea regulamentului actual, care a stabilit un set de măsuri tranzitorii furnizate inițial pentru perioada dintre 1 ianuarie 2010 și 30 iunie 2011. Propunerea legislativă actuală prelungește acest acord tranzitoriu pentru o perioadă de încă 18 luni - cu alte cuvinte, până la 1 ianuarie 2013 - în așteptarea unui nou regulament privind măsurile tehnice de încadrare a politicii comune în domeniul pescuitului (PCP) modificată.
<P>
Pe durata acestei perioade de tranziție, este important să se mențină un cadru de reglementare pentru pescuit, protejând interesele pescarilor, fără a pierde din vedere obiectivul fundamental privind promovarea pescuitului durabil. Intenția actuală de a nu prelungi utilizarea plaselor de încurcare și de a le interzice la o adâncime de între 200 și 600 de metri de la 1 octombrie 2010 nu constituie un exemplu bun pentru ceea ce s-a descris. Interzicerea actuală asupra acestei tehnici de pescuit, care este folosită de decenii de o parte din flota portugheză de mici dimensiuni pentru exploatarea susținută a speciilor precum peștele undițar și merluciul, a reprezentat o lovitură economică și socială gravă pentru sector și pentru comunitățile pescărești cele mai dependente de exploatarea acestor resurse.
<P>
Prin urmare, solicit sprijinul dvs. pentru adoptarea unei propuneri pe care eu și colegii mei, domnul Capoulas Santos și domnul Ferreira, am depus-o în Parlament, care nu încearcă decât să se asigure că legea valabilă până la 1 octombrie 2010 va rămâne în vigoare până în 2013.
<P>
Aș dori să menționez și proiectul de regulament care stabilește măsurile financiare comunitare legate de punerea în aplicare a politicii comune în domeniul pescuitului și în domeniul dreptului mării: raportul Ferreira. Împreună cu Fondul european pentru pescuit, acesta este cel mai important instrument financiar pentru sprijinirea pescuitului, oferind finanțare în domeniul relațiilor internaționale, al guvernanței, al colectării de date și avize științifice și al monitorizării punerii în aplicare a PCP.
<P>
În acest context, aș dori să îmi exprim sprijinul deplin pentru propunerile depuse în acest Parlament de către raportor pentru a crește posibilitatea co-finanțării de către UE a 60 % din domeniul colectării, gestionării și utilizării de informații de bază, precum și în privința colectării, gestionării și utilizării de date suplimentare. Recunoașterea răspândită și tot mai mare a importanței gestionării pescuitului sprijinit de cunoștințe științifice actualizate și riguroase referitoare la starea stocurilor justifică pe deplin adoptarea propunerilor raportorului, precum și a raportului său ca întreg.
<SPEAKER ID="579" NAME="Josefa Andrés Barea" AFFILIATION="S&amp;D">
(ES) Domnule președinte, doamnă comisar, aș dori să îi felicit pe cei patru raportori ai acestor rapoarte pentru activitatea lor de bună calitate. Mă voi concentra pe două rapoarte, având în vedere importanța acestora.
<P>
Unul dintre acestea se referă la acordul cu Uniunea Comorelor. Acesta este un acord privind pescuitul între Uniunea Europeană și o țară din Africa de sud-est - menționez acest lucru ca să știm cu toții unde ne aflăm în spațiu - unde 60 % din populație trăiește sub nivelul sărăciei și unde singura lor formă de venit este turismul sau ajutorul de stat.
<P>
Acest acord stabilește posibilitatea prinderii peștelui în exces al acestora. Repet: peștele în exces. Acesta oferă și compensație pentru ca țara însăși să se dezvolte și să își îmbunătățească infrastructura și propriile capacități. Acesta stabilește un cadru de parteneriat conform criteriilor privind pescuitul durabil și responsabil, păstrând resursele biologice. Trebuie să ținem seama de faptul că acolo există specii migratoare precum tonul și că, în fiecare an, stocul anului următor este stabilit folosind criterii științifice. Acesta facilitează cercetarea științifică și prezența observatorilor la bord, precum și întreținerea peștilor zonei, întrucât aceasta este limitată la o zonă de coastă pentru ca pescuitul local să se dezvolte.
<P>
Acest protocol este foarte benefic datorită accesului de care beneficiază vasele de pescuit europene în zonă, ajutorului pentru dezvoltare, ocupării sporite a locurilor de muncă și perspectivelor economice. Cu toate acestea, are și un element foarte important: acesta împiedică pescuitul de către țările terțe dacă acestea nu asigură în mod adecvat conservarea mediului. Țările terțe prind 75 % din resursele de pește ale zonei.
<P>
Prin urmare, considerăm că acest acord nu numai ajută Uniunea Comorelor, ci ajută și la păstrarea mediului.
<P>
Trebuie acordată o atenție deosebită raportului Grelier privind un regulament de stabilire a măsurilor tehnice care expiră în termen de trei luni, pentru care se solicită o prelungire până în decembrie 2012 deoarece, în caz contrar, va exista un vid legislativ, incertitudine juridică și conservare deficitară a resurselor marine.
<P>
Cu toate acestea, dorim să subliniem și evaluarea declarației atașate care solicită Comisiei să accepte anumite amendamente: câteva măsuri tehnice propuse de statele membre. Chestiunea plaselor a fost deja menționată aici și vorbim și despre problema adâncimii. Acest lucru afectează anumite pescării și consider că Comisia ar trebui să îl includă datorită impactului pe care îl are asupra stocurilor în sine. Acesta afectează zonele 8, 9 și 10 și este important să depășim aceste deficiențe care apar în aplicarea unui regulament care dăunează nu numai pescăriilor, ci și populațiilor locale.
<SPEAKER ID="580" NAME="Izaskun Bilbao Barandica" AFFILIATION="ALDE">
(ES) Domnule președinte, voi vota acest acord deoarece este pozitiv pentru flota europeană. În total, 70 de nave vor beneficia de acesta, cu 12 mai multe decât în acordul anterior și acestea vor avea cel puțin un echipaj local la bord.
<P>
Este un lucru pozitiv pentru insulele Comore, pentru poporul acestora și pentru sectorul lor de producție, din mai multe motive. În primul rând, este pozitiv deoarece raportul încurajează cooperarea bazându-se pe promovarea dezvoltării locale și deoarece compensația financiară implicată este canalizată în acest domeniu. În al doilea rând, este pozitiv deoarece încurajează guvernele regiunii să respecte drepturile omului, ceea ce este o condiție esențială pentru menținerea acordului. În al treilea rând, este pozitiv deoarece sprijină formele de pescuit la scară mai mică practicate acolo și garantează că cele 8 500 de persoane din Comore care trăiesc din acest tip de activitate vor avea propria lor zonă de pescuit: Navele europene nu vor putea pescui pe o rază de mai puțin de 10 mile marine de fiecare insulă.
<P>
În sfârșit, este pozitiv deoarece promovează pescuitul durabil în zonă, include un mecanism de analiză obiectivă a stocurilor de pește și stabilește mecanisme pentru cooperarea științifică în acel scop.
<SPEAKER ID="581" NAME="Seán Kelly" AFFILIATION="PPE">
(GA) Domnule președinte, mă bucur să spun câteva cuvinte în numele grupului meu referitor la acest subiect și, fără îndoială, pescuitul este un subiect controversat, unul dintre cele mai litigioase subiecte care au fost prezentate Parlamentului. Există o zicală veche în țara mea că sunt atâtea păreri câte capete sunt și acest lucru este adevărat despre pescari și despre pescuit. Prin urmare, este dificil pentru noi, în calitate de deputați, să ne exprimăm în mod unanim cu privire la această chestiune, dar, în același timp, trebuie să facem tot posibilul.
<P>
Referitor la Groenlanda în special, cred că dna comisar a oferit o viziune destul de echilibrată asupra situației. Există în mod evident chestiuni care privesc încrederea Parlamentului European față de Consiliu, dar, după cum a spus și dumneaei, se va găsi o soluție pragmatică și care să fie desigur adecvată. Din punctul de vedere al Uniunii Europene, acest lucru este important. Este la fel de important, sau poate chiar mai important, din punctul de vedere al Groenlandei - o țară care este aproape complet dependentă de piața europeană pentru peștele său și, desigur, aproape total dependentă de pescuit pentru economia sa.
<P>
Un lucru pe care îl pot spune referitor la Groenlanda este că peștele care provine de aici, după cum este prezentat aici în acest raport, va fi verificabil și de calitatea cea mai bună - spre deosebire de peștele care intră în Uniunea Europeană din monstruoasele ferme de pește din Asia de sud-est, a căror calitate nu poate fi verificată și despre care mulți cred de fapt că provin din ape poluate.
<P>
Prin urmare, trebuie să ne ocupăm de o zonă imensă, în special pentru că dna comisar însăși a descris la începutul acestei după-amiezi în Timpul afectat întrebărilor o imagine oarecum sumbră privind durabilitatea stocurilor de pește și a comunităților de coastă pe viitor. Din acest motiv, există nevoia de a dezvolta o politică importantă privind acvacultura în cadrul Europei ca parte din viitoarea PCP. Între timp, salut propunerile de aici și accept spusele doamnei comisar cu privire la ceea ce se va întâmpla.
<SPEAKER ID="583" NAME="Antolín Sánchez Presedo" AFFILIATION="S&amp;D">
(ES) Domnule președinte, doamnă comisar, doamnelor și domnilor, și eu aș dori să felicit raportorii pentru aceste patru rapoarte. Înainte de a vorbi despre raportul domnului Ferreira și al doamnei Fraga Estévez, aș dori să îmi exprim sprijinul pentru raportul domnului Capoulas Santos, care recomandă adoptarea Protocolului care stabilește ocaziile privind pescuitul și contribuția financiară prevăzută în Acordul de parteneriat cu Uniunea Comorelor și ne reamintește de necesitatea ca Parlamentul să participe în mod activ la acest proces.
<P>
Sunt de acord și cu aspectele fundamentale din raportul doamnei Grelier referitor la măsurile tehnice. Solicit Comisiei să grăbească evaluarea impactului și să acorde prioritate redactării unui acord referitor la aceste măsuri astfel încât acesta să fie adoptat cât mai curând posibil: înainte de 2013, dacă se poate.
<P>
Raportul Ferreira modifică Regulamentul (CE) nr. 861/2006 referitor la măsurile financiare comunitare, unul dintre instrumentele utilizate pentru a aplica politica comună în domeniul pescuitului, pe lângă Fondul european pentru pescuit (FEP). Raportul clarifică domeniul de aplicare al acestuia și îl adaptează nevoilor reale ale politicii comune în domeniul pescuitului în cadrul noului Tratat de la Lisabona, așadar consider că acesta este pozitiv.
<P>
Cu toate acestea, regret, la fel ca raportorul, având în vedere că una dintre condițiile fundamentale ale realizării pescuitului durabil este garantarea unor cunoștințe actualizate, precise cu privire la stocurile de pește, faptul că nu a fost posibilă ridicarea ratelor de co-finanțare în ceea ce privește colectarea, gestionarea și utilizarea datelor.
<P>
Raportul Fraga Estévez afectează instituirea de norme privind sănătatea animalelor și siguranța alimentară pentru importul de anumite produse pescărești și subproduse ale pescuitului, fie că provin din Groenlanda sau din țările terțe.
<P>
Normele afectează practic 90 % din exporturile Groenlandei în acest domeniu, care au ajuns la 251 de milioane de euro în 2007. Există un consens larg cu privire la aplicarea normelor care guvernează comerțul în Uniunea Europeană, cu care Groenlanda rămâne asociată, acestor produse importante. Acesta va extinde piața unică a produselor pescărești și a subproduselor lor.
<P>
Este clar că nu există niciun acord cu privire la care ar trebui să fie temeiul juridic și, prin urmare, salutăm călduros decizia Comisiei de a promova un acord. Parlamentul urmează raportul serviciilor sale juridice, avizul Comisiei pentru afaceri juridice și poziția menținută de Comisia pentru pescuit.
<P>
Sperăm că aceste chestiuni vor fi rezolvate, că Groenlandei i se va acorda prioritatea pe care o are și o merită și că se va ajunge la un acord legislativ.
<SPEAKER ID="584" NAME="Vasilica Viorica Dăncilă" AFFILIATION="S&amp;D">
Aș dori să îi felicit pe toți cei patru raportori pentru munca depusă în acest pachet de măsuri în domeniul pescuitului.
<P>
Vreau să subliniez că măsurile financiare comunitare privind punerea în aplicare a politicii comune în domeniul pescuitului reprezintă un instrument major de finanțare al Uniunii Europene în acest sector și ele trebuie adaptate în permanență la nevoile cetățenilor implicați în domeniu și în strânsă concordanță cu provocările actuale. Mijloacele financiare necesare punerii în aplicare a politicii comune a pescuitului includ și finanțarea pentru proiecte în domenii precum relații internaționale, guvernanță, colectarea datelor, consiliere științifică și sisteme de control, precum și punerea în aplicare a acestei politici.
<P>
Consider că gestionarea pescuitului trebuie să se bazeze pe informații științifice actuale, referitoare la stadiul în care se află stocurile, tocmai pentru a permite o adaptare cât mai eficientă a dispozițiilor regulamentului în vigoare, în funcție de nevoile reale.
<SPEAKER ID="585" NAME="Maria Damanaki">
membră a Comisiei. - Domnule președinte, aș dori să vă ofer câteva explicații scurte referitoare la remarcile dvs.
<P>
În ceea ce privește discuția referitoare la acordurile de parteneriat privind pescuitul, acum încercăm, în cadrul propunerii noastre de reformă, să asigurăm buna punere în aplicare a acestor acorduri privind pescuitul în beneficiul populației locale. Până la a avea noua propunere pentru noua generație de acorduri privind pescuitul, am încercat să îmbunătățim situația actuală. Încercăm să asigurăm punerea în aplicare a acordului cu insulele Comore și să facem tot posibilul pentru populația locală.
<P>
În ceea ce privește probleme menționate cu privire la Parlament și la informațiile oferite deputaților în Parlament referitor la acorduri, Comisia a dat toate informațiile - chiar și informații restrânse - deputaților în Parlament și asta vom face pe viitor.
<P>
În ceea ce privește măsurile tehnice și raportul doamnei Grelier, pot înțelege că au existat multe preocupări, deoarece acum prelungim regulamentul actual. A trebuit să procedăm astfel, pentru că trebuie să așteptăm punerea în aplicare a reformei, dar pot înțelege de ce ne îndemnați să luăm unele măsuri pentru a avea noul regulament până la sfârșitul lui 2013. Ceea ce pot spune - întrucât nu pot să vă fac promisiuni pe care nu le pot ține - este că vom face tot posibilul să accelerăm procedura pentru un regulament nou și pentru punerea în aplicare a regulamentului de bază pentru reformă, pentru a oferi statelor membre unele competențe în ceea ce privește măsurile tehnice.
<P>
Referitor la următoarea chestiune - Regulamentul financiar - sper că vom ajunge la o abordare în prima lectură, deoarece acest lucru ar fi foarte bun pentru punerea în aplicare a regulamentului pe viitor.
<P>
În ceea ce privește cazul Groenlandei, aș dori să repet că ne aflăm aici pentru a găsi o soluție cu privire la temeiul juridic al propunerii. Pentru Comisie este foarte important să lucreze la conținut, deoarece o relație bună cu Groenlanda este o prioritate politică absolută pentru noi. Pot repeta că Comisia se află aici pentru a facilita și pentru a găsi un compromis cu Consiliul.
<SPEAKER ID="586" NAME="Luis Manuel Capoulas Santos" LANGUAGE="PT">
Domnule președinte, acordați-mi câteva secunde pentru a-mi exprima mulțumirile pentru comentariile făcute și apoi vom continua cu cele despre care trebuia să vorbesc. Știm că există aspecte minore ale acordurilor de parteneriat care trebuie corectate.
<P>
Am apreciat poziția doamnei comisar, inclusiv poziția sa personală cu privire la participarea deputaților în Parlamentul European și sper că această poziție personală va putea influența poziția instituțională a Comisiei astfel încât să realizăm obiectivul către care lucrăm.
<SPEAKER ID="587" NAME="João Ferreira">
raportor. - (PT) Domnule președinte, și eu aș dori să îmi exprim mulțumirile pentru comentariile pe care le-au făcut toți și pentru rezistența remarcabilă de care toată lumea încă mai dă dovadă la această oră. Trebuie să spun și că, referitor la comentariile făcute cu privire la raportul privind măsurile financiare, amendamentele pe care le propunem nu pun în pericol consensul obținut până acum în negocierile tripartite. Cred că este posibil să mergem puțin mai departe menținând acest consens și în această privință sunt recunoscător pentru comentariile care au fost făcute de o serie de deputați în sprijinul amendamentelor propuse.
<P>
Consider că, după cum au spus mai mulți deputați, neadoptarea acestor amendamente ar constitui o incoerență ininteligibilă cu privire la o parte din Uniunea Europeană care, pe de o parte dorește participare sporită în anumite domenii, cărora le atribuie o importanță tot mai mare, în timp ce de cealaltă parte se împotrivește alocării de fonduri necesare pentru a conștientiza de fapt această importanță tot mai mare.
<P>
În ceea ce privește raportul privind măsurile tehnice tranzitorii, aș dori să evidențiez - lucru care a fost făcut și pe durata a numeroase discursuri - amendamentul sprijinit de mine și de alți doi deputați care încearcă să elimine discriminarea negativă fără bază științifică și subliniez faptul că nu există o bază științifică care să justifice discriminarea negativă împotriva unor segmente ale flotei portugheze de mici dimensiuni care folosesc plase de încurcare. De-a lungul timpului, această flotă și-a demonstrat abilitatea de a folosi resursele în cauză, adică limba-de-mare și merluciul, într-un mod durabil. Întrucât nu există motive temeinice, științifice care să justifice această interzicere, aceasta nu ar fi trebuit să avanseze de la început, mai ales având în vedere consecințele negative economice și sociale semnificative pe care le implică.
<P>
Din aceleași motive, domnule președinte, aș dori să spun în concluzie că sprijinim și propunerile depuse de colegii noștri deputați irlandezi și scoțieni cu privire la același raport.
<SPEAKER ID="588" NAME="Estelle Grelier">
raportoare. - (DE) Domnule președinte, mă voi strădui să vorbesc mai rar - promit.
<P>
raportoare. - (FR) Domnule președinte, aș dori să le mulțumesc colegilor mei deputați pentru comentariile lor în general favorabile privind acest raport, care reprezintă un ecou al dezbaterilor ce au avut loc pe durata reuniunilor din Comisia pentru pescuit.
<P>
Împărtășesc punctul de vedere al doamnei comisar privind acceptarea amendamentului care specifică dimensiunea ochiurilor plaselor pentru caproide și respingerea tuturor cererilor specifice de modificare a anumitor măsuri tehnice, pe motiv că acestea nu sunt sprijinite de nicio evaluare a navelor și a ecosistemelor în cauză sau deoarece statele membre nu au trimis datele științifice necesare. Aceste măsuri sunt toate interconectate și nu au fost evaluate.
<P>
Aș dori să accentuez, după cum au făcut în această seară vorbitorii anteriori, urgența efectuării cât mai curând posibil de către Comisie a unei evaluări a măsurilor actuale și pe baza acestor evaluări să se elaboreze o nouă propunere care să poată fi tratată în același timp cu reforma politicii comune în domeniul pescuitului, mai degrabă decât după aceasta. Doream să vă atrag atenția asupra acestui aspect, doamnă comisar, și observ disponibilitatea dvs. de a grăbi redactarea propunerii.
<P>
În încheiere, trebuie să menționez încă o dată importanța muncii în comun dintre instituțiile UE și sectorul pescuitului cu privire la colectarea și partajarea de date științifice. Cred că aceasta este o bază necesară pentru o politică comună în domeniul pescuitului nouă, corectă și colaborativă care să aibă resurse suficiente - și acesta este un aspect important - și care să reconcilieze necesitățile economice și durabilitatea sectorului în interesul tuturor: al comunității de pescari, al consumatorilor și al cetățenilor.
<SPEAKER ID="590" NAME="Carmen Fraga Estévez" LANGUAGE="ES">
Domnule președinte, aș dori să îi mulțumesc în special doamnei comisar pentru răspunsul pe care l-a dat la întrebarea mea, spunând că ar fi pregătită să accepte schimbarea temeiului juridic și sper că și Consiliul va urma aceeași direcție stabilită de doamna comisar.
<P>
În orice caz, luam în considerare posibilitatea de a solicita trimiterea acestui raport înapoi în comisie înainte să ajungă la votul final, dar apoi m-am gândit mai bine la acest lucru și mi-am dat seama că nu ar face decât să întârzie și mai mult această propunere, care cred că este pozitivă pentru Groenlanda și pentru Uniunea Europeană și ar fi recomandat să nu fie întârziată și mai mult.
<P>
Oricum ar fi, sper că Consiliul va accepta intențiile Comisiei pentru pescuit, care sunt pe deplin justificate, și sper că se va ajunge la o soluție, având în vedere că singura problemă este temeiul juridic și nu conținutul.
<P>
Mă bucur oricum că am obținut acest rezultat; mai mult, avem mereu posibilitatea de a merge la Curtea de Justiție dacă vedem că este recomandabil să continuăm cu această chestiune. Oricum, mâine vom da dovadă de bunăvoință emițând un aviz și sper că Consiliul va răspunde și va considera, după cum am spus, că aceasta este prima lectură în Parlament.
<P>
Prin urmare, mulțumesc doamnei comisar pentru disponibilitatea de a coopera în mod direct cu privire la această chestiune și mulțumesc tuturor colegilor mei care au lucrat la și au sprijinit acest raport. Tot ce ne mai rămâne este să sperăm că Consiliul va adera la intențiile noastre, care sunt justificate, după cum am spus, și sprijinite nu numai de Comisia pentru afaceri juridice, ci și de serviciile juridice ale Parlamentului European.
<SPEAKER ID="591" NAME="Președinte">
Dezbaterea în comun a celor patru rapoarte referitoare la chestiunea pescuitului a fost încheiată.
<P>
Votarea tuturor celor patru rapoarte va avea loc la 6 aprilie, ora 12.00.
<P>
Declarații scrise (articolul 149 din Regulamentul de procedură)
<SPEAKER ID="591" NAME="Jim Higgins" AFFILIATION="PPE">
în scris. - În ceea ce privește raportul Grelier, am votat împotriva grupului meu referitor la patru amendamente - amendamentul 4, amendamentul 5CP, amendamentul 6 și amendamentul 3. Sunt dezamăgit de faptul că amendamentele nu au fost acceptate. Cu toate acestea, am sprijinit până la urmă raportul pentru a asigura că industria irlandeză a caproidelor este protejată și că există certitudine juridică în această privință, în loc să aștept reforma completă din 2013.
<SPEAKER ID="591" NAME="Sirpa Pietikäinen" AFFILIATION="PPE">
în scris. - (FI) Reforma politicii comune în domeniul pescuitului a UE este una dintre cele mai importante sarcini ale acestui Parlament. După cum știm cu toții, politica UE în domeniul pescuitului face de mult obiectul unor critici intense și pe bună dreptate. Există o mulțime de probleme legate de pescuitul excesiv, pescuitul pe teritoriul țărilor în curs de dezvoltare și ajutorul de stat pentru industria pescuitului și acestea toate trebuie rezolvate repede.
<P>
Raportul doamnei Ferreira referitor la măsurile financiare comunitare pe care îl avem astăzi în față tratează probleme esențiale în ceea ce privește reforma politicii în domeniul pescuitului. Acestea sunt: colectarea de date, cercetarea, cooperarea internă, administrarea în materie de pescuit și sistemele de monitorizare ale politicii comune în domeniul pescuitului. Este, de asemenea, important să ne asigurăm că armonizarea politicii în domeniul pescuitului, în special cu politica de mediu și maritimă, este o prioritate importantă și acest lucru va necesita resurse.
<SPEAKER ID="591" NAME="Nuno Teixeira" AFFILIATION="PPE">
în scris. - (PT) Politica comună în domeniul pescuitului (PCP) grupează o serie de măsuri ale Uniunii Europene destinate să asigure durabilitatea și competitivitatea sectorului european al pescuitului. În cadrul reformării PCP, principalele priorități sunt eficientizarea acesteia pentru a asigura mai bine viabilitatea sporită a flotelor europene, conservarea stocurilor de pește, legătura cu politica maritimă și furnizarea de produse alimentare de calitate consumatorilor. Măsurile adoptate astăzi de Parlament, precum o revizuire a măsurilor tehnice și adaptarea legislației existente pentru a ține seama de datele științifice colectate se încadrează în această rubrică. Durabilitatea și competitivitatea sectorului ar trebui să fie echilibrate. Pescuitul este esențial pentru dezvoltarea economică și socială a comunităților de coastă, deoarece contribuie la stimularea regiunilor și promovează activitatea în sectoarele asociate. De exemplu, în regiunile cele mai îndepărtate ale Uniunii, care reprezintă cea mai vastă zonă economică exclusivă a Uniunii Europene, sectorul pescuitului joacă un rol fundamental în activitatea lor economică, având ca prioritate asigurarea durabilității și dezvoltării sectorului.

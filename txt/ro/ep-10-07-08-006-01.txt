<CHAPTER ID="006-01">
1. Acordul dintre Uniunea Europeană și Statele Unite ale Americii privind prelucrarea și transferul datelor de mesagerie financiară din Uniunea Europeană către Statele Unite ale Americii în cadrul Programului de urmărire a finanțărilor în scopuri teroriste (
<SPEAKER ID="146" NAME="Alexander Alvaro">
raportor. - (DE) Dle Președinte, colegii mei deputați vor înțelege probabil că, după ce Parlamentul European a respins acest acord în februarie, acum este necesar să precizăm că între timp, în colaborare cu Comisia, am reușit să aducem îmbunătățiri considerabile textului respectiv.
<P>
Aș dori să profit de această ocazie pentru a le mulțumi colegilor deputați din Grupul Partidului Popular European (Creștin Democrat), Grupul Alianței Progresiste a Socialiștilor și Democraților din Parlamentul European, Grupul Verzilor / Alianța Liberă Europeană și Grupul Confederal al Stângii Unite Europene - Stânga Verde Nordică, care au colaborat la acest text, pentru ajutorul oferit la elaborarea, în circumstanțe dificile, a unui acord care protejează atât dreptul cetățenilor noștri la intimitate, cât și dreptul lor la securitate. Aș dori să amintesc că aceasta a fost prima noastră ocazie de a însufleți Tratatul de la Lisabona, pentru ca acesta să nu fie doar un text lipsit de viață.
<P>
- După votare:
<SPEAKER ID="147" NAME="Președinte">
Aș dori să îi mulțumesc dlui Alvaro și să îl felicit, pe el și pe raportoarea anterioară, dna Hennis-Plasschaert, precum și pe toți colegii deputați care au lucrat atât de intens la acest acord. Vă mulţumesc foarte mult.
<SPEAKER ID="148" NAME="Rui Tavares" AFFILIATION="GUE/NGL">
Dle Președinte, vă atrag atenția asupra unui amendament la acest raport care solicită Consiliului și Comisiei să negocieze cu Parlamentul la numirea funcționarului UE care urmează să fie detașat la Washington pentru a controla extragerea de date. Aș dori să vă solicit să luați personal legătura cu Consiliul și Comisia cât mai curând pentru ca acest proces să beneficieze de supraveghere parlamentară corespunzătoare.
<SPEAKER ID="149" NAME="Președinte">
Vă mulțumesc că mi-ați amintit de acest aspect. Voi lua legătura cu cele două instituții în această privință.

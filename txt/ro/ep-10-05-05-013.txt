<CHAPTER ID="013">
Votare
<SPEAKER ID="019" NAME="Preşedinte">
Următorul punct pe ordinea de zi este votarea.
<P>
(Pentru rezultatul votului şi alte detalii: vă rugăm să consultaţi procesul-verbal)
<P>
Am primit o propunere pentru o schimbare în privinţa votării de astăzi: în urma reuniunii de ieri dintre Preşedintele Buzek şi prim-ministrul Zapatero, s-a convenit că trebuie iniţiat imediat un dialog la cel mai înalt nivel instituţional privind anumite aspecte procedurale referitoare la descărcarea de gestiune a Consiliului. Prin urmare, Preşedinţia propune ca votarea privind acest subiect să fie amânată până la următoarea perioadă de sesiune.
<SPEAKER ID="020" NAME="Martin Schulz" LANGUAGE="DE">
Dle preşedinte, şi eu am aflat despre întâlnirea dintre Preşedintele Buzek şi dl Zapatero. Bănuiesc că pe această temă privind descărcarea de gestiune a Consiliului, punctele de controversă între noi şi Consiliu au un asemenea caracter sensibil, încât este rezonabil să purtăm discuţii suplimentare. Ceea ce vom decide astăzi, şi anume amânarea descărcării de gestiune a Consiliului, are implicaţii serioase. Din acest motiv, am discutat acest lucru încă o dată în această dimineaţă, în cadrul grupului nostru şi s-a afirmat că, în cazul în care există o posibilitate ca întrebările deschise să primească răspunsuri satisfăcătoare pentru Parlament, ar trebui să profităm de această oportunitate. Acesta poate va reprezenta, de asemenea, un pas prin care Consiliul să creeze încredere: încredere nu numai în ceea ce priveşte descărcarea de gestiune, ci şi în alte domenii, de asemenea, şi prin urmare, suntem în măsură să acceptăm această propunere.
<SPEAKER ID="021" NAME="Bart Staes" LANGUAGE="NL">
Dle preşedinte, doamnelor şi domnilor, l-am ascultat pe dl Schulz. Eu deţin funcţia de vicepreşedinte al Comisiei pentru control bugetar şi m-am numărat printre deputaţii în Parlamentul European care au participat la negocierile informale cu Consiliul. Raportul la care se referă amânarea a obţinut o majoritate de 27 de voturi în cadrul Comisiei pentru control bugetar, cu 0 voturi împotrivă şi 0 abţineri, ceea ce înseamnă că a fost adoptat în unanimitate. Am purtat de două ori negocieri informale cu Consiliul pentru a ajunge la un acord. Consiliul a refuzat de fiecare dată să încheie un astfel de acord. Singurul motiv pentru care am putea amâna votarea ar fi dacă Consiliul şi-ar declara acum disponibilitatea să emită toate documentele pe care le solicităm.
<P>
Cea de a doua problemă este de natură legislativă. În conformitate cu Regulamentul de procedură şi cu Regulamentul financiar, descărcarea de gestiune trebuie acordată înainte de 15 mai a exerciţiului financiar n + 2. Vorbim despre bugetul pentru exerciţiul financiar 2008 şi astfel n + 2 = 15 mai 2010. Următoarea şedinţă plenară în afară de cea de mâine, are loc la 17 mai, aşadar, dacă nu vom vota acum, vom contrazice propriul nostru Regulament financiar, lucru care cred că ar fi o dovadă de gestionare extrem de precară.
<SPEAKER ID="022" NAME="Ryszard Czarnecki" LANGUAGE="PL">
Dle preşedinte, mă aflu acum în cel de-al şaselea an în Parlamentul European şi, deşi nu vreau să ţin prelegeri nimănui, bunele maniere cer ca, pentru această problemă-cheie, să solicităm opinia raportorului. Aş dori să reamintesc tuturor că Parlamentul nostru a acordat deja descărcarea de gestiune Consiliului în această legislatură, chiar în luna noiembrie a anului trecut pentru exerciţiul financiar 2007. Prin urmare, putem spune că din nou, Consiliul nu a prezentat documentele potrivite.
<P>
Personal, sunt uimit de faptul că, atunci când analizăm punerea în aplicare a bugetului pentru exerciţiul financiar 2008, primim documentele pentru anul 2007, lucru care este, prin urmare, deloc în conformitate cu aşteptările şi cerinţele noastre. Cu toate acestea, sunt cunoscut ca un om care face compromisuri şi aş dori să acord Consiliului o anumită şansă şi, de fapt, aceasta ar putea fi ultima şansă pentru Consiliu să pregătească toate documentele adecvate şi să abandoneze acordul tacit nefericit din anul 1970, prin care de facto nu ne permite nouă, potrivit Consiliului, să supraveghem acea instituţie.
<P>
Prin urmare, mă declar în favoarea unei excepţii şi a amânării votului pentru a acorda Consiliului câteva săptămâni în plus două sau şase şi apoi, în conformitate cu ceea ce dl Staes a afirmat, mă voi declara în favoarea unui vot imediat, cel mai târziu în iunie.
<SPEAKER ID="023" NAME="Preşedinte">
Următorul punct pe ordinea de zi este votarea.
<P>
(Pentru rezultatul votului şi alte detalii: vă rugăm să consultaţi procesul-verbal)

<CHAPTER ID="010">
Ordinea lucrărilor
<SPEAKER ID="014" NAME="Preşedinte">
A fost distribuită versiunea finală a proiectului de ordine de zi întocmit la 11 martie 2010 de Conferinţa preşedinţilor, în conformitate cu articolul 137 din Regulamentul de procedură.
<P>
Cu acordul grupurilor politice, aş dori să vă propun următoarele modificări:
<P>

<SPEAKER ID="015" NAME="Mario Borghezio" AFFILIATION="EFD">
(IT) Am vrut numai să îl informez pe Preşedinte - astfel cum am întreprins deja în scrisoare - că renumitul demograf, profesorul Bourcier de Carbon, a fost exclus pe nedrept ca expert, fără niciun motiv, de către comisia extraordinară care l-a descris ca fiind necorespunzător.
<P>
Cred că ne confruntăm cu o situaţie extrem de gravă, în care o persoană este exclusă din motive ideologice din funcţia de expert în una dintre comisiile Parlamentului European...
<P>
(Preşedintele l-a întrerupt pe vorbitor)
<SPEAKER ID="016" NAME="Preşedinte">
Dle Borghezio, aceasta nu este o solicitare de respectare a Regulamentului de procedură, deoarece este vorba despre o şedinţă plenară. Vă rog să ridicaţi astfel de aspecte în cadrul reuniunilor în comisie când acest aspect poate fi analizat, însă, în şedinţă plenară, solicitările de respectare a Regulamentului de procedură trebuie să se refere la activitatea noastră din plen, nu la activitatea din cadrul comisiilor.
<SPEAKER ID="017" NAME="William" AFFILIATION="The Earl of) Dartmouth  (EFD">
Dle Preşedinte, la 11 martie, în cadrul dezbaterii referitoare la politica privind Arctica, deşi mai aveam la dispoziţie un sfert din timpul alocat, microfonul meu a fost oprit de deputatul ALDE/Democrat Liberal care prezida şedinţa. Această situaţie este aproape fără precedent.
<P>
Dle Preşedinte, v-am trimis deja o scrisoare - la care nu am primit încă răspuns - şi aş dori să vă întreb conform cărei norme a fost oprit microfonul şi de ce a fost relevant ca această normă să fie aplicată. Pur şi simplu, făceam comentarii politice legitime - şi, într-adevăr, valabile - cu care preşedintele din partea ALDE nu a fost de acord. Din acest motiv a fost oprit microfonul. Dacă Parlamentul European cenzurează comentariile politice, acesta încetează să fie un parlament.
<SPEAKER ID="018" NAME="Preşedinte">
Vicepreşedintele Parlamentului care conducea procedurile în acel moment a aplicat în mod corect procedura aferentă articolului 20 alineatul (2) din Regulamentul de procedură. Voi răspunde în scris la scrisoarea pe care mi-aţi adresat-o.
<P>

<P>
Joi
<P>
Grupul Partidului Popular European (Creştin-Democrat) a solicitat amânarea votului asupra propunerii de rezoluţie înaintată de Conferinţa preşedinţilor referitoare la tranziţia către Tratatul de la Lisabona până la următoarea sesiune, din cauza unor proceduri legislative interinstituţionale în aşteptare. Aşadar, este vorba de amânarea votului.
<SPEAKER ID="019" NAME="József Szájer" AFFILIATION="PPE">
Dle Preşedinte, am solicitat amânarea votului asupra acestei propuneri în interesul acestui Parlament. Iniţial, am fost de acord să fie introdus în ordinea de zi presupunând că totul este în ordine. Cu toate acestea, a fost o procedură rapidă şi, între timp, am aflat că nu toate comisiile au fost consultate în mod corespunzător cu privire la această problemă. Este o propunere prezentată de Grupul PPE, însă anumite comisii doresc mai mult timp pentru această problemă importantă şi complicată, chiar dacă este urgentă. Prin urmare, solicităm ca votul asupra acestei probleme să fie amânat.

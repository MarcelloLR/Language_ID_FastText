<CHAPTER ID="009">
Votare (continuare) 
<SPEAKER ID="181" NAME="Nicole Sinclaire" AFFILIATION="NI">
Dle președinte, odată cu urările mele cele mai sincere pentru dl Farinas, pe care îl felicit pentru premiul său, aș reaminti Parlamentului că, în urmă cu un an, au fost prezenți aici reprezentanții organizației Memorial, care și-au meritat și ei din plin premiul. De atunci, doi dintre aceștia au fost arestați și, cu toate acestea, Rusia a fost răsplătită cu organizarea unui prestigios turneu de fotbal - Campionatul Mondial - din anul 2018, în detrimentul a cinci țări membre UE.
<P>
De ce nu și-a exprimat Parlamentul European preocuparea? Dacă acest premiu înseamnă ceva, trebuie să vă ridicați împotriva acestor abuzuri contra drepturilor omului.

<CHAPTER ID="002">
Declaraţiile Preşedinţiei
<SPEAKER ID="006" NAME="Preşedintele">
Cu mai bine de 14 zile în urmă, am participat la ceremoniile de la Westerplatte, organizate pentru a comemora şaptezeci de ani de la izbucnirea celui de-al Doilea Război Mondial. Acest război a aruncat Europa în teroare, a făcut milioane de victime şi ne-a divizat continentul pentru aproape o jumătate de secol. Nu ar trebui să uităm niciodată că războiul şi violenţa s-ar putea reîntoarce în această Europă a noastră.
<P>

<P>
Trebuie să menţionez un alt act de violenţă înregistrat vara aceasta. Doi ofiţeri ai Gărzii Civile spaniole au fost ucişi de ETA în timp ce se aflau la datorie.
<P>
Regret că trebuie să informez Parlamentul despre decesul domnului Ernest Gline, un fost membru belgian al acestui Parlament, care s-a stins din viaţă în data de 10 august, la vârsta de 78 de ani. Domnul Gline a fost membru al Parlamentului European în perioada 1968 - 1994. A fost şi preşedinte al Grupului Socialist în perioada 1979 - 1984.
<P>
Regret că trebuie să vă informez şi despre decesul domnului Christopher Prout, un fost membru britanic al acestui Parlament, care s-a stins din viaţă în data de 12 iulie, la vârsta de 67 de ani. Sir Christopher Prout, care a devenit ulterior Lord Kingsland, a fost membru al Parlamentului European în perioada 1979 - 1994. Domnia sa a fost preşedinte al Grupului European Democrat în perioada 1987 - 1994.
<P>
Înainte de a trece la discuţiile de pe ordinea de zi, vă invit să păstrăm împreună un moment de reculegere pentru cei care şi-au pierdut viaţa apărând Europa, precum şi pentru cei care au fost în serviciul acesteia întreaga lor viaţă, pentru a transforma Europa în ceea ce este ea acum.
<P>
(Membrii Parlamentului s-au ridicat şi au ţinut un minut de reculegere)

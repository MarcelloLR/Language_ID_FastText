<CHAPTER ID="006-12">
12. Agenda socială reînnoită (
<SPEAKER ID="201" NAME="Philip Bushill-Matthews">
în numele Grupului PPE-DE. - Doamnă preşedintă, foarte pe scurt, sper ca plenul să mă ierte pentru acest amendament oral la alineatul 14, în ultima clipă. Colegii mei poate că ştiu că este o chestiune delicată, iar pentru anumite limbi şi pentru anumite state membre, acest lucru generează dificultăţi. Este important să încercăm să obţinem un sprijin maxim pentru acest raport, la final.
<P>
Sugerez ca, în locul punctului 14 astfel cum este redactat, să înlocuim întregul punct cu unul care a fost deja aprobat de plen. Acesta a fost punctul 23 din Rezoluţia Parlamentului European din 11 martie 2009 referitoare la contribuţia la Consiliul European din primăvara anului 2009 în legătură cu Strategia de la Lisabona şi care acoperă exact acelaşi domeniu. Îi voi da citire; conţine doar câteva propoziţii:
<P>
"constată că unele state membre au introdus conceptul de salariu minim; sugerează faptul că şi celelalte state membre ar putea beneficia din analiza experienţei acestora; invită statele membre să protejeze precondiţiile referitoare la participarea socială şi economică a tuturor şi, mai ales, să ofere reglementări privind aspectele de tipul salariului minim sau alte aranjamente legale obligatorii sau acorduri colective, în conformitate cu tradiţiile naţionale care permit lucrătorilor cu normă întreagă să aibă un venit din care să trăiască decent”;-
<P>
După cum am spus, acest punct a fost aprobat de grupurile politice în trecut. Îmi cer scuze pentru că îl depun acum. Raportorul nu are nimic împotrivă şi sper că Parlamentul va permite cel puţin depunerea amendamentului oral.
<SPEAKER ID="203" NAME="Jan Andersson" AFFILIATION="PSE">
(SV) Vă mulţumesc foarte mult. Aş dori să menţionez ceva, foarte pe scurt, cu privire la traducerea suedeză. La punctele 13 şi 36, "venit minim” a fost tradus prin cuvântul suedez "minimilön”, adică "salariu minim”. Ar trebui să fie "minimiinkomst ”. Există o diferenţă între "minimiinkomst” şi "minimilön” şi este o greşeală de traducere în limba suedeză la punctele 13 şi 36.

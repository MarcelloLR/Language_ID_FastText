<CHAPTER ID="009-19">
19. Ordinul european de protecție (
<SPEAKER ID="153" NAME="Teresa Jiménez-Becerril Barrio" LANGUAGE="ES">
Dle președinte, am cerut să iau cuvântul pentru a vă reaminti importanța votului de astăzi, cu scopul de a transmite un mesaj clar Consiliului, destinat țărilor care încă nu s-au dotat cu măsuri de securitate în acest domeniu. Consider că avem astăzi ocazia de a apăra victimele și de a garanta că acestea pot trăi fără teamă și în libertate. Este foarte important acest lucru, nu numai pentru femei, ci și pentru bărbați, pentru copii, pentru victimele terorismului, ale criminalității organizate, ale traficului de femei și pentru victime în general.
<SPEAKER ID="154" NAME="Carmen Romero López" LANGUAGE="ES">
Dle președinte, sunt două raportoare pentru acest raport. Vreau doar să le amintesc miniștrilor liberali ai Uniunii Europene că, în acest moment, este foarte important, de asemenea, ca acest raport să fie aprobat, pentru a sprijini drepturile fundamentale ale femeilor. Stă în puterea unui ministru liberal, dar și a altor guverne care nu au subscris acestuia până în acest moment. Vom vedea dacă acestea vor susține acum această inițiativă.

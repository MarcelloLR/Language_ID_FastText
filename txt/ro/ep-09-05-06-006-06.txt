<CHAPTER ID="006-06">
6. Îmbunătăţirea securităţii şi a sănătăţii la locul de muncă în cazul lucrătoarelor gravide, care au născut de curând sau care alăptează (
<SPEAKER ID="175" NAME="Edite Estrela" LANGUAGE="PT">
Doamnă preşedintă, aş dori să solicit serviciilor să ţină cont de faptul că versiunea în limba portugheză este cea originală pentru toate amendamentele.
<P>
În al doilea rând, aş dori să solicit modificarea ordinii de votare, precum şi supunerea la vot a amendamentului 43 de la comisie înaintea amendamentului 83, pe motiv de coerenţă.
<P>
În cele din urmă, aş dori să subliniez faptul că această directivă pe care urmează să o modificăm este veche de 17 ani şi este în mod clar depăşită. Directiva revizuită nu va intra în vigoare înainte de sfârşitul viitoarei legislaturi. Cu alte cuvinte, legiferăm pentru viitor, nu pentru prezent.
<P>
În mod special, legiferăm pentru binele cetăţenilor, oferindu-le mai multe motive de a vota în alegerile din iunie.
<P>
Prin urmare, voi încheia solicitându-le colegilor mei deputaţi să-mi susţină raportul.
<SPEAKER ID="176" NAME="Astrid Lulling">
în numele Grupului PPE-DE. - (FR) Doamnă preşedintă, după cum se prezintă situaţia actuală, sunt 89 de amendamente la acest raport. Este complet haotic, iar votarea la care urmează să participăm nu ne va permite să susţinem o dezbatere cu adevărat obiectivă cu Consiliul şi Comisia. Aceste 89 de amendamente sunt în total dezacord unele cu altele. Propun să retrimitem raportul la comisie deoarece, aşa cum spunea dna Estrela, avem suficient timp să facem acest lucru.
<P>
(Aplauze puternice)
<SPEAKER ID="177" NAME="Preşedinta">
Doamnă Lulling, vă rog să îmi confirmaţi dacă faceţi sau nu această cerere în numele grupului politic din care faceţi parte.
<SPEAKER ID="178" NAME="Astrid Lulling">
în numele Grupului PPE-DE. - Da, doamnă preşedintă, nu fac niciodată ceva altfel decât în numele grupului meu politic!
<P>
(Râsete şi aplauze)
<SPEAKER ID="179" NAME="Edite Estrela" AFFILIATION="PSE">
(PT) Doamnă preşedintă, nu are sens să retrimitem acest raport sau această propunere la comisie, deoarece a fost discutat cu toate grupurile. Se presupune că este susţinut de o majoritate a acestui Parlament. De asemenea, a fost discutat cu Comisia şi Consiliul.
<P>
Evident, oamenii au opinii diferite. Ştim că, din păcate, Consiliul, sub Preşedinţia cehă, a adoptat o atitudine conservatoare cu privire la promovarea egalităţii de şanse între bărbaţi şi femei.
<P>
Prin urmare, solicit Parlamentului să voteze în favoarea propunerilor şi să îmi susţină raportul, deoarece acesta le va oferi cetăţenilor mai multe motive de a participa la votul pentru alegerile europene.

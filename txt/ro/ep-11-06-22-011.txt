<CHAPTER ID="011">
Ordinea lucrărilor
<SPEAKER ID="015" NAME="Președinte">
Dna Oomen-Ruijten a solicitat să ia cuvântul.
<SPEAKER ID="016" NAME="Ria Oomen-Ruijten">
în numele Grupului PPE. - (NL) Dle președinte, am discutat despre Rusia în ultima noastră perioadă de sesiune. La acel moment, am trimis mesaje președintelui Comisiei și președintelui în exercițiu al Consiliului, spunându-le să discute despre alegerile din Rusia. Am fost informați acum că unui partid din Rusia i-a fost refuzată înscrierea. Pe de altă parte, OSCE ne-a informat că a autorizat trimiterea de observatori pentru supravegherea alegerilor. Ne-am dori să primim o declarație privind situația din Rusia în cel mai scurt timp posibil. De asemenea, ne-am dori o dezbatere pe această temă. Cred că acest lucru ar fi adecvat.
<SPEAKER ID="017" NAME="Hannes Swoboda">
în numele Grupului S&D. - (DE) Dle președinte, aș dori să susțin această propunere. Cu toate acestea, este la latitudinea Conferinței președinților, ca semn al voinței politice, să ne permită, de asemenea, să avem o scurtă expunere și o dezbatere privind această chestiune în perioada de sesiune din iulie, când și Înaltul Reprezentant va fi aici.
<SPEAKER ID="018" NAME="Președinte">
Nu avem o dezbatere acum. Luăm în considerare această solicitare și o vom transmite organismelor competente.
<P>
Trecem acum la ordinea lucrărilor.
<P>
A fost distribuită versiunea finală a proiectului de ordine de zi întocmit de Conferința președinților în cadrul reuniunii sale din data de 9 iunie 2011, în conformitate cu articolele 137 și 138 din Regulamentul de procedură.
<P>
În urma consultării cu grupurile politice, aș dori să prezint Camerei următoarele amendamente propuse pentru versiunea finală a proiectului de ordine de zi:
<P>
Joi, 23 iunie 2011
<P>
1. Votul asupra raportului elaborat de dl Kastler referitor la Anul european al îmbătrânirii active (2012) se amână pentru perioada de sesiune din iulie.
<P>
2. Raportul elaborat de dl Tatarella referitor la tractoarele introduse pe piață în cadrul mecanismului de flexibilitate va fi supus direct la vot.
<P>
Termenul de depunere a amendamentelor este astăzi, ora 16.00.
<P>
Există vreun comentariu?
<P>
Nu există comentarii, deci aceste amendamente sunt acceptate.
<P>
În plus, au fost solicitate următoarele modificări:
<P>
Grupul Verzilor/Alianța Liberă Europeană a solicitat ca astăzi, miercuri, 22 iunie 2011, dezbaterea privind guvernanța economică să se desfășoare imediat după dezbaterea referitoare la pregătirea reuniunii Consiliului European și înainte de raportul Dess referitor la politica agricolă comună.
<P>
(Amendamentul a fost respins)
<P>
Vom trece acum la ordinea lucrărilor pentru joi. Grupul Confederal al Stângii Unite Europene/Stânga Verde Nordică a solicitat amânarea pentru o perioadă de sesiune ulterioară a votului privind rapoartele incluse în dezbaterea comună referitoare la guvernanța economică [Ferreira, Feio, Ford, Goulard, Wortmann-Kool și Haglund.
<P>
Dl Klute are cuvântul pentru a prezenta solicitarea.
<SPEAKER ID="019" NAME="Jürgen Klute" LANGUAGE="DE">
Dle președinte, aș dori să propun să amânăm dezbaterea și votul privind guvernanța economică pentru perioada de sesiune din iulie. Motivele pentru care dorim acest lucru sunt destul de simple. Consiliul Ecofin s-a reunit luni și, încă o dată, a formulat amendamente la compromisurile care au fost negociate. În calitate de deputați în Parlamentul European nu am avut suficient timp pentru a le analiza în mod adecvat. Nici traducerile necesare nu au fost disponibile. Considerăm acest lucru drept o presiune inacceptabilă exercitată de către Consiliu și v-aș ruga în calitate de colegi deputați să rezistați acestei presiuni și să votați în favoarea propunerii de amânare a dezbaterii și a votului.
<SPEAKER ID="020" NAME="Corien Wortmann-Kool">
în numele Grupului PPE. - Dle președinte, Europa are nevoie urgent de o bază solidă pentru moneda euro. Discutăm despre acest pachet de mai multe luni și acum suntem 98 % de acord cu Consiliul. Ne-am dori să votăm mâine astfel încât Parlamentul să își poată exprima opiniile printr-un vot în plenară. Negocierile ulterioare cu Consiliul sunt necesare pentru a putea să ajungem la un acord final înainte de începerea verii, în vederea obținerii unei baze solide pentru moneda euro.
<SPEAKER ID="021" NAME="Ilda Figueiredo" LANGUAGE="PT">
Dle președinte, luăm în considerare un pachet căruia în ultimul moment i s-au adus modificări de către Consiliul Afacerilor Economice și Financiare, care nu au fost încă traduse în diverse limbi. În primul rând, există o singură versiune - cel puțin, am avut acces doar la o versiune în limba engleză - care nu ne-a oferit o imagine exactă a celor întâmplate. A doua problemă este că faptele implicate au o importanță vitală, iar consecințele sunt foarte grave pentru țările și popoarele noastre, nu în ultimul rând având în vedere situațiile cu care ne confruntăm aici, în Uniunea Europeană, de exemplu în Grecia, Irlanda și, după cum se anunță, în Portugalia. Prin urmare, credem că este necesară o abordare mult mai atentă a acestor aspecte. De aceea, insistăm asupra necesității de a amâna votul până în luna iulie.
<SPEAKER ID="022" NAME="Președinte">
Solicitarea este respinsă.
<P>

<P>
Prin urmare, ordinea lucrărilor este adoptată.

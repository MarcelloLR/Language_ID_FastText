<CHAPTER ID="011">
Violenţa în Republica Democrată Congo (dezbatere) 
<SPEAKER ID="219" NAME="Preşedinte">
Următorul punct este reprezentat de declaraţiile Consiliului şi Comisiei privind violenţa din Republica Democrată Congo.
<SPEAKER ID="220" NAME="Cecilia Malmström" LANGUAGE="SV">
Dle preşedinte, Preşedinţia acordă o mare importanţă dezbaterii, împreună cu Parlamentul European, a situaţiei foarte problematice din Republica Democrată Congo. Încălcarea drepturilor omului şi, în special, violenţa intensificată legată de gen şi de sex sunt o mare problemă. Este momentul pentru o dezbatere despre situaţia din această ţară, în special având în vedere recentul raport al ONU. Raportul grupului de experţi ONU accentuează faptul că numărul de grupuri armate active din ţară sunt sprijinite de o reţea bine organizată care este are bazele parţial în Uniunea Europeană.
<P>
Nu trebuie să vă reamintesc angajamentul pe termen lung al UE în Republica Democrată Congo şi în întreaga Regiune a Marilor Lacuri Africane. UE a depus eforturi mari pentru a realiza pacea şi stabilitatea în ţară. Este important ca acest angajament să continuate, atât în termeni politici, cât şi în ceea ce priveşte dezvoltarea. Sunt sigură că, mai târziu, Comisia va spune mai multe despre acest aspect.
<P>
Acest sprijin s-a manifestat în diferite moduri, incluzând numirea primului Reprezentant Special al UE în regiune, în 1994. Au fost folosite atât instrumente militare, cât şi civile, din cadrul PESA. Avem Operaţiunea Artemis în provincia Ituri, desfăşurarea temporară EUFOR în perioada până la alegerile din 2006, cât şi EUSEC RD Congo pentru reforma forţelor de apărare şi EUPOL RD Congo pentru reforma poliţiei. Ţinând cont de toate acestea, au avut loc dezvoltări, atât pozitive, cât şi negative. Relaţiile diplomatice dintre Republica Democrată Congo şi Rwanda au fost restabilite. Acest lucru trebuie să fie salutat. În 2008 şi 2009 au fost semnate acorduri de pace cu majoritatea grupurilor armate din partea de est a ţării. În prezent, acestea trebuie să fie puse în aplicare.
<P>
Situaţia este instabilă din multe puncte de vedere. Multe grupuri armate din est sunt în proces de a fi integrate în armată şi o oarecare incertitudine străbate această activitate de integrare. Operaţiunile militare continuă împotriva altor grupuri armate, incluzând FDLR şi Lord's Resistance Army (Armata de rezistenţă a lui Dumnezeu). Aceste grupuri sunt direct responsabile de atacuri împotriva civililor şi de uriaşa suferinţă umană. În acelaşi timp, grupuri armate reapar în alte părţi ale ţării. Partea de est a ţării rămâne o zonă în care dreptul internaţional şi drepturile omului sunt încălcate. Există niveluri mari ale crimei, acte de violenţă şi atacuri sexuale. Aceste crime se răspândesc în întreaga ţară la o scară alarmantă, în ciuda anunţului preşedintelui Kabila despre o aşa-zisă politică de toleranţă zero.
<P>
Exploatarea ilegală a resurselor naturale este o problemă majoră suplimentară. Este important ca depozitele bogate de minerale să fie sub control naţional legal, atât ca sursă de venituri foarte necesară pentru stat, cât şi pentru elimina sprijinul economic al grupurilor armate ilegale. De asemenea, Consiliul este preocupat de activitatea de pregătire şi acordurile pentru alegerile locale planificate. Problemele de gestionare, transparenţa insuficientă şi încălcările drepturilor cetăţenilor şi ale drepturilor politice reprezintă obstacole grave pentru procesul de democratizare.
<P>
Din moment ce există multe probleme semnificative care constituie încă motive de îngrijorare profundă, Consiliul a adoptat o poziţie dură în privinţa crimelor grave care încalcă dreptul internaţional şi a drepturile omului în Kivu de Nord şi Kivu de Sud. Recent, Consiliul a condamnat aceste acte în concluziile sale şi a subliniat faptul că guvernul Republicii Democrate Congo trebuie să garanteze că toţi cei responsabili sunt aduşi în faţa justiţiei.
<P>
UE este angajată ferm să sprijine în continuare realizarea păcii, a stabilităţii şi a dezvoltării pentru populaţia acestei ţări. În această privinţă, reforma sectorului de securitate este crucială pentru stabilizarea ţării. Toţi jucătorii din acest sector, inclusiv autorităţile congoleze, trebuie să se străduiască să garanteze că interesul comun în reforma sectorului de securitate este cu adevărat protejată. De asemenea, trebuie să încurajăm îmbunătăţirile specifice în relaţiile regionale prin parteneriate mai ferme politice şi economice între ţările din regiune.
<P>
Pot să vă asigur că Uniunea Europeană şi Consiliul îşi vor respecta angajamentul faţă de Republica Democrată Congo şi sunt preocupate de viitorul său. Vom continua angajamentul de amploare în această ţară şi vom continua să vorbim clar ori de câte ori dreptul internaţional şi drepturile omului sunt încălcate. În această privinţă, suntem foarte recunoscători pentru rolul constructiv şi persistent jucat de către Parlamentul European şi aştept cu nerăbdare să aud părerile dvs. în cadrul acestei dezbateri.
<SPEAKER ID="221" NAME="Karel De Gucht" LANGUAGE="FR">
Dle preşedinte, doamnelor şi domnilor, cu un an în urmă, situaţia din Goma, un oraş asediat de trupele CNDP conduse de Laurent Nkunda, a fost principala preocupare a autorităţilor congoleze şi a comunităţii internaţionale.
<P>
S-au depus toate eforturile pentru a preveni ce este mai rău. Promovarea unui acord politic, în primul rând între RDC (Republica Democrată Congo) şi Rwanda şi, apoi, între guvernul congolez, CNDP şi alte grupuri armate a făcut posibilă, pe termen scurt, dezamorsarea bombei cu ceas a violenţei, cu toate că potenţialul său de destabilizare rămâne intact în prezent. Rămâne intact deoarece cauzele care îl determină au fost abordate superficial şi pe termen scurt, din motive pur politice. Confruntându-se doar cu soluţii puţine, comunitatea internaţională a optat pentru cea mai puţin gravă; aceasta nu este o critică, ci doar un fapt evident, o observaţie.
<P>
Comunitatea internaţională şi Uniunea Europeană nu au putut să ia decizia de a desfăşura o forţă de protecţie. Întăririle pentru forţele MONUC, pe care le-am solicitat de mai mult de un an sunt, abia încep să sosească. Recentul raport al grupului de experţi independenţi al Organizaţiei Naţiunilor Unite şi cel al organizaţiei Human Rights Watch oferă un raport condamnabil al situaţiei actuale care nu poate fi ignorat sau trecut sub tăcere.
<P>
Este momentul acum să abordăm aceste cauze şi să venim cu soluţii de durată. Realizarea acestui lucru va necesita cooperarea tuturor - în primul rând, cooperarea guvernelor congolez şi ruandez şi, în al doilea rând, cooperarea MONUC, a Organizaţiei Naţiunilor Unite, a restului comunităţii internaţionale şi a Uniunii Europene.
<P>
Nu există nicio îndoială că apropierea politică şi diplomatică dintre Rwanda şi RDC poate fi benefică în ceea ce priveşte crearea stabilităţii în regiune şi, dacă dorinţa există de ambele părţi, poate ajuta la restabilirea unei situaţii de coexistenţă paşnică şi cooperare profitabilă între cele două ţări, în cadrul unei Comunităţii Economice revitalizate a Ţărilor din regiunea Marilor Lacuri.
<P>
Cu toate acestea, acesta este doar începutul a ceea ce rămâne o călătorie lungă şi problematică. Chestiunea FDLR este centrul problemei, cum sunt toate seturile asociate de probleme pe care le cauzează şi care complică situaţia: exploatarea ilegală a resurselor naturale; lipsa protecţiei minorităţilor; impunitatea într-o zonă extinsă unde, statul fiind absent, autorităţile publice nu numai că nu sunt capabile să controleze teritoriul, dar includ reprezentanţi care adesea sunt parte a problemei.
<P>
Acordul Rwanda-RDC a însemnat că CNDP şi solicitările inacceptabile ale lui Laurent Nkunda au fost temporar aduse sub control. Consecinţa acordului a fost, pur şi simplu, înlocuirea lui Laurent Nkunda cu Bosco Ntaganda, care este mult mai uşor de influenţat şi mai dornic să ajungă la orice compromis în schimbul imunităţii, ceea ce încalcă toate prevederile internaţionale referitoare la crime împotriva umanităţii şi pe care nici Rwanda, nici RDC nu are dreptul sau nu poate să i-o acorde.
<P>
Până acum, integrarea rapidă a CNDP într-o astfel de armată ineficientă şi total haotică ca FARDC; obţinerea, de către Bosco Ntaganda, a unei puteri autonome sporite rezultate din punerea în aplicare a unui canal de comandă paralel în cadrul FARDC, pentru care plata neregulată a soldaţilor şi absenţa oricărei forme de disciplină sau ierarhie oferă teren fertil; sprijinul MONUC insuficient controlat şi cuantificat pentru operaţiunile militare împotriva FDLR; şi răspunsul inexistent la solicitările minorităţilor rwandofone sunt factori care sunt de natură să creeze chiar probleme mai grave decât cele cu care ne-am confruntat în urmă cu un an - probleme pe care nici Rwanda, nici RDC nu le vor mai putea gestiona.
<P>
Situaţia abia s-a îmbunătăţit în acest context: criza umanitară continuă fără niciun semn evident de îmbunătăţire, la fel şi încălcările drepturilor omului, tendinţa revoltătoare spre violenţă, într-adevăr de atrocităţi sexuale, impunitatea pentru tot felul de infracţiuni şi jefuirea resurselor naturale. Este nevoie doar de lecturarea rapoartelor Organizaţiei Naţiunilor Unite şi a Human Rights Watch pe care le-am menţionat pentru a înţelege dimensiunea acestei tragedii nesfârşite. Este clar că acţiunile menite să împiedice FDLR din a face rău trebuie să continue, dar nu cu orice preţ, nu fără a face în primul rând tot ce trebuie pentru a minimiza riscurile pe care presiunea militară le atrage după sine pentru civilii inofensivi.
<P>
Acest lucru necesită o planificare mai bună, redefinirea priorităţilor şi o protecţie mai mare a populaţiilor de către MONUC, care este principala sarcină stipulată în mandatul său. Condiţiile în care MONUC poate funcţiona trebuie, de asemenea, să fie clare şi precise. Aceasta nu este o solicitare de retragere sau neimplicare a MONUC. O retragere rapidă a MONUC ar fi dezastruoasă, pentru că ar crea un gol chiar mai mare: evenimentele recente din regiunea Ecuatorului, care sunt, în esenţă, încă un simptom al bolii congoleze, demonstrează acest lucru.
<P>
În mod clar, este importantă oprirea complicităţii politice şi economice de care FDLR continuă să beneficieze în regiune şi oriunde în lume, inclusiv în statele noastre membre. Campania FDLR nu este o campanie politică, ci un act criminal la care populaţia congoleză este principala victimă, şi în acest mod trebuie tratată campania şi toţi cei care sunt direct sau indirect asociaţi cu aceasta. Din acest motiv este necesară o atitudine mai fermă împotriva tuturor formelor de trafic. În acelaşi timp, în afară de procesul de dezarmare, demobilizare, repatriere, reintegrare şi restabilire (DDRRR), autorităţile rwandeze şi congoleze trebuie să fie mai perceptive cu privire la indivizii care nu sunt neapărat criminali.
<P>
Acestea fiind spuse, soluţia pentru o mare parte a problemei trebuie găsită şi în RDC. Desigur, mă gândesc la originile locale ale conflictului. În această privinţă, acordurile din 23 martie trebuie aplicate în totalitate, altfel, mai devreme sau mai târziu, vom vedea cum frustrările populaţiilor locale se vor impune. Este absolut esenţial, dacă dorim ca eforturile de stabilizare şi dorinţa de revitalizare a activităţii economice în Kivus să reuşească. În acel moment, comunitatea internaţională va avea un rol de jucat.
<P>
Cu toate acestea, în afară de Kivus, mă gândesc, de asemenea, la haosul prin care trece RDC de aproape 20 de ani. Este o ţară în care, practic, totul trebuie reconstruit, începând cu statul, a cărui absenţă se află în centrul tuturor problemelor.
<P>
Pentru a îndeplini această sarcină, anumite elemente sunt cruciale. În primul rând, democraţia trebuie consolidată. Desigur, mă gândesc la alegerile locale, legislative şi prezidenţiale anunţate pentru 2011. Alegerile sunt un element de democraţie, dar nu trebuie să uităm necesitatea continuării sprijinirii instituţiilor şi forţelor politice într-o relaţie dialectică cu opoziţia. Fără acest lucru, nu am funcţiona într-un sistem politic cu adevărat deschis.
<P>
Al doilea element este, fără îndoială, nevoia de a consolida buna guvernare. Deşi este adevărat că, având în vedere amploarea problemelor sale, RDC nu poate face totul imediat, acesta trebuie să demonstreze clar o voinţă politică solidă, dacă doreşte să aibă vreo şansă de reuşită. Parlamentul a ridicat problema impunităţii. Acesta este un exemplu bun, deoarece este o chestiune de voinţă politică şi, de asemenea, stă la baza întregii activităţi de afirmare a statului de drept. Problema este că lucrurile nu pot fi făcute în izolare. Statul de drept, de asemenea, necesită o reformă a sectorului de securitate şi un progres real în termeni de guvernare economică.
<P>
Amploarea provocărilor implică necesitatea unor politici pe termen lung. Totuşi, acest lucru nu trebuie să fie o scuză pentru orice lipsă de acţiune imediată. Mă gândesc, în special, la problemele de violenţă sexuală şi la drepturile omului, pe care Parlamentul le-a evidenţiat. Voinţa politică poate juca un rol crucial aici şi, în această privinţă, trebuie să salutăm angajamentul făcut de preşedintele Kabila în sensul adoptării unei abordări de toleranţă zero. Această abordare trebuie să fie aplicată în prezent.
<P>
Comisia, care, apropo, este pregătită să muncească foarte mult în acest domeniu (sprijinirea sistemului juridic, ajutorarea victimelor), este pregătită să continue să sprijine RDC. În acest sens, mi-am exprimat şi dorinţa referitoare la o cooperare mai strânsă, în practică, între Curtea Penală Internaţională şi Comisie cu privire la lupta împotriva violenţei sexuale.
<P>
Un sistem democratic consolidat, buna guvernare şi voinţă politică: acestea sunt elementele-cheie pe care am dori să ne construim parteneriatul, ca parteneri egali cu RDC.
<SPEAKER ID="222" NAME="Filip Kaczmarek" LANGUAGE="PL">
Dle preşedinte, practic, fiecare jurnalist care scrie despre Africa ar dori să fie următorul Joseph Conrad. Din acest motiv, jurnaliştii se concentrează de cele mai multe ori pe aspecte nefavorabile, deoarece caută inima întunericului.
<P>
Cu toate acestea, Congo nu pare să fie o inimă a întunericului. Poate fi o ţară normală. Sunt ţări normale în Africa, unde resursele naturale bogate servesc binelui poporului, autorităţile publice au grijă de bunul comun, copiii merg la şcoală şi sexul este asociat cu dragostea şi nu cu violul şi violenţa. Sunt sigur că, în Kivu şi tot Congo, cheia succesului este calitatea guvernării. Fără o guvernare democrată, justă, onestă şi eficientă, pacea şi justiţia nu se pot realiza. Fără o guvernare responsabilă, bogăţiile ţării servesc doar câtorva oameni, liderii au grijă de ei înşişi, şcolile sunt goale şi violenţa devine o parte a vieţii de zi cu zi.
<P>
Îmi amintesc optimismul din 2006. Eu, personal, am fost observator în timpul alegerilor, şi am fost cu toţii mulţumiţi, deoarece, după o pauză de 40 de ani, au avut loc alegeri democratice în această ţară mare şi importantă. Cu toate acestea, optimismul nostru s-a dovedit a fi prematur. Nu este greu să întrebăm de ce s-a întâmplat acest lucru şi de ce alegerile nu au dus la o viaţă mai bună în Congo. În opinia mea, este o chestiune financiară, aşa cum au spus dna Malmström şi dl De Gucht. Au vorbit despre folosirea ilegală a resurselor şi despre modul în care acestea sunt folosite pentru finanţarea armelor, care servesc la continuarea şi escaladarea conflictului. Dacă putem să oprim acest lucru, vom fi mai aproape de scopul nostru.
<SPEAKER ID="223" NAME="Michael Cashman">
în numele Grupului S&D. - Dle preşedinte, îi mulţumesc dlui comisar pentru declaraţia sa, care mă linişteşte.
<P>
Pot să spun, dle comisar, că sunt de acord cu dvs. pe deplin: nu putem să ne retragem; nu putem crea un vid, deoarece acolo există deja un vid, un vid de voinţă politică, şi avem nevoie de o conducere politică pentru a rezolva acest lucru în conformitate cu obligaţiile internaţionale, cât şi cu statul de drept.
<P>
Permiteţi-mi să mă ocup doar de această realitate. Începând cu 1998, aproximativ 5 000 400 de oameni şi-au pierdut viaţa în conflict şi, indirect sau direct, nu mai puţin de 45 000 de oameni mor în fiecare lună.
<P>
S-a raportat că sunt 1 460 000 de persoane strămutate intern, multe dintre ele se confruntă cu violenţa, şi permiteţi-mi să vorbesc în numele celor care nu pot vorbi, cei care suportă o astfel de violenţă. Actorii înarmaţi din Republica Democrată Congo (RDC) au comis acte de violenţă sexuală sub diferite forme, inclusiv sclavie sexuală, răpire, recrutare forţată, prostituţie forţată şi viol. Victimele congoleze ale violenţei sexuale includ femei, bărbaţi şi băieţi care au fost, de asemenea, violaţi, au suferit umilinţa sexuală şi mutilarea genitală.
<P>
Au fost adoptate rezoluţie după rezoluţie. A venit momentul pentru ca noi să solicităm la nivel internaţional stoparea acestor atrocităţi.
<SPEAKER ID="224" NAME="Louis Michel" LANGUAGE="FR">
Dle preşedinte, dnă Malmström, dle comisar, doamnelor şi domnilor, după cum ştiţi, am supravegheat în permanenţă evenimentele care au loc în estul Republicii Democrate Congo. În pofida progresului promiţător realizat graţie recentei apropieri dintre Rwanda şi RDC - o apropiere fără care nu va exista nicio soluţie în est şi care trebuie, prin urmare, să fie consolidată - în pofida acordurilor din 23 martie dintre Kinshasa şi grupul rebel congolez, despre care a vorbit dl comisar, situaţia din est rămâne profund îngrijorătoare.
<P>
Aş dori să fac şapte observaţii. Prima este că, în mod sigur, pacea nu poate fi stabilită în estul Congo până când FDLR nu este împiedicat să facă rău. Din păcate, principalele victime ale presiunii militare pe care RDC o exercită în prezent şi care are ca scop izolarea acestor extremişti de bazele şi sursele lor de venit, sunt populaţiile civile, victime ale daunelor colaterale, dar şi ale condamnării unora şi ale actelor violente ale altora.
<P>
Acest risc a fost previzibil şi, după cum a spus dl comisar, capabilităţile MONUC trebuie să fie consolidate din exterior, pentru că astăzi se dovedeşte a fi lipsit de resurse corespunzătoare pentru a se confrunta cu toate cererile şi organizarea sa pe teren nu este mereu ideală.
<P>
Chiar dacă trebuie să solicităm un grad mai mare de coordonare şi o prezenţă mai mare, mai activă pe teren, ar fi periculos să emitem judecăţi sau comentarii despre MONUC care ar putea fi folosite de anumite forţe negative drept scuză pentru demonizarea acesteia. Cu siguranţă, ar fi chiar mai grav.
<P>
Al element se referă la acte de violenţe comise de FARDC. Contextul războiului nu poate, desigur, să justifice în niciun fel un astfel de comportament, şi astfel, salut decizia luată de Organizaţia Naţiunilor Unite de oprire a furnizării suportului logistic către acele unităţi congoleze care respectă drepturile omului. Politica de toleranţă zero introdusă recent de preşedintele Kabila trebuie salutată în mod categoric, dar dacă este respectată şi pusă în aplicare sau nu, aceasta este o altă chestiune.
<P>
Deficienţele sistemului judiciar congolez creează un sentiment de impunitate pe scară largă. Acesta este motivul pentru care încurajez eforturile depuse de Comisie, în cooperare strânsă cu anumite state membre ale UE, de a lucra la restabilirea unui sistem judiciar, inclusiv în est.
<P>
În final, ultima mea observaţie: un lucru care încă mai trebuie reconstruit în Congo este un stat de drept cu reale puteri de guvernare. În prezent, aceste puteri sunt complet inexistente şi, prin urmare, creează un vid extrem de grav.
<SPEAKER ID="225" NAME="Isabelle Durant" LANGUAGE="FR">
Dle preşedinte, dnă Malmström, dle comisar, după cum aţi spus amândoi, situaţia din regiunea Kivu este extrem de îngrijorătoare, în pofida prezenţei a aproximativ 20 000 de trupe MONUC.
<P>
Populaţiile civile şi, în special, femeile, sunt principalele victime ale strategiilor conflictuale folosite de grupurile înarmate şi, după cum a spus cineva, chiar de anumite unităţi ale armatei congoleze, care au făcut din violul sistematic o armă de război. În plus, luna trecută, un grup de femei congoleze a venit aici să ne reamintească acest lucru - şi pe bună dreptate - în scopul mobilizării sprijinului nostru împotriva acestei strategii scandaloase.
<P>
Jefuirea resurselor, după cum aţi spus, dle comisar, este un alt factor care exacerbează acest conflict. Eu sunt de acord cu ceea ce tocmai a fost spus acum: este foarte periculos să se discrediteze MONUC, să se discrediteze inutil, să fie făcută singura responsabilă pentru situaţie în ochii populaţiilor, care sunt deja epuizate de atât de mulţi ani de război şi de masacre.
<P>
Sunt în totalitate de acord cu faptul că nu mandatul MONUC este cel care trebuie revizuit şi că, în mod categoric, acesteia nu trebuie să i se solicite retragerea. Ceea ce trebuie revizuit sunt regulile sale de angajare, directivele sale operaţionale, astfel încât să nu poată să fie asociată sau să sprijine în niciun fel o unitate congoleză din care fac parte bărbaţi care încalcă drepturile omului sau comit acte de violenţă.
<P>
Autorităţile congoleze, de asemenea, au o mare responsabilitate în această luptă împotriva impunităţii referitoare la acte de violenţă sexuală, crime care, pot adăuga, trebuie aduse în faţa Curţii Penale Internaţionale. Aceste aceleaşi autorităţi trebuie, de asemenea, să garanteze că soldaţii sunt imediat cantonaţi în cazărmi. Dacă ar fi cantonaţi în cazărmi, lucrurile ar fi diferite, fără îndoială.
<P>
În cele din urmă, cred că trebuie să revizuim programul Amani. Acest program oferă posibilitatea de a construi pretutindeni dialogul şi pacea, din moment ce acestea sunt singurele garanţii ale unei reconstrucţii de durată. În orice caz, salut intervenţia dvs., pe care o sprijin în mare, şi sper că Uniunea Europeană va rămâne activă. Acest lucru este crucial, chiar dacă, din nefericire, nu a dorit să adune o forţă comună. Aceasta ar fi fost o posibilitate cu mai puţin de un an în urmă. Cu toate acestea, consider că acţiunea Uniunii Europene este crucială.
<SPEAKER ID="226" NAME="Sabine Lösing" LANGUAGE="DE">
Dle preşedinte, în nicio altă ţară din lume nu au fost, până acum, mai multe operaţiuni ale Politicii europene de securitate şi apărare ca în Republica Democrată Congo. Ca întotdeauna, apare problema a cui securitate este apărată. Este securitatea populaţiei civile congoleze, a femeilor şi a copiilor? Misiunea MONUC a ONU nu a împiedicat uciderea, torturarea şi violarea a mii de oameni şi expulzarea a sute de mii de oameni - atrocităţi în care forţele de guvernare sprijinite de UE au fost implicate.
<P>
Aşadar cine este apărat în Congo? Umanitatea? Sau protejăm un regim care, între 2003 şi 2006, de exemplu, a încheiat 61 de contracte cu companii miniere internaţionale, dintre care nici măcar una nu a fost considerată de către ONG-urile internaţionale acceptabilă din punctul de vedere al populaţiei congoleze? Preşedintele Kabila a schimbat direcţia pentru un timp şi a încheiat mai puţine contracte cu companii din vest. Această schimbare a fost suspendată când războiul a escaladat din nou. Întrebarea mea este, de ce oamenii care trag sforile celui mai mare grup aflat în spatele crimelor din estul Congo-ului - FDLR - se consideră a fi în Germania? Mă refer aici la rezoluţia pe care am prezentat-o în numele Grupului Confederal al Stângii Unite Europene - Stânga Verde Nordică.
<SPEAKER ID="227" NAME="Andreas Mölzer" AFFILIATION="NI">
(DE) Dle preşedinte, expulzarea a milioane de oameni, miile de violuri şi sutele de crime nu trebuie să fie trista moştenire a celei mai mari operaţiuni de menţinere a păcii a ONU din lume. Operaţiunea din Congo a fost decisă cu zece ani în urmă, dar nu s-a realizat nimic. Miliţiile continuă să jefuiască bogata ofertă de resurse naturale din regiune, să terorizeze locuitorii şi să comită crime împotriva umanităţii.
<P>
Embargourile au fost ineficiente până acum. Rebelii îşi schimbă pur şi simplu înfăţişarea şi comit crime în uniformele sigure ale soldaţilor congolezi. Doi criminali de război au fost recent aduşi în faţa tribunalului pentru crimele de război de la Haga şi au putut avea loc proiecte de dezvoltare şi alegeri - un succes parţial, cel puţin.
<P>
De asemenea, am reuşit o mică lovitură împotriva Forţelor democratice pentru eliberarea Rwandei (FDLR). Cu toate acestea, nu am putut pune capăt unui război civil dur. Fronturile se schimbă în permanenţă.
<P>
Este deosebit de îngrijorător când acuzaţiile împotriva misiunii ONU se dovedesc a fi adevărate. Soldaţii ONU nu trebuie să stea acolo şi să nu facă nimic când se comit atrocităţi şi, chiar mai important, sprijinul logistic al armatei nu trebuie asociat cu sprijinul pentru încălcările drepturilor omului. Misiunea Congo pur şi simplu se transformă într-un fel de Vietnam pentru Europa.
<P>
Primordial, avem nevoie de o politică europeană de securitate şi de operaţiuni de menţinere a păcii, dar mai presus de orice, în zona din jurul Europei şi nu în îndepărtata Africă, unde fronturile etnice sunt neclare. În opinia mea, UE trebuie să se concentreze pe operaţiunile sale de menţinere a păcii în regiunile în criză în propria sa curte, cum ar fi Balcanii sau Caucaz. Prin urmare, trebuie, probabil, să oprim implicarea UE în misiunea ONU din Africa.
<SPEAKER ID="228" NAME="Gay Mitchell" AFFILIATION="PPE">
Dle preşedinte, se subînţelege faptul că situaţia în Republica Democrată Congo (RDC) este deplorabilă şi că efectul conflictului asupra populaţiei de acolo este tragic.
<P>
Cu toate acestea, există un număr de puncte importante care trebuie reiterate aici şi în propunerea noastră comună de rezoluţie. Trebuie să ne amintim că violenţa din RDC, ca şi multe alte conflicte de acest tip, este adeseori condusă de lăcomie, dar, de asemenea, decurge din şi este alimentată de sărăcie. Lupta pentru teritoriu, etnicitatea, resursele sau politicile sunt doar ramuri ale aceluiaşi arbore putred al dorinţelor.
<P>
Sporeşte-i omului prosperitatea şi dă-i un scop şi vei reduce dorinţa sa de a ucide sau de a fi ucis. Aceasta este provocare noastră în privinţa dezvoltării în calitate de Parlament.
<P>
În al doilea rând, trebuie să garantăm că orice prezenţă militară într-o ţară străină este menită şi pusă în aplicare pentru a reduce suferinţa şi violenţa, nu pentru a o exacerba. Trebuie să stăm ca pilonii împotriva impunităţii mai degrabă decât ca agenţi ai săi.
<P>
Dacă există probe că misiunile din vest nu sunt la înălţimea acestui standard, atunci prezenţa şi practicile lor trebuie urgent reevaluate.
<P>
În cele din urmă, istoria ne-a demonstrat că, în conflictele sângeroase, cum ar fi cele din RDC, o soluţia politică este singura speranţă pentru pace. Dialogul şi angajamentul sunt singurele drumuri către o astfel de soluţie.
<P>
Cu crearea după Lisabona a Serviciului european pentru acţiunea externă, Uniunea Europeană îşi ocupă locul pe scena internaţională ca un facilitator mai proactiv al dialogului şi un sponsor al păcii.
<SPEAKER ID="229" NAME="Corina Creţu" AFFILIATION="S&amp;D">
Aşa cum s-a subliniat până acum, milioane de civili au fost ucişi deliberat în cursul operaţiunilor militare din estul Republicii Congo, iar veşti de acest fel riscă să dobândească un caracter banal datorită frecvenţei nemaiîntâlnite cu care au loc violenţele în această ţară, violenţe cărora cad victime copii, fete, femei, ca să nu mai vorbim de civilii angajaţi în apărarea drepturilor omului şi de jurnalişti.
<P>
Criza umanitară se adânceşte pe zi ce trece, iar insecuritatea din zonă nu mai permite organizaţiilor umanitare să intervină. Numai în primele 9 luni ale acestui an s-au înregistrat peste 7500 de cazuri de violuri şi violenţe sexuale, mai mult decât întregul an precedent, toate acestea având loc pe fondul foametei şi sărăciei extreme ce afectează milioane de oameni. De toate aceste tragedii se fac vinovaţi atât armata congoleză, cât şi rebelii rwandezi, dar, din păcate, sunt semnale că o mare parte din responsabilitate revine trupelor ONU din Congo, care tolerează cazuri grave de încălcări ale drepturilor omului. De aceea, cred că Uniunea Europeană trebuie să pună urgent în discuţie modul în care forţele ONU din Congo servesc cu adevărat obiectivele misiunii încredinţate.
<P>
De asemenea, se impun măsuri pentru stoparea activităţilor de spălare de bani, trafic de arme şi de aur, care scot ilegal din Congo peste 37 de tone de aur anual, ce valorează peste 1 miliard de euro, bani folosiţi pentru achiziţia de arme şi încurajarea crimelor din această ţară.
<SPEAKER ID="230" NAME="Sophia in 't Veld" AFFILIATION="ALDE">
(NL) Dle preşedinte, tocmai am ascultat discursul dlui Mölzer, care acum a plecat, care în esenţă a fost: este atât lipsit de speranţă că trebuie doar să renunţăm şi să ne concentrăm asupra propriilor noştri vecini. Trebuie să spun, că dacă cineva examinează cu adevărat situaţia, este tentat să se oprească din a mai întreprinde ceva. Pe de altă parte, mă gândesc apoi la grupul de femei care ne-a vizitat aici luna trecută, la care s-a referit, de asemenea, dna Durant, şi mă întreb dacă putem să le privim în ochi şi să le spunem că pur şi simplu renunţăm, sau că nu este una dintre priorităţile noastre, sau că tocmai adoptăm o altă rezoluţie şi considerăm că ne-am îndeplinit treaba. Când mă gândesc la aceste femei, la disperarea şi supărarea lor şi la sentimentul că au fost lăsate în încurcătură, consider că este eminamente posibil să ţinem o astfel de dezbatere.
<P>
Rezoluţia conţine foarte multe elemente pozitive şi sper că le vom da forţa pentru acţiune, dar doresc doar să accentuez un aspect. În mod frecvent discutăm despre viol sau violenţă sexuală, dar de fapt, aceşti termeni cu greu acoperă realitatea situaţiei. Femeile cu care am discutat au spus că se merge mult mai departe decât atacurile asupra persoanelor; nu este vorba de violenţă asupra indivizilor, ci mai degrabă un atac asupra comunităţii, în scopul distrugerii structurii sale. Prin urmare, consider că, în prezent, este imperios ca noi nu doar să pornim la acţiune, să punem capăt impunităţii, să plătim imediat şi să furnizăm resurse pentru acţiunile pe care le-am anunţat, dar, de asemenea, să demonstrăm că întindem o mână de ajutor oamenilor de acolo, că suntem solidari cu ei şi nu îi lăsăm în încurcătură; că ne asumăm responsabilitatea noastră morală.
<SPEAKER ID="231" NAME="Cristian Dan Preda" AFFILIATION="PPE">
În momentul actual, care coincide, de altfel, cu cel în care Organizaţia Naţiunilor Unite se pregăteşte să se pronunţe asupra prelungirii mandatului MONUC, trebuie, cred eu, să reflectăm asupra acţiunilor comunităţii internaţionale, în lumina situaţiei de pe teren din RDC, o situaţie care continuă, din păcate, să se deterioreze. După cum o dovedeşte şi experienţa operaţiunii condusă de forţele armate congoleze cu sprijinul MONUC, aşa-numita operaţiune Kimia II, succesul militar nu este suficient atunci când costul în termeni umanitari este ridicat şi dacă el se traduce prin suferinţa populaţiei civile congoleze.
<P>
Cred că recentele operaţiuni militare împotriva FDLR au avut consecinţe catastrofale care au antrenat, trebuie să fim conştienţi de acest lucru, încălcări masive ale drepturilor omului şi care au agravat criza umanitară. Pe de altă parte, impunitatea constituie invitaţie pentru repetarea crimelor. În opinia mea, protecţia populaţiei civile trebuie să fie o prioritate absolută, iar Parlamentul European trebuie să afirme cu putere că actele de violenţă, în special violenţa sexuală, ca şi încălcările drepturilor omului în general, abuzurile comise în Kivu, trebuie să înceteze imediat, aşa cum trebuie să înceteze climatul de impunitate.
<SPEAKER ID="232" NAME="Luis Yáñez-Barnuevo García" AFFILIATION="S&amp;D">
(ES) Dle preşedinte, alţi deputaţi au vorbit deja despre situaţia tragică din Republica Democrată Congo. Au vorbit despre milioanele de morţi şi cazurile de viol şi abuz împotriva populaţiei civile. Au vorbit despre Misiunea Organizaţiei Naţiunilor Unite din Republica Democrată Congo (MONUC) şi despre cooperarea cu Comisia Europeană pe teren. S-a spus mai puţin, cu toate acestea, despre nevoia de controlare a fluxului ilegal de materii prime, cum ar fi diamante, aur şi alte produse, cu restul lumii. Aceste produse sunt "curăţate” prin conturi şi societăţi legale din propriile noastre ţări sau din Statele Unite.
<P>
Aceasta este o misiune importantă pentru dna Ashton. Cu autoritatea conferită dnei Ashton prin Tratatul de la Lisabona şi sprijinul celor 27 de state membre şi al acestui Parlament, aceasta ar putea coordona un întreg program de acţiune pentru a împiedica ajungerea acestei bogăţii în mâinile dictatorilor militari care sunt responsabili de ucidere şi viol.
<SPEAKER ID="233" NAME="Anne Delvaux" AFFILIATION="PPE">
(FR) Dle preşedinte, în lumina recentelor rapoarte alarmante care vin din Kivu de Nord şi de Sud, şi în lumina naturii extrem de violente a atacurilor comise împotriva civililor şi, mai precis, împotriva femeilor, copiilor şi vârstnicilor, urgenţa - un cuvânt folosit atât de des de către Uniunea Europeană şi de întreaga comunitate internaţională cu privire la Congo - mi se pare a fi o cerinţă imediată. Trebuie să facem totul pentru a asigura protecţia populaţiilor civile. Mandatul acordat personalului MONUC pe teren va fi, fără îndoială, extins, dar trebuie, în mod categoric, reevaluat şi consolidat, de asemenea, astfel încât acest val de violenţă în creştere să poată fi stăvilit.
<P>
De mulţi ani, comunităţile internaţionale, ONG-urile şi femeile congoleze depun eforturi constante pentru a combate folosirea atacului sexual drept armă de război. În prezent, această armă este utilizată sistematic şi pe scară largă în zone paşnice, şi mereu cu impunitate totală. Salut recenta determinare demonstrată de autorităţile congoleze pentru oprirea acestei impunităţi, dar această politică de toleranţă zero trebuie să fie ambiţioasă - toţi autorii actelor de violenţă, fără excepţie, vor trebui să răspundă pentru acţiunile lor - şi cu adevărat eficientă.
<P>
Deschiderea, la Curtea Penală Internaţională, a primelor procese ale presupuşilor autori ai crimelor sexuale comise în timpul unui conflict armat, trebuie să ducă la identificarea, de către Curte, a tuturor vinovaţilor, astfel încât să poată fi condamnaţi fără întârziere.
<P>
În cele din urmă, nu este nevoie să mai spun, toate acestea merg mână în mână cu consolidarea structurilor de stat, menţinerea legii şi a ordinii, promovarea egalităţii de gen şi protecţia drepturilor omului şi, prin urmare, a drepturilor femeilor şi copiilor, a căror demnitate, copilărie şi inocenţă sunt adeseori sacrificate pe altarul altei forme de umilinţă: indiferenţa.
<SPEAKER ID="234" NAME="Michèle Striffler" AFFILIATION="PPE">
(FR) Dle preşedinte, situaţia umanitară din estul Republicii Congo - şi, mai precis, din estul provinciei şi din regiunea Kivu - este dezastruoasă, după cum ştim în prezent. Situaţia securităţii populaţiilor civile s-a deteriorat ca urmare, printre alte lucruri, a operaţiunilor militare comune conduse de armata congoleză şi de trupele din Uganda şi Rwanda împotriva grupurilor armate rebele, operaţiuni care au lăsat în urma lor nenumărate masacre şi încălcări ale drepturilor omului.
<P>
Violenţa sexuală este o tendinţă foarte îngrijorătoare şi foarte răspândită şi face parte, în prezent, din viaţa de zi cu zi a populaţiei din Congo. Mai mult, numeroase acte de violenţă sunt comise împotriva lucrătorilor umanitari.
<P>
În conformitate cu cifrele oficiale, există 2 113 000 de persoane strămutate în estul Republicii Congo. De la 1 ianuarie 2009, mai mult de 775 000 de noi cazuri de persoane strămutate au fost înregistrate în Kivu şi 165 000 în districtele din estul provinciei răsăritene.
<P>
În prezent, se estimează că ajutorul umanitar este necesar pentru aproximativ 350 000 de persoane vulnerabile: copii, văduve şi victime ale violenţei sexuale. Un răspuns rapid al Uniunii Europene este, prin urmare, crucial.
<SPEAKER ID="235" NAME="Marc Tarabella" AFFILIATION="S&amp;D">
(FR) Dle preşedinte, dle comisar, doamnelor şi domnilor, toţi vorbitorii au subliniat în mod întemeiat situaţia îngrozitoare în care poporul congolez, şi în special femeile congoleze, trăiesc în estul acestei ţări. Au discutat despre violuri şi actele barbare pe care aceşti oameni le suferă şi despre crimele ale căror victime sunt. Prin urmare, decât să vorbim despre acestea, mai degrabă vă invit să vizitaţi site-urile web ale UNICEF şi VDay care, în mod evident, spun tot ceea ce trebuie spus despre acest subiect.
<P>
Astăzi voi discuta cu dvs. despre consecinţele reale pe care aceste acte barbare le au pentru Congo, voi discuta despre femeile rănite psihic şi mental, care trebuie îngrijite şi voi discuta despre femeile ucise, care nu vor mai putea să contribuie la dezvoltarea economică din Congo şi ai căror copii nenăscuţi nu vor mai putea, nici ei, să contribuie vreodată. De asemenea, aş dori să discut despre răspândirea SIDA, o traumă suferită de întreaga populaţie congoleză, care creionează o imagine negativă a Congo pentru comunitatea internaţională - pe scurt, o imagine a unei ţări care intră din ce în ce mai mult în încurcătură.
<P>
Încurajarea unei păci durabile şi promovarea dezvoltării economice a Congo sunt realizabile doar dacă guvernul congolez şi ONU au succes în eforturile lor de combatere a violenţei sexuale împotriva femeilor congoleze şi, vorbind în sens mai larg, dacă garantează înfiinţarea unui stat de drept autentic în această ţară.
<SPEAKER ID="236" NAME="Frédérique Ries" AFFILIATION="ALDE">
(FR) Dle preşedinte, dnă ministru, dle comisar, la rândul meu, aş dori să mă refer la tragedia violenţei sexuale suferită de oameni în RDC şi, mai precis, în estul ţării. Fenomenul nu este nou. Este extrem de complex. Este multidimensional. Suferinţa psihică şi psihologică a victimelor se înrăutăţeşte prin excluziunea socială, care este tragică pentru acestea. În prezent, politica toleranţei zero a preşedintelui Kabila parcă ar începe să dea roade, dar oricine este conştient că doar o strategie globală poate combate acest flagel pe termen lung.
<P>
Ştiu, dle comisar, că printr-o multitudine de proiecte şi bugete, Comisia intervine deja. Cu toate acestea, confruntându-se cu aceste cifre şi cu situaţiile îngrozitoare, cumplite despre care auzim, nu credeţi că noi, în acest Parlament, avem dreptul să ne îndoim în privinţa rezultatelor acestei strategii? Femeile, dle comisar, sunt principalul vehicul pentru pacea şi reconstrucţia ţării. Ele sunt viitorul statului Congo. Cum intenţionaţi să acţionaţi mai eficient şi mai prompt?
<SPEAKER ID="237" NAME="Raül Romeva i Rueda" AFFILIATION="Verts/ALE">
(FR) Dle preşedinte, am dorit, de asemenea, să iau cuvântul în această dezbatere, din moment ce se referă la un subiect pe care îl urmăresc de mult timp. Din păcate, în lumina actelor de violenţă şi a încălcărilor constante ale drepturilor omului în estul RDC, suntem obligaţi din nou să condamnăm puternic masacrele, crimele împotriva umanităţii şi actele de violenţă sexuală comise împotriva femeilor şi fetelor care încă au loc în provincia din est.
<P>
Acesta este motivul pentru care mă alătur colegilor mei deputaţi în solicitarea adresată tuturor autorităţilor competente de a interveni imediat pentru a-i pe aduce autorii acestor crime în faţa tribunalelor şi în solicitarea adresată Consiliului de Securitate al Naţiunilor Unite de a lua urgent orice măsură care are capacitatea de a împiedica efectiv pe oricine de la comiterea altor atacuri împotriva populaţiilor civile din provincia estică a RDC.
<P>
În mod similar, solicit tuturor părţilor implicate să intensifice lupta împotriva impunităţii şi să consolideze statul de drept prin combaterea, printre altele, a violării femeilor şi fetelor şi a înrolării copiilor soldaţi.
<SPEAKER ID="238" NAME="Franz Obermayr" AFFILIATION="NI">
(DE) Dle preşedinte, în noiembrie 2009, a avut loc un schimb de ambasadori între Rwanda şi Republica Democrată Congo - o rază mică de speranţă pentru această ţară devastată şi oamenii săi devastaţi. În plus, liderul Forţelor democratice pentru eliberarea Rwandei a fost arestat. Acestea sunt, amândouă, semne de îmbunătăţire a situaţiei din estul Congo-ului. Întrebarea mea pentru Comisie este aceasta: ce măsuri intenţionaţi să luaţi pentru a determina o apropiere suplimentară între Congo şi Rwanda?
<P>
În privinţa mandatului ONU, astăzi s-au afirmat multe aici despre adoptarea a tot felul de măsuri. Să fim sinceri: dacă există un mandat ONU, atunci acesta trebuie să fie în mod clar pentru protejarea celor oprimaţi, torturaţi, violaţi şi abuzaţi, în special, pentru femeile şi copii din această ţară. În această privinţă, un lucru trebuie să fie clar: dacă se emite un mandat ONU - şi noi, austriecii suntem un pic mai restrictivi în acest domeniu - atunci acesta trebuie să fie coerent şi, dacă este necesar - inclusiv pentru protejarea celor oprimaţi - cei care sunt pe teren trebuie să fie înarmaţi.
<SPEAKER ID="239" NAME="Seán Kelly" AFFILIATION="PPE">
Dle preşedinte, consider că este regretabil că în această perioadă a Crăciunului am petrecut ultimele două zile discutând despre violenţa din lume, fie ea din Cecenia sau din Afganistan şi, acum, din Congo. Dar, totuşi, aceasta este realitatea.
<P>
În acelaşi timp, considerând mesajul anotimpului festiv al păcii şi bunăvoinţei, trebuie, după cum colegul meu dl Mitchell a spus atât de bine, să devenim sponsorii păcii. Şi aceasta este o mare oportunitate pentru Înaltul Reprezentant, dna Ashton, de a folosi puterea şi sprijinul Uniunii Europene, într-un mod care nu putea fi utilizat înainte, pentru a aduce ordinea în aceste ţări şi pentru a încerca să atenueze suferinţa teribilă din aceste locuri.
<P>
Totuşi, soluţia pe termen lung nu va veni din îmbunătăţirea situaţiei economice, ci din educaţie, şi trebuie să încercăm să asigurăm accesul liber la o educaţie corespunzătoare în aceste ţări, deoarece aceasta este într-adevăr calea către pace pe termen lung.
<SPEAKER ID="240" NAME="Jim Higgins" AFFILIATION="PPE">
Dle preşedinte, în 1960, Secretarul General suedez al Organizaţiei Naţiunilor Unite, Dag Hammarskjöld, a cerut trupelor irlandeze să meargă în calitate de pacificatori în ceea ce era atunci Congo-ul belgian, care a devenit Congo. Ei au făcut o treabă extraordinară.
<P>
Sunt extrem de îngrijorat de rolul actual al trupelor Organizaţiei Naţiunilor Unite în Congo: marocanii, pakistanezii şi indienii. Discutăm de viol, violenţă, comerţ şi aşa mai departe, dar trupele Organizaţiei Naţiunilor Unite de acolo nu se acoperă de glorie şi, de fapt, aduc un deserviciu.
<P>
Sunt complet de acord cu dl Mitchell, că Uniunea Europeană trebuie să adopte o atitudine mai fermă. Suntem o Uniune Europeană, total unită. Am făcut o treabă excelentă în Ciad. Avem nevoie de proprii pacificatori acolo şi nu ne putem baza pe Organizaţia Naţiunilor Unite. Situaţia este că avem un popor frumos, victimă a colonizării europene, victimă a conflictului tribal, victimă a orbirii internaţionale, şi nu mai putem fi orbi. Pur şi simplu trebuie să mergem şi să salvăm aceşti oameni.
<SPEAKER ID="241" NAME="Alf Svensson" AFFILIATION="PPE">
(SV) Dle preşedinte, este aproape imposibil să înţelegi teribila statistică menţionată şi, cu toate acestea, ştim că este adevărată. Cu toate acestea, există un sentiment - probabil împărtăşit de mulţi - că atunci când vine vorba despre cele mai sărace dintre ţările sărace din Africa sub-sahariană, angajamentul nostru nu este atât de puternic sau de specific, pe cât ar trebuie să fie. A fost menţionată puterea militară. Consider că noi toţi realizăm că trebuie să luptăm împotriva sărăciei şi corupţiei, dacă vrem să progresăm spre ameliorarea şi îmbunătăţirea situaţiei populaţiei acestei ţări, care a suferit atât de groaznic.
<P>
Suntem bucuroşi să discutăm despre Afganistan şi să petrecem mult timp cu discutarea terorii de acolo şi despre ceea ce fac talibanii, şi pe bună dreptate. Aici este vorba despre un alt popor, totuşi, care a suferit şi încă suferă din cauza celor mai îngrozitoare condiţii. Aş dori să accentuez faptul că există organizaţii neguvernamentale care îşi pot desfăşura activitatea dacă au sprijinul statului şi sprijinul UE, dar, adesea, acest lucru pare foarte dificil de realizat.
<SPEAKER ID="242" NAME="Cecilia Malmström" LANGUAGE="SV">
Dle preşedinte, după cum a demonstrat această dezbatere, există motive foarte bune pentru continuarea angajamentului nostru faţă de Republica Democrată Congo. UE este deja foarte angajată să realizeze stabilitatea, securitatea şi dezvoltarea pe termen lung în ţară. Dl comisar De Gucht a prezentat un raport lung despre operaţiunile UE.
<P>
Luate împreună, contribuţiile statelor membre şi ale Comisiei fac din UE unul dintre cei mai mari contribuabili în ajutorarea regiunii, şi, prin urmare, putem avea o influenţă. Dacă stabilitatea trebuie menţinută în Republica Democrată Congo şi în regiune, este crucial ca standardul de viaţă a populaţiei congoleze să fie îmbunătăţit, ca drepturile omului să fie protejate, şi ca măsuri riguroase să fie luate împotriva corupţiei pentru a crea o societatea bazată pe principiile statului de drept.
<P>
Violenţa sexuală îngrozitoare despre care mulţi deputaţi au dat mărturie aici şi despre care am auzit, din păcate, în prea multe rapoarte, este total inacceptabilă. Criminalii nu trebuie să fie liberi. Ei trebuie aduşi în faţa justiţiei. Guvernul congolez are o mare responsabilitate în a asigura că acest lucru se întâmplă şi să politica de toleranţă zero a preşedintelui Kabila nu constă doar în lucruri plăcute, ci efectiv în acţiune.
<P>
În ceea ce priveşte Consiliul, mandatul celor două misiuni PESA a fost revizuit ca urmare a misiunii de investigaţie din Republica Democrată Congo de la începutul anului 2009 pentru a sprijini combaterea tocmai a acestui tip de violenţă sexuală. În consecinţă, EUPOL DR Congo trebuie să trimită două echipe multidisciplinare în provinciile din Kivu de Nord şi Kivu de Sud, cu un mandat care acoperă întreaga ţară. Aceste echipe vor furniza diferite tipuri de expertiză de specialitate în domenii cum ar fi investigarea crimelor şi controlul violenţei sexuale. Recrutarea pentru aceste misiuni este în prezent în curs de desfăşurare.
<P>
Cu siguranţă, aceasta este doar o contribuţie mică. Într-o astfel de ţară mare, este modestă. Cu toate acestea, este importantă şi această nouă forţă specializată va putea să sprijine punerea în aplicare a procedurilor corecte de investigare a violenţei sexuale, în special în cazurile în care actele de violenţă sunt comise de cei în uniformă.
<P>
Suntem pe cale să începem timpul alocat întrebărilor, dar aceasta este ultima mea dezbatere în acest Parlament, în calitate de reprezentant al Preşedinţiei suedeze. Aş dori să vă mulţumesc pentru numeroasele dezbateri bune, pentru momentele plăcute şi cooperarea foarte bună de care m-am bucurat împreună cu deputaţii din Parlamentul European şi cu dvs., dle preşedinte.
<SPEAKER ID="243" NAME="Preşedinte">
Aş dori să vă adresez sincere mulţumiri, în numele colegilor mei deputaţi, pentru eficienţa şi eforturile dvs., care ne-au făcut nouă tuturor atât de multă plăcere.
<SPEAKER ID="244" NAME="Karel De Gucht">
membru al Comisiei. - Dle preşedinte, în primul rând, aş dori să mulţumesc tuturor deputaţilor care au contribuit la această dezbatere. Nu intenţionez să revin asupra primei mele declaraţii. Vreau doar să mă concentrez asupra a trei lucruri.
<P>
Primul lucru, Comisia Europeană face mult cu privire la ajutorul umanitar şi programele pentru restabilirea statului de drept. Discutăm despre zeci de milioane şi chiar mai mult de 100 de milioane de euro la început. Dar problema este, desigur, cât de eficient este acest lucru în final, dacă nu există o contrapartidă corespunzătoare pe arena politică?
<P>
Al doilea lucru, aş dori să comentez asupra mandatului MONUC deoarece, deşi MONUC poate fi criticat şi trebuie să fie criticat pentru ceea ce s-a întâmplat recent, consider că ar fi o greşeală uriaşă să solicităm retragerea acesteia din RDC. Acesta ar fi cel mai rău lucru pe care cineva şi l-ar putea imagina.
<P>
Permiteţi-mi doar să vă citesc câteva secţiuni ale mandatului adoptat de către Consiliul de Securitate al ONU la începutul anului trecut. Acesta menţionează că "de asemenea, Consiliul a hotărât că, din momentul adoptării acestei rezoluţii, MONUC are mandatul, în această ordine de priorităţi, să lucreze în strânsă colaborare cu guvernul RDC pentru a asigura, în primul rând, protecţia civililor, a personalului umanitar şi a personalului şi echipamentelor Organizaţiei Naţiunilor Unite; să asigure protecţia civililor, inclusiv a personalului umanitar, aflat sub ameninţarea iminentă a violenţei psihice, în special, a violenţei exercitate de oricare dintre părţile angajate în conflict”.
<P>
Un alt punct foarte relevant este punctul G referitor la operaţiunile coordonate. Acesta menţionează "operaţiunile coordonate cu brigăzile integrate ale FARDC - ale armatei - desfăşurate în partea de est a Republicii Democrate Congo şi sprijinirea operaţiunilor conduse de şi planificate în comun cu aceste brigăzi în conformitate cu dreptul internaţional în materie de ajutor umanitar, drepturile omului şi refugiaţi, în scopul”, etc.
<P>
Prin urmare, mandatul este, de fapt, foarte clar şi ceea ce trebuie discutat sunt regulile angajării. De fapt, ce trebuie MONUC să facă este să examineze propriile sale reguli de angajare, deoarece depinde de ei să decidă cum vor continua.
<P>
În cele din urmă, există multă critică, de asemenea, referitoare la justiţia penală internaţională. Oamenii întreabă dacă aceasta este compatibilă cu politica. Poate să existe justiţie penală internaţională, pe de o parte, şi o gestionare politică corespunzătoare a crizei, pe de altă parte? Acesta este o întrebare foarte interesantă.
<P>
În Congo, veţi primi unul dintre răspunsuri. I-am permis lui Bosco Ntaganda să preia conducerea CNDP de la Laurent Nkunda, cu toate că există un mandat împotriva lui Bosco Ntaganda, şi observaţi ce se întâmplă. Nu există prânzuri gratuite. Nu se poate alege între, pe de o parte, gestionarea unei crize politice şi, pe de altă parte, punerea în practică a justiţiei penale internaţionale. Consider, la fel ca Parlamentul European şi Comisia Europeană, că prioritatea trebuie să fie acordată aplicării corecte a justiţiei penale internaţionale.
<SPEAKER ID="245" NAME="Preşedinte">
Am primit şase propuneri de rezoluţie depuse în conformitate cu articolul 103 alineatul (2) din Regulamentul de procedură.
<P>
Dezbaterea a fost închisă.
<P>
Votul va avea loc joi, 17 decembrie 2009.

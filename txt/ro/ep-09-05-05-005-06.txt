<CHAPTER ID="005-06">
6. Recuperarea vaporilor de benzină în timpul alimentării autovehiculelor la staţiile de benzină (
<SPEAKER ID="084" NAME="Dimitrios Papadimoulis">
raportor. - (EL) Dle Preşedinte, deoarece dezbaterea nu a avut loc din motive tehnice, vă rog să îmi permiteţi să spun câteva cuvinte înainte ca votul să aibă loc. Ca urmare a unor negocieri intensive cu Consiliul şi Comisia, cred că am ajuns la un bun compromis la prima lectură. Dată fiind contribuţia Parlamentului European, am accelerat aplicarea directivei cu un an, am lărgit aria de influenţă la unităţile de servicii din zonele rezidenţiale, am consolidat mecanismele de informare şi control destinate unităţilor de servicii, precum şi mecanismele de informare pentru cetăţeni.
<P>
Aceasta constituie o schimbare a cărei aplicare va îmbunătăţi calitatea atmosferei şi va limita considerabil gazele cu efect de seră care provoacă schimbări climatice. Comisia s-a angajat, la propunerea noastră, să depună o propunere revizuită după o anumită perioadă, astfel încât să avem o tehnologie îmbunătăţită care ne va permite dobândirea unor rezultate şi mai bune în viitor.
<P>
Compromisul final este sprijinit de toate grupurile politice și cred că acesta este o dovadă a faptului că am făcut o treabă bună.

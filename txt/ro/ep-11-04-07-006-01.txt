<CHAPTER ID="006-01">
1. Vaccinarea împotriva febrei catarale ovine (
<P>
Înainte de votare:
<SPEAKER ID="102" NAME="Paolo De Castro" LANGUAGE="IT">
Dnă președintă, doamnelor și domnilor, aș dori să fiu succint, pentru a sublinia importanța raportului Wojciechowski privind febra catarală ovină pentru un aspect instituțional care ne privește pe toți.
<P>
În ceea ce privește conținutul, nu există niciun conflict între Comisie, Parlamentul European și Consiliu. Totuși, includerea tabelelor de corespondență în text rămâne o problemă foarte delicată. În ciuda faptului că Consiliul a fost complet împotriva acestui lucru, Comisia pentru agricultură și dezvoltare rurală a decis să voteze în favoarea unui text care include tabelele de corespondență, prin care statele membre sunt obligate să raporteze cu privire la transpunerea directivei.
<P>
Acum Consiliul este cel care trebuie să decidă dacă acceptă tabelele de corespondență și încheie acordul în primă lectură sau dacă răspunde fermierilor europeni pentru cauzarea pierderii campaniei de vaccinare împotriva febrei catarale ovine din acest an, deoarece nu a cedat asupra acestui punct.
<P>
Cred că acest raport poate fi un precedent pentru negocierile viitoare cu Consiliul. Trebuie să fim uniți și determinați în apelul pentru transparență maximă din partea statelor membre și în apărarea conformității complete cu legislația UE.
<SPEAKER ID="103" NAME="Președinta">
Cred că raportorul dorește, de asemenea, să ia cuvântul.
<SPEAKER ID="104" NAME="Janusz Wojciechowski">
raportor. - (PL) Dnă președintă, în principiu, dl De Castro a spus deja ce doream să spun și eu. Doresc doar să-mi alătur vocea la apelul care solicită Consiliului să nu pună piedici în calea aplicării rapide a directivei noi. Tabelele de corespondență sunt un început și un precedent care, în opinia mea, va crea cele mai bune practici pentru viitor și va ajuta la monitorizarea mai ușoară a conformității legislației europene cu legislația națională.

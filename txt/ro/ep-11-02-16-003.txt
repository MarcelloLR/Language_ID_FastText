<CHAPTER ID="003">
Interpretarea Regulamentului de procedură
<SPEAKER ID="006" NAME="Președinte">
Interpretarea articolelor 56 și 50 din Regulamentul de procedură al Parlamentului European, care a fost adoptat de către Comisia pentru afaceri constituționale în cadrul reuniunii sale din 14 februarie 2011, a fost anunțată în timpul votării de ieri. Întrucât nimeni nu s-a opus acestei interpretări în conformitate cu articolul 211 alineatul (4) din Regulamentul de procedură, interpretarea poate fi considerată adoptată. Prin urmare, votul asupra raportului Mathieu referitor la procedura de solicitare a unui permis unic pentru resortisanții din țările terțe în vederea șederii și ocupării unui loc de muncă pe teritoriul unui stat membru a fost eliminat din ordinea de zi a acestei perioade de sesiune. După cum bine știți, chestiunea a făcut obiectul unei dezbateri intense, iar acum avem o interpretare pe baza Regulamentului de procedură și a principiilor care ne reglementează activitatea.

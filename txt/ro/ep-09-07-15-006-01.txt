<CHAPTER ID="006-01">
1. Alegerea chestorilor Parlamentului European (primul, al doilea şi cel de-al treilea tur de scrutin)
<P>
- Înainte de votare
<SPEAKER ID="112" NAME="Martin Schulz" AFFILIATION="S&amp;D">
(DE) Domnule preşedinte, cred că trebuie să explicaţi un lucru. În prezent se desfăşoară un test. În cadrul acestui test se pot vota doar două persoane, de exemplu Pavarotti şi Montserrat Caballé. Mai târziu, la votarea pentru chestori, vom putea, însă, vota cinci persoane. Am dorit să repet acest lucru pentru că mulţi deputaţi erau nedumeriţi. Doar la acest test putem vota două persoane; apoi, la votarea reală, vom putea vota cinci persoane.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Domnule preşedinte, doamnelor şi domnilor, doresc să vă mulţumesc pentru că Pavarotti a fost menţionat primul şi să adresez o întrebare. După ce am bifat cele două persoane pe care le votăm, va trebui să ne confirmăm votul sau îl vom lăsa aşa cum este?
<SPEAKER ID="114" NAME="Carlo Casini" AFFILIATION="PPE">
(IT) Domnule preşedinte, doamnelor şi domnilor, pentru că nu toată lumea a înţeles pe deplin explicaţia orală dinaintea votului cred că ar fi o idee bună să explicaţi din nou, în mod clar, cum anume trebuie votat.
<SPEAKER ID="115" NAME="Preşedintele">
Cred că rezultatul votului arată cât de repede a fost învăţată procedura.
<P>
După votare
<P>
În conformitate cu articolul 16 şi articolul 15 alineatul (2) din Regulamentul de procedură, ordinea precedenţei chestorilor va fi stabilită în funcţie de ordinea în care au fost aleşi. Componenţa noului birou va fi comunicată Preşedinţilor instituţiilor Comunităţilor Europene.

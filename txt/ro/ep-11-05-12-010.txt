<CHAPTER ID="010">
Declarația Președinției
<SPEAKER ID="114" NAME="Președinte">
Ieri după-amiază, un seism a lovit provincia spaniolă Murcia. Cel puțin șapte persoane au fost ucise. Multe au fost rănite. În urmă cu trei ore, dl Martínez Martínez a făcut o declarație în această privință. În numele Parlamentului European, transmit condoleanțe familiilor victimelor. Le urăm tuturor celor care au fost răniți însănătoșire grabnică. Admirăm, de asemenea, reacția imediată și efortul oamenilor din provincie, care ajută la operațiunea de salvare. Tot ceea ce fac este să trimit o scrisoare de condoleanțe autorităților spaniole în această privință.
<SPEAKER ID="115" NAME="Cristina Gutiérrez-Cortines" AFFILIATION="PPE">
(ES) Dle Președinte, vă mulțumesc foarte mult pentru cuvintele de compasiune și sprijin.
<P>
Tragedia de la Lorca devine clară. Deocamdată, știm că opt persoane au murit, dintre care două femei însărcinate și un băiat de doisprezece ani, peste 250 au fost rănite și 80 % dintre case sunt afectate. Această înseamnă că, de acum înainte și deocamdată, mulți cetățeni din orașul Lorca vor rămâne fără adăpost. Un procent mare din cetățenii din Lorca și-a pierdut, de asemenea, locul de muncă și, împreună cu acesta, speranțele, așteptările și oportunitățile.
<P>
Lorca este un oraș cu 70 000 de locuitori, dintre care 20 % sunt imigranți pe care orașul i-a primit, i-a luat și cărora a reușit să le dea o viață nouă cu un sens nou. Știu că împreună, rezidenții vechi și noi din Lorca, cu ajutorul instituțiilor și al tuturor, vor reuși să înceapă o călătorie nouă în viețile lor. Trebuie să spun, de asemenea, și să solicit Uniunii Europene să nu lase pe nimeni în urmă și să reușească să-i ajute pe cei afectați, să le recunoască durerea și să stea lângă ei, deschizându-și brațele și oferindu-le oportunități.
<P>
Aș dori să vă mulțumesc tuturor foarte mult și să păstrăm un moment de reculegere.
<P>
(Aplauze)
<SPEAKER ID="116" NAME="Președinte">
Rog pe toată lumea să se ridice. Vom ține acum un moment de reculegere.

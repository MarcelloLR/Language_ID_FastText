<CHAPTER ID="005">
Ședință solemnă - Discurs la jumătatea mandatului susținut de Jerzy Buzek, Președintele  Parlamentului European	
<SPEAKER ID="121" NAME="Președinte">
Dragi colegi, am un discurs scurt, așa cum v-am promis acum un an.
<P>
Ne aflăm la mijlocul președinției mele. La început, am promis că vă voi informa cu privire la activitățile mele.
<P>
În calitate de Președinte al Parlamentului European, vă reprezint pe voi toți. Oriunde aș merge, orice aș face, simt întotdeauna onoarea și responsabilitatea de a acționa în numele acestui prestigios Parlament.
<P>
Dar acest discurs nu este despre mine: acest discurs este despre dvs. și activitatea pe care o desfășurați. Este despre noi toți, despre ceea ce am realizat împreună în Parlamentul European în ultimele 15 luni și despre ceea ce ne așteaptă în viitor.

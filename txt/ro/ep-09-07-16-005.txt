<CHAPTER ID="005">
Comunicarea Preşedinţiei
<SPEAKER ID="012" NAME="Preşedintele">
(După discursul dnei Harms, a se vedea punctul 4.1). Da, dnă Harms. În ceea ce priveşte chestiunea pe care tocmai aţi menţionat-o, trebuie să informez Parlamentul că dl preşedinte Buzek a făcut o declaraţie publică, pe care o să v-o citesc.
<P>
Am aflat cu mare tristeţe de tragica moarte a Nataliei Estemirova, care a fost răpită mai devreme astăzi, în Groznîi. În numele Parlamentului European, aş dori să exprim compasiunea noastră şi condoleanţe familiei şi prietenilor defunctei.
<P>
Natalia Estemirova a fost un activist pentru drepturile omului şi un cercetător de frunte, cu Memorialul, pentru Cecenia. În 2005, a fost distinsă cu Medalia Robert Schuman de către Grupul PPE din Parlamentul European. Noi cei din Parlamentul European i-am apreciat munca în domeniul drepturilor omului, prin promovarea responsabilităţii democratice şi punerea în aplicare a statului de drept.
<P>
Invităm insistent autorităţile Federaţiei Ruse să demareze o anchetă completă asupra morţii sale şi să facă tot posibilul pentru a-i aduce în faţa justiţiei pe cei responsabili de această moarte tragică. Parlamentul European se află în prim-planul promovării democraţiei, prin punerea în aplicare a statului de drept şi apărarea drepturilor omului. Este, prin urmare, obligaţia noastră să sprijinim şi să ne arătăm solidaritatea faţă de toţi cei care se luptă peste tot în lume pentru aceleaşi valori, aşa cum a fost cazul Nataliei Estemirova.
<P>
(Aplauze)
<P>
Dnă Harms, preşedinţia este de acord cu propunerea dvs. de a păstra un minut de reculegere în memoria Nataliei Estemirova.
<P>
(Parlamentul a păstrat un minut de reculegere)

<CHAPTER ID="006-08">
8. Calendarul perioadelor de sesiune ale Parlamentului European - 2011 (vot)
<P>
- Cu privire la amendamentul 4:
<SPEAKER ID="124" NAME="Ashley Fox" AFFILIATION="ECR">
Dle preşedinte, într-o chestiune referitoare la respectarea Regulamentului de procedură, puteţi confirma că votul pentru amendamentul 4 va reuşi să reducă numărul de vizite pe care le facem la Strasbourg dar, în acelaşi timp, va respecta obligaţia tratatului nostru de a organiza 12 sesiuni?
<P>
(Aplauze)
<SPEAKER ID="126" NAME="Klaus-Heiner Lehne" AFFILIATION="PPE">
(DE) Dle preşedinte, doamnelor şi domnilor, observ din lista de votare că dvs., dle preşedinte, intenţionaţi să declaraţi amendamentul 2 inadmisibil. Aş dori să vă solicit să analizaţi din nou acest lucru. Este adevărat că articolul 229 al tratatului stipulează ca o sesiune a Parlamentului European să aibă loc în a doua zi de marţi a lunii martie. Totuşi, acest lucru nu intră în conflict cu amendamentul propus de grupul meu.
<P>
Amendamentul grupului meu urmăreşte ca săptămâna Strasbourg să devină săptămâna 11 în loc de săptămâna 10. Aceasta nu vă împiedică să aveţi o sesiune plenară în a doua zi de marţi a lunii martie. Dorim ca săptămâna Strasbourg să fie săptămâna 11, dar aceasta nu înseamnă că amendamentul nostru este inadmisibil. Aş dori să vă solicit să analizaţi din nou acest lucru.
<SPEAKER ID="127" NAME="Preşedinte">
Mi-aţi citit gândurile, dle Lehne, deoarece doream să procedez exact cum aţi anticipat.
<P>
- Cu privire la amendamentul 4:
<SPEAKER ID="128" NAME="Bruno Gollnisch" AFFILIATION="NI">
(FR) Voi fi foarte succint, dle preşedinte. Cred că, în ciuda formulării sale ambigue, amendamentul 4 ar fi trebuit declarat inadmisibil deoarece contravine tratatelor şi, în plus, interpretării acestor tratate care a fost dată foarte clar într-o hotărâre a Curţii de Justiţiei a UE din Luxemburg, care stipulează că trebuie menţinut numărul curent de sesiuni de la Strasbourg. Înţeleg că unii deputaţi pot să nu fie de acord cu acest lucru dar, cu toate acestea, tratatele îl precizează foarte clar şi hotărârea Curţii de la Luxemburg este la fel de clară ca şi forma actuală a legii.
<SPEAKER ID="129" NAME="Preşedinte">
Trebuie să vă informez, înainte de vot, că Preşedinţia crede că amendamentul 2 încalcă Tratatul privind funcţionarea UE şi, prin urmare, declară amendamentul 2 inadmisibil.
<P>
Articolul 229 din Tratatul privind funcţionarea UE declară, citez, că Parlamentul European: "se reuneşte de plin drept în a doua zi de marţi a lunii martie”. Conferinţa Preşedinţilor a aprobat o propunere de calendar pentru 2011 care include o perioadă de sesiune din 7 până în 10 martie, respectând astfel articolul 229 al Tratatului privind funcţionarea UE.
<P>
Amendamentul 2 propune ca această perioadă de sesiune să fie amânată pentru săptămâna următoare. Dacă Parlamentul ar aproba acest amendament, am încălca articolul 229. În consecinţă, acesta este declarat inadmisibil.
<P>
- Înainte de votul asupra amendamentului 3:
<SPEAKER ID="130" NAME="Klaus-Heiner Lehne" AFFILIATION="PPE">
(DE) Dle preşedinte, îmi pare rău, dar nu este atât de simplu. Aţi citat articolul 229 foarte corect, dar acesta nu este în conflict cu amendamentul nostru. Articolul 229 se referă la o zi specifică, a doua zi de marţi din luna martie. Amendamentul nostru se referă la săptămâna Strasbourg în totalitate, care constă din patru zile. Prin urmare, mutarea acestei săptămâni plenare din Strasbourg din săptămâna 10 în săptămâna 11 trebuie să fie admisibilă. Aceasta nu împiedică pe nimeni să organizeze o sesiune plenară la Bruxelles în a doua zi de marţi a lunii martie. După cum aţi precizat chiar dvs., aceştia sunt termenii tratatului.
<SPEAKER ID="131" NAME="Preşedinte">
Dle Lehne, acest amendament aduce în discuţie un subiect care poate fi deschis la diverse interpretări. Regulamentul de procedură stipulează că în aceste cazuri, Preşedinţia are ultimul cuvânt în ceea ce priveşte interpretarea aplicabilă. Din motivele pe care le-am explicat, Preşedinţia a decis să declare amendamentul 2 inadmisibil, din cauză că încalcă articolul 229 al Tratatului privind funcţionarea UE. Inutil să vă spun că orice altă interpretare merită respect. Totuşi, deoarece Preşedinţia este cea care trebuie să decidă, aceasta a decis în consecinţă.
<P>
Înainte de votare:
<SPEAKER ID="133" NAME="Potito Salatto" AFFILIATION="PPE">
(IT) Dle preşedinte, scuzaţi-mă că profit de această oportunitate pentru a declara că este necesar să se intervină pentru a asigura legături de zbor directe fără complicaţii între Strasbourg şi capitalele Europene pentru cei care, în prezent, sunt nevoiţi să schimbe trei sau patru zboruri pentru a ajunge la Strasbourg. Vă solicit să întreprindeţi acţiunile adecvate.
<P>
(Aplauze)

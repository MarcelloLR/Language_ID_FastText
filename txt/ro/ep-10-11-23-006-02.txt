<CHAPTER ID="006-02">
2. Mobilizarea Fondului european de ajustare la globalizare: Noord Brabant și Zuid Holland, diviziunea 18/Țările de Jos (
<P>
- Înainte de votare:
<SPEAKER ID="083" NAME="Lucas Hartong" AFFILIATION="NI">
(NL) Dle președinte, chestiunea ajutorului pentru Țările de Jos din Fondul european de solidaritate este încă, din fericire, pe ordinea de zi de astăzi, însă dacă ar fi fost după dl Daul, colegul meu din Grupul Partidului Popular European (Creștin Democrat), votul de astăzi nu ar fi avut loc, iar Țările de Jos ar fi fost pedepsite pentru respingerea creșterii de 6 % la bugetul UE și introducerea unor taxe europene. Delegația Partidului Olandez pentru Libertate (PVV) consideră că este complet inacceptabil ca dl Daul să fi nutrit chiar o astfel de idee. Este o insultă gravă pentru Țările de Jos în calitate de stat membru.
<SPEAKER ID="084" NAME="Președinte">
Exact acest punct a fost dezbătut ieri, iar dezbaterea este închisă.
<SPEAKER ID="085" NAME="Joseph Daul" AFFILIATION="PPE">
(FR) Dle președinte, doamnelor și domnilor, în cadrul ultimei Conferințe a președinților, am decis să punem raportul Matera pe ordinea de zi de astăzi. Nimeni nu a solicitat ca acest raport să nu fie introdus pe ordinea de zi. Prin urmare, întrebarea adresată de președinte este următoarea: în fața unei astfel de persoane, vom fi capabili să purtăm discuții sincere, așa cum am fost obișnuiți să facem de cinci ani? Aceasta este întrebarea pe care o voi adresa joi dimineață. Mai mult decât atât, în cazul în care Conservatorii și Reformiștii Europeni continuă să permită acestei persoane să participe la Conferința președinților, vom schimba modul în care lucrăm. Aceasta este tot ceea ce pot spune.
<SPEAKER ID="086" NAME="Barbara Matera" LANGUAGE="IT">
Dle președinte, doamnelor și domnilor, suntem invitați astăzi să votăm cu privire la un pachet de ajutoare pentru Olanda, care a solicitat mobilizarea Fondului european de ajustare la globalizare pentru o sumă totală de 10,5 milioane de euro.
<P>
Acest transfer de fonduri interne la bugetul Uniunii poate fi încă efectuat în conformitate cu procedura ordinară. Cu toate acestea, viitoarele cereri de ajutor, iar numărul este în continuă creștere, riscă să fie blocate din cauza eșecului privind aprobarea bugetului pentru 2011. Dacă sistemul douăsprezecimilor intră în vigoare din ianuarie, nu va fi posibil, de fapt, să se realizeze transferurile și să se efectueze plățile necesare.
<P>
În aceste circumstanțe speciale, în care întreaga Europă se confruntă cu dificultăți economice, Parlamentul speră la un simț major de răspundere din partea statelor membre care au opus rezistență în Consiliu pentru aprobarea unui buget de austeritate, care să fie în conformitate cu prerogativele Tratatului de la Lisabona.

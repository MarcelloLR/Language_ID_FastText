<CHAPTER ID="011-12">
12. Preferințe comerciale autonome de urgență pentru Pakistan (
<SPEAKER ID="146" NAME="Pablo Zalba Bidegain" AFFILIATION="PPE">
Dnă președintă, la articolului 9 litera (a) al doilea paragraf, după cuvintele "la cererea unui stat membru”, am dori să se adauge expresia "orice persoană juridică sau orice asociație care nu are personalitate juridică și care acționează în numele industriei din Uniune”. Motivul este de a aduce acest regulament în conformitate cu alte garanții pe care le-am autorizat, cum ar fi clauza de salvgardare din Acordul de liber schimb dintre Comunitatea Europeană și Coreea de Sud.
<SPEAKER ID="148" NAME="Vital Moreira">
președinte al Comisiei INTA. - Dle președinte, în calitate de președinte al Comisiei pentru comerț internațional, am un mandat din partea acesteia de a solicita amânarea votului cu privire la rezoluția legislativă. Desigur, acest lucru nu este influențat de poziția mea personală în această privință.
<SPEAKER ID="149" NAME="Algirdas Šemeta">
membru al Comisiei. - Dnă președintă, Comisia poate fi de acord cu propunerea de a amâna votul privind rezoluția legislativă.

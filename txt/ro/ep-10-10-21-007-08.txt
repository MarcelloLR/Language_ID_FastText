<CHAPTER ID="007-08">
8. Ucraina (
<SPEAKER ID="127" NAME="Hannes Swoboda" AFFILIATION="S&amp;D">
Dnă președinte, dacă nu putem ajunge la o majoritate, vreau să solicit atunci Parlamentului să mute votul asupra rezoluției pentru următoarea reuniune de la Strasbourg.
<P>
Am avut ieri o discuție foarte deschisă și mulți dintre noi ne-am exprimat îngrijorarea cu privire la unele evenimente din Ucraina.
<P>
Vom avea o dezbatere cu ministrul de externe săptămâna viitoare. Vom avea o misiune de observare a alegerilor. La începutul lunii viitoare va avea loc la Kiev și Odessa întâlnirea Comisiei de cooperarea parlamentară. Prin urmare, ar fi corect dacă am vota asupra rezoluției imediat după această vizită, în perioada de sesiune de la Bruxelles.
<P>
Sper că deputații pot fi de acord cu acest lucru și-l vor sprijini.
<SPEAKER ID="128" NAME="Președinta">
Vă mulțumesc, dle Swoboda. Voi lua un alt vorbitor în favoare în cazul în care există unul.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Dnă președintă, aș dori să sprijin propunerea dlui Swoboda. Din perspectiva noastră - a Parlamentului European - va fi un aspect sensibil pentru evaluarea situației din Ucraina pe care o vom efectua, despre care am discutat ieri, faptul ca aceasta să fie mutată în următoarea perioadă de sesiune a Parlamentului. Acest lucru va avea loc după evenimentele importante din Ucraina, iar perspectiva noastră va fi semnificativ mai largă. Vom avea la dispoziție raportul colegilor noștri deputați care merg la alegerile din Ucraina, iar prin mutarea votului, eu consider că Parlamentul va acționa cu înțelepciune.
<SPEAKER ID="130" NAME="Președinta">
Vă mulțumesc, dle Kamiński. Cred că în persoana domnului Gahler vom avea un vorbitor împotrivă. Este corect ce am spus?
<SPEAKER ID="131" NAME="Michael Gahler" AFFILIATION="PPE">
Dnă președintă, îi rog pe colegii mei să voteze împotriva amânării. Trebuie să ne facem auziți înainte de alegeri, așa că acum este momentul.
<P>
Este vorba de alegeri corecte într-o țară europeană, nu e o chestiune de adepți. Ultima dată, în 2004, nu ne-am făcut auziți decât după alegerile fraudate și am fost uniți.
<P>
De această dată există dovezi ample din prealabil referitoare la imixtiunea serviciilor secrete și la o practică masivă a neadmiterii sau la liste locale false de partid care să inducă alegătorii în eroare.
<P>
Așa că haideți să fim uniți din nou de dragul democrației. Consider că lobby-ul masiv din partea ambasadelor ucrainene din întreaga Europă cu scopul de a ne determina să împiedicăm această rezoluție dovedește cât de îndreptățiți suntem să ne facem acum auziți.
<SPEAKER ID="132" NAME="Președinta">
Supun acum votului propunerea dlui Swoboda de amânare a votului.
<SPEAKER ID="133" NAME="Francesco Enrico Speroni" AFFILIATION="EFD">
(IT) Dnă președintă, puteți clarifica doar dacă se solicită amânarea pentru Bruxelles sau pentru Strasbourg, pentru că am auzit ambele versiuni?
<SPEAKER ID="134" NAME="Președinta">
Se pare că pentru Bruxelles: este clar pentru toată lumea că propunerea este de a se amâna pentru Bruxelles? Pe baza acestui fapt, supun propunerea votului.
<P>
(Parlamentul a aprobat cererea de amânare a votului)

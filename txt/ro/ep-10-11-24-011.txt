<CHAPTER ID="011">
Supravegherea financiară (semnarea actelor adoptate) 
<SPEAKER ID="260" NAME="Președinte">
Dragi colegi, permiteți-mi să prezint, în câteva cuvinte, adoptarea noastră a pachetului de supraveghere financiară. Voi face aceasta în câteva minute. Acest pachet va constitui activitățile noastre de supraveghere financiară adoptate în baza procedurii legislative ordinare.
<P>
Astăzi promulgăm un Comitet european pentru riscuri sistemice care va fi responsabil cu monitorizarea sistemului financiar din cadrul Uniunii și va contribui la funcționarea eficientă a pieței interne.
<P>
În al doilea rând, stabilim, de asemenea, alte trei autorități europene de supraveghere pentru a proteja interesul public. Acestea vor monitoriza băncile, valorile mobiliare și piețele, precum și asigurările și pensiile ocupaționale.
<P>
În sfârșit, semnăm o directivă omnibus de modificare a unui întreg set de 11 directive pentru a le aduce în conformitate cu sistemul european de supraveghere financiară și cu Tratatul de la Lisabona.
<P>
Consider că s-a depus un efort enorm și că s-a cooperat foarte bine între instituțiile europene. Procedura a fost foarte rapidă și eficientă. Președințiile succesive, spaniolă și belgiană, au fost foarte active și le mulțumesc pentru cooperarea lor. Comisia a fost foarte activă și am cooperat îndeaproape cu aceasta. Deputaților în Parlamentul European care rămân în această Cameră în timp ce noi mergem să semnăm și comisarului le spun: chiar este o problemă importantă. Îi mulțumesc Comisiei, care a fost mereu atât de activă pe durata ședințelor pregătitoare și a tuturor discuțiilor, pentru angajamentul său.
<P>
Dar munca noastră nu s-a terminat, desigur. Pachetul privind guvernanța economică pe care îl vom dezbate în curând va fi la fel de important. Știm bine că acesta este în curs de realizare în cadrul procedurii noastre legislative și sperăm că vom fi gata cât mai repede posibil.
<P>
Ce aș putea să spun în concluzie? Întregul pachet pe care îl semnăm astăzi va începe să se aplice în Uniunea Europeană de la 1 ianuarie 2011, așadar foarte curând. Acestea sunt informații foarte importante pentru noi toți, pentru piețe și pentru cetățenii noștri, deoarece vizează să îi ajute pe cetățenii noștri. Acum vom merge să semnăm pachetul legislativ.
<P>
(Președintele semnează actul, împreună cu Olivier Chastel (președintele în exercițiu al Consiliului), Michel Barnier (membru al Comisiei), José Manuel García-Margallo y Marfil (raportor), Sylvie Goulard (raportoare), Antolín Sánchez Presedo (raportor) și Peter Skinner (raportor))

<CHAPTER ID="006-03">
3. Kosovo (
<SPEAKER ID="154" NAME="Jelko Kacin" AFFILIATION="ALDE">
Dle Președinte, luni dimineață, colegul nostru, Peter Miletic, deputat în Parlamentul Kosovo și lider al partidului liberal al minorității sârbe, Samostalna Liberalna Stranka a fost victima unei tentative de omor. A fost împușcat de două ori și rănit.
<P>
Este unul dintre noi, este parlamentar. Un atac împotriva unui parlamentar de oriunde este un atac împotriva democrației. Acest atac a fost împotriva eforturilor de a aduce o stabilitate durabilă în regiunea Balcanilor de Vest. El se află la terapie intensivă într-un spital din Mitrovica. Să îi urăm însănătoșire grabnică și completă și să îi transmitem întregul nostru sprijin politic și uman.
<P>
(Aplauze)
<SPEAKER ID="155" NAME="Președinte">
Suntem cu toții de acord cu ce ați spus.
<P>
Înainte de votul asupra amendamentului 11:
<SPEAKER ID="156" NAME="Pier Antonio Panzeri" AFFILIATION="S&amp;D">
(IT) Dle Președinte, doamnelor și domnilor, solicit eliminarea cuvintelor "toți oamenii” când se face referire în primul rând la dialog. Prin urmare, propoziția finală ar trebui să fie: "consideră că ambele părți trebuie să abordeze pragmatic dialogul, în avantajul Kosovo și Serbiei”.
<SPEAKER ID="158" NAME="Ulrike Lunacek" AFFILIATION="Verts/ALE">
(DE) Aș dori doar să fie inclus titlul oficial al avizului consultativ al Curții de Justiție Internaționale.
<P>
Îl voi citi în engleză. Formularea oficială este "în conformitate cu dreptul internațional al declarației unilaterale de independență de către instituțiile provizorii ale auto-guvernării Kosovo”.
<SPEAKER ID="161" NAME="Ulrike Lunacek" AFFILIATION="Verts/ALE">
Dle Președinte, acest text se referă la evenimentele violente foarte recente din Kosovo, dintre care unul a fost deja menționat de colegul meu, dl Kacin, în care un deputat al minorității sârbe din Parlamentul Kosovo, Petar Miletić, a fost împușcat lunea trecută. Împreună cu deputații din Parlament, îi urez însănătoşire grabnică.
<P>
A mai existat un incident, la care nu am putut face referire înainte de sfârșitul amendamentelor, așa că voi citi acest amendament oral: "Își exprimă îngrijorarea profundă cu privire la explozia mortală care a omorât o persoană și a rănit alte 10, care a avut loc în Mitrovica de Nord la 2 iulie în timpul demonstrațiilor împotriva deschiderii centrului de administrație națională și cu privire la atacul din 5 iulie asupra unui deputat al minorității sârbe din Parlamentul Kosovo; condamnă cu hotărâre toate actele de violență și solicită părților să acționeze în mod responsabil; solicită de urgență Eulex să depună toate eforturile în vederea eliminării tensiunii și prevenirii continuării violențelor și solicită poliției din Kosovo, cu ajutorul Eulex, să inițieze imediat investigații ample și imparțiale ale evenimentelor, pentru a aduce făptașii în fața justiției”.

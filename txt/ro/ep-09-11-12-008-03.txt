<CHAPTER ID="008-03">
3. Summitul UE-Rusia din 18 noiembrie 2009 de la Stockholm (vot)
<SPEAKER ID="083" NAME="Hannes Swoboda" AFFILIATION="S&amp;D">
(DE) Dle preşedinte, aş dori să depun următorul amendament, care a fost formulat în consultare cu autorul propunerii de rezoluţie. Voi citi textul în limba engleză.
<P>
"Condamnă asasinarea brutală a lui Maksharip Aushev, un cunoscut militant pentru drepturile omului şi o figură a opoziţiei, care a fost împuşcat mortal în Inguşetia;”. Apoi, vom avea un text eliminat, dar acesta va continua, după cum urmează: "face apel la autorităţile ruse în special, pentru a adopta măsuri preventive de protecţie în privinţa apărătorilor drepturilor omului, cum ar fi demararea unei investigaţii, de îndată ce ameninţările cu care se confruntă aceşti militanţi sunt cunoscute de către procuror şi de sistemul judiciar;”.
<P>
Acest lucru ar transmite un mesaj clar şi, prin urmare, aş dori să sprijin acel tip de amendament, împreună cu Grupul Verzilor, care a supus la vot amendamentul respectiv.
<SPEAKER ID="086" NAME="Vytautas Landsbergis" AFFILIATION="PPE">
Dle preşedinte, întrucât retragerea semnăturii Rusiei din Tratatul privind Carta energiei nu este un eveniment unic, ci o metodă folosită de mai multe ori până acum, ar merita să introducem o notă care să ateste că cea mai recentă retragere "subminează în general fiabilitatea semnăturii ţării respective”.
<P>
În încercarea de a atrage semnături noi, ar trebui să cerem onorabilului nostru partener să fie mai serios pe viitor.
<SPEAKER ID="088" NAME="Vytautas Landsbergis" AFFILIATION="PPE">
Dle preşedinte, există o greşeală la considerentul H, provenită fie dintr-o eroare de redactare, fie dintr-o omisiune, întrucât menţionează recentul conflict între "Georgia şi regiunile sale separatiste”, în ciuda situaţiei reale. Lipseşte un cuvânt de aici.
<P>
Conform raportului misiunii de anchetă, a avut loc un război sau un conflict militar în Georgia între Rusia şi Georgia, unde au fost, de asemenea, implicate anumite unităţi suplimentare ale aliaţilor Rusiei şi mercenarilor din Caucazul de Nord. Prin urmare, într-o rezoluţie care nu doreşte să fie naivă sau părtinitoare, ar trebui să adăugăm următoarele: "între Rusia şi Georgia şi regiunile sale separatiste”.
<P>
Nimeni nu crede cu adevărat că armata din Osetia de Sud a bombardat Gori şi s-a apropiat de Tbilisi. De aceea, preşedintele Sarkozy s-a deplasat pentru a se întâlni cu preşedintele Medvedev şi nu cu preşedintele Kokoity.
<P>
Permiteţi-ne să umplem acel decalaj accidental cu o minte limpede.

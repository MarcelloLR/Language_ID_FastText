<CHAPTER ID="004-05">
5. Preţurile la alimente în Europa (
<P>
- Înainte de votare
<SPEAKER ID="067" NAME="Katerina Batzeli" LANGUAGE="EL">
Domnule preşedinte, ar fi foarte interesant dacă am putea compara votul privind raportul Comisiei pentru agricultură şi dezvoltare regională cu propunerile alternative de rezoluţii din partea a patruzeci de deputaţi şi a Grupului ALDE. Am descoperi următoarele:
<P>
în primul rând, că un total de 15 propuneri au fost modificate fără a se fi trimis niciun mesaj;
<P>
în al doilea rând, că în afara aspectului cantitativ, există şi unul politic, având în vedere că propunerea alternativă elimină orice referire la rolul şi responsabilitatea marilor lanţuri comerciale en-gros şi en-detail;
<P>
în al treilea rând, că declaraţia scrisă a Parlamentului European, însoţită de 439 de semnături ale deputaţilor care doresc ca sectoarele să fie controlate şi să funcţioneze corect, îşi pierde din start valabilitatea; şi
<P>
în al patrulea rând, că toate politicile comerciale neechitabile au fost eliminate sau înfrumuseţate şi că s-a mers chiar până la respingerea recomandării de a crea o bază de date la nivel european pentru preţurile oferite producătorilor agricoli şi preţurile de consum, care să fie accesibilă tuturor cetăţenilor şi consumatorilor.
<P>
Obiectivul Comisiei pentru agricultură şi al Grupului la nivel înalt este acela de a examina practicile competitive şi transparenţa pieţei interne în sectorul produselor alimentare. Astăzi suntem judecaţi cu toţii.
<SPEAKER ID="068" NAME="Astrid Lulling" AFFILIATION="PPE-DE">
(FR) Domnule preşedinte, această declaraţie este totuşi uimitoare.
<P>
Pur şi simplu am dorit să le spun colegilor mei deputaţi că sunt unul dintre autorii rezoluţiei alternative. Suntem în Uniunea Europeană, nu în Uniunea Sovietică.
<P>
(Aplauze)
<SPEAKER ID="069" NAME="Preşedintele">
Sunt convins, doamna Lulling, că acest detaliu nu le-a scăpat deputaţilor, dar i-am dat cuvântul raportoarei noastre pentru că aceasta nu a avut ocazia să vorbească în timpul dezbaterilor. După cum ştiţi, are dreptul la două minute; prin urmare, timp de două minute, are toată libertatea. Acest lucru a fost respectat.

<CHAPTER ID="007-01">
1. Sancţiuni la adresa angajatorilor de resortisanţi din ţările terţe aflaţi în situaţie de şedere ilegală (
<P>
Înainte de vot:
<SPEAKER ID="104" NAME="Claudio Fava">
raportor. - (IT) Doamnă preşedintă, cu permisiunea dumneavoastră, aş dori să solicit Consiliului, cu susţinerea altor grupuri parlamentare, să anexeze la directivă următoarea declaraţie oficială şi, ca urmare, să amânăm votul cu privire la rezoluţia legislativă. Voi da citire declaraţiei care sper că va fi anexată:
<P>
' Parlamentul şi Consiliul European afirmă că regulile de subcontractare convenite în baza articolului 9 din această Directivă nu vor prejudicia alte prevederi privitoare la acest subiect care urmează a fi adoptate prin viitoarele instrumente legislative.”
<SPEAKER ID="106" NAME="Martin Bursík">
preşedinte în exerciţiu al Consiliului. -Doamnă preşedintă, preşedinţia ia notă de declaraţia propusă. Totuşi, trebuie să îi informăm pe membrii Parlamentului European că ea nu îşi poate asuma angajamente în numele Consiliului, fără a se consulta în prealabil cu acesta.
<SPEAKER ID="107" NAME="Claudio Fava">
raportor. - (IT) Doamnă preşedintă, înţeleg că trebuie să aibă loc o întâlnire oficială între Consiliu şi Comitetul reprezentanţilor permanenţi. Solicit preşedinţiei să propună oficial ca această declaraţie să fie anexată şi, din acest motiv, solicit ca votul asupra rezoluţiei să fie amânat până la următoarea sesiune plenară, pentru a permite Consiliului să desfăşoare consultările oficiale.

<CHAPTER ID="006-03">
3. Situaţia din Orientul-Mijlociu/Gaza (vot)
<P>
- Înainte de votare:
<SPEAKER ID="073" NAME="Martin Schulz" AFFILIATION="PSE">
(DE) Domnule preşedinte, vă sunt recunoscător pentru că mi-aţi dat cuvântul. Cu permisiunea dumneavoastră şi a colegilor mei membri, aş dori să fac două observaţii, prima privind rezoluţia supusă la vot şi cea de-a doua, o declaraţie personală privind un membru al acestei camere.
<P>
În ceea ce priveşte rezoluţia, grupul meu a discutat subiectul, din nou, ieri seară. Discuţia a fost profundă şi foarte dinamică, dar a fost de asemenea foarte serioasă. Cred că, în această dimineaţă, întrucât ne pregătim să votăm, suntem cu toţii zguduiţi de ceea ce tocmai ne-a comunicat dl Wurtz. Când ostilităţile armate se extind, astfel încât instituţiile internaţionale nu mai sunt în siguranţă, situaţia este extrem de gravă. Trebuie făcut un apel către Israel, în special, în acest caz, pentru a respecta organismele comunităţii internaţionale, deoarece o astfel de nereuşită expune riscului infrastructura umanitară, lucru care, cu siguranţă, nu este conform legislaţiei internaţionale.
<P>
Cu toate acestea, am hotărât să susţinem această rezoluţie, deoarece - ca urmare a discuţiei îndelungate de ieri - considerăm că este corect şi vital să o adoptăm acum şi că ne este util nouă, Parlamentului European ca instituţie, să trimitem astfel de semnale. Cu toate acestea, un lucru este cert, şi anume, că atunci când violenţa se extinde atât de mult încât nu cruţă nici şcolile şi nici grădiniţele, nu este vorba despre o chestiune de regret, ci de condamnare în cei mai aspri termeni. Deşi, rezoluţia nu conţine acest lucru,
<P>
(Aplauze puternice)
<P>
dorim să subliniem acest lucru aici, deoarece considerăm că reflectă sentimentele multor dintre colegii noştri membri, inclusiv a celor din alte grupuri.
<P>
Permiteţi-mi să precizez, acum, câteva cuvinte despre un coleg care, de-a lungul carierei sale politice, a adus o contribuţie deosebită păcii la nivel mondial şi în cadrul Uniunii Europene. Aceasta este ultima sesiune plenară la care participă colegul meu dl Rocard. Pentru noi, cei din Grupul socialist din Parlamentul European, dar cred că pentru noi toţi...
<P>
(Ovaţii în picioare)
<SPEAKER ID="074" NAME="Preşedintele">
Vă mulţumesc foarte mult, domnule Schulz. Întrucât nu am putut să iau parte la recepţia de ieri, organizată cu ocazia vizitei preşedintelui Consiliului, primul ministru ceh Mirek Topolánek, aş dori să-i adresez domnului Rocard următoarele. Domnule Rocard, aş dori să îmi exprim prietenia şi cel mai profund respect pentru dumneavoastră şi vă doresc fericire şi succes în toate planurile dumneavoastră viitoare. Sper că vom continua să ne vedem frecvent şi doresc să vă mulţumesc pentru contribuţia deosebită pe care aţi adus-o integrării europene. Vă asigur de mulţumirile mele sincere, domnule Rocard!
<P>
(Aplauze puternice)
<P>
- Înainte de vot - aspecte legate de alineatul (3):
<SPEAKER ID="075" NAME="Michael Gahler" AFFILIATION="PPE-DE">
(DE) Domnule preşedinte, în acord cu grupul meu şi cu alte grupuri, de asemenea, aş dori să vă propun următorul amendament:
<P>
De a înlocui "o responsabilitate specială” cu "un rol important”, astfel încât să aibă următorul conţinut: "care implică un rol important pentru Egipt”.
<P>
(Amendamentul oral a fost acceptat)
<SPEAKER ID="078" NAME="Preşedintele">
Doamnelor şi domnilor, doresc să vă informez că, în calitatea mea de preşedinte al Adunării parlamentare euro-mediteraneene (EMPA), nu voi încerca să prezint o rezoluţie similară în cadrul Oficiului EMPA, deoarece această Cameră tocmai a hotărât acest lucru.
<P>
(Aplauze)

<CHAPTER ID="007">
Urări de bun venit
<SPEAKER ID="069" NAME="Președinte">
Aș dori să întrerupem dezbaterea un moment pentru a anunța că astăzi, în tribuna vizitatorilor o avem pe dna profesor Dagmar Lieblová, președinta Asociației comemorării martirilor de la Theresienstadt, din Republica Cehă, căreia îi urăm bun venit.
<P>
(Aplauze)
<P>
Dna profesor Lieblová se află la Strasbourg împreună cu 28 de studenți din Praga și din Hamburg, care au lucrat împreună, timp de doi ani, la un proiect de cercetare a transferului persoanelor din Cehia condamnate la muncă forțată din Hamburg în lagărul de concentrare de la Theresienstadt.
<P>
Aceasta vizitează Parlamentul nostru la invitația vicepreședintelui nostru, dl Rouček, și a dlui Fleckenstein, iar proiectul său a fost distins cu un premiu european.
<P>
Îi mulțumesc foarte mult dnei profesor Lieblová și studenților săi pentru contribuția lor majoră la sprijinirea înțelegerii istoriei europene și pentru angajamentul lor față de valorile morale care inspiră Uniunea.

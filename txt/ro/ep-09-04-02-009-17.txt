<CHAPTER ID="009-17">
17. Acordul comercial interimar cu Turkmenistan (vot) 
<P>
- Înainte de votare:
<SPEAKER ID="098" NAME="Daniel Caspary" AFFILIATION="PPE-DE">
(DE) Domnule Preşedinte, doamnelor şi domnilor, solicit o amânare până la sesiunea plenară Aprilie-II, în temeiul articolului 170 alineatul (4). Ieri, în timpul şedinţelor de grup, am primit documente de la Comisie şi de la Consiliu prin care Comisia şi Consiliul solicită să ne exprimăm poziţia. Însă nu am avut timp să dezbatem aceste documente în mod adecvat. Prin urmare, v-aş fi recunoscător pentru acordarea unei amânări.
<P>
Cu toate acestea, aş ruga încă odată toţi deputaţii din cadrul tuturor grupurilor să se abţină de la a folosi acest acord interimar cu Turkmenistanul drept mijloc de a dobândi mai multe drepturi pentru Parlament, în comparaţie cu Consiliul şi cu Comisia. Ar fi mare păcat dacă acest document ar avea de suferit de pe urma acestei probleme.
<SPEAKER ID="099" NAME="Stavros Dimas">
membru al Comisiei - Nu ne opunem amânării.
<P>
(Parlamentul a decis amânarea votului)

<CHAPTER ID="003">
Aprobarea procesului-verbal al şedinţei anterioare
<P>
(Procesul-verbal al şedinţei precedente a fost aprobat)
<SPEAKER ID="009" NAME="Mario Mauro" AFFILIATION="PPE">
(IT) Dle Preşedinte, doamnelor şi domnilor, aş dori să vă amintesc că în această dimineaţă în Afghanistan, doi soldați din Brigada Taurinense au fost omorâţi într-un atac.
<P>
Uniunea Europeană joacă un rol dificil pe scena păcii şi a războiului şi solicit, la începutul şedinţei, ca Parlamentul să se alăture în transmiterea condoleanţelor şi al sprijinului pentru familiile victimelor, în această perioadă foarte dificilă.
<SPEAKER ID="010" NAME="Gianni Pittella" AFFILIATION="S&amp;D">
(IT) Dle Preşedinte, doamnelor și domnilor, de fapt am solicitat să mi se acorde permisiunea de a vorbi timp de un minut pentru a spune acelaşi lucru ca şi colegul meu, dl Mauro, aşa că mă alătur dlui Mauro în exprimarea condoleanţelor. Cred că gândurile întregului Parlament se îndreaptă acum către cei doi soldaţi italieni care au fost omorâţi în această dimineaţă.
<P>
Consider că durerea trebuie îmbinată cu indignare, solidaritate cu familiile, sprijin pentru cei răniţi și respingerea tuturor formelor de terorism. Cu toate acestea, trebuie să existe acţiuni reînnoite ale UE, alături de statele individuale, pentru a asigura că misiunea de pace este şi mai eficientă şi că se poate desfăşura în condiţii mai sigure.
<SPEAKER ID="011" NAME="Preşedinte">
Vă mulţumesc, domnilor, pentru că mi-aţi atras atenţia asupra acestor aspecte. Este foarte important să ne exprimăm întotdeauna solidaritatea cu soldaţii care, în numele nostru, luptă împotriva terorismului, precum şi a altor forme de abuz în Afganistan şi în alte ţări. Ar trebui să ne exprimăm solidaritatea cu angajamentul faţă de cauza noastră comună, o cauză care continuă să fie importantă în întreaga lume. Acesta este obiceiul nostru în Parlamentul European. Mulţumesc încă o dată ambilor deputaţi pentru că mi-au atras atenţia asupra acestor aspecte.
<SPEAKER ID="012" NAME="Geoffrey Van Orden" AFFILIATION="ECR">
Dle Preşedinte, dacă ne amintim de pierderile tragice din Afganistan, ar trebui să ne amintim, de asemenea, că aproape zilnic, pierdem soldaţi britanici care îşi dau viaţa în cadrul misiunii NATO care se desfăşoară în această ţară. Ar trebui să recunoaştem pierderile tragice şi să ne exprimăm solidaritatea faţă de familiile întregului personal care îşi desfăşoară activitatea sub auspiciile NATO, indiferent din ce ţară provine acesta.
<SPEAKER ID="013" NAME="Preşedinte">
Sunt întru totul de acord cu dvs. Consider că împărtăşim cu toţii aceeaşi opinie în această privință. Vorbim despre europeni care ne reprezintă pe toţi în lupta împotriva terorismului şi a tuturor formelor de violenţă din lume. Ei sunt reprezentanţii noştri.
<SPEAKER ID="014" NAME="Jacky Hénin" AFFILIATION="GUE/NGL">
(FR) Dle Preşedinte, consider că este corect să îi omagiem pe cei care mor în luptă, aşa cum tocmai aţi făcut. De asemenea, este corect să ne gândim la toţi lucrătorii care mor în fiecare zi la locul de muncă deoarece angajatorii nu le asigură resursele necesare pentru a lucra în bune condiţii.

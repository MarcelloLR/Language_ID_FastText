<CHAPTER ID="009">
Corectările voturilor și intențiile de vot: a se vedea procesul-verbal
<P>
(Ședința a fost suspendată la ora 13.05 și reluată la ora 15.00)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Vreau doar să comunic adunării unele informații pe care tocmai le-am primit.
<P>
De câteva săptămâni, un fenomen nou și fără precedent are loc în jurul marilor orașe ocupate din Sahara Occidentală, și anume, peste 12 000 de saharawi, bărbați, femei și copii, sunt literalmente pe cale să-și părăsească orașele și să se instaleze în corturi, în apropiere de Laayoune, Smara și Boujdour.
<P>
Mișcările, care nu încetează să crească, apar ca o nouă formă de protest împotriva situației politice și socio-economice insuportabile a locuitorilor indigeni ai acestor teritorii.
<P>
Spun asta astăzi și acum, deoarece problema multiplelor intervenții violente din partea regimului marocan riscă să se agraveze îngrijorător în acest week-end. De aceea, solicit Parlamentului să fie pregătit să reacționeze în funcție de evoluția situației.
<SPEAKER ID="283" NAME="Președintele">
Voi lua în considerare acest lucru. Într-adevăr, a fost o problemă de procedură, iar situația din Sahara și situația din Maroc nu reprezintă subiecte despre care ar trebui să vorbim în această după-amiază. Totuși, voi lua act de ceea ce ați spus.

<CHAPTER ID="008-02">
2. Summitul UE-Rusia (
<P>
- În timpul votului:
<SPEAKER ID="146" NAME="Werner Langen" AFFILIATION="PPE">
(DE) Dle președinte, aș dori să întreb de ce deputatul care este așezat pe locul cu nr. 56 a votat simultan pentru numerele 56 și 57. Dl Bütikofer a votat în numele dlui Turmes. Vă rog să îl mustrați pentru acest comportament.
<P>
(Agitație)
<P>
Într-o sesiune parlamentară anterioară, atunci când dl Bütikofer nu era încă deputat în Parlamentul European, a fost impusă o sancțiune președintelui unui grup deoarece a votat în numele vecinului său. Dl Cohn-Bendit poate considera acest lucru ridicol și poate face acest lucru în cadrul Grupului Verts/ALE, dar în Parlament regulile sunt clare. Niciun deputat nu poate vota în numele altui deputat de pe locul deputatului absent. Această regulă se aplică și în cazul Grupului Verzilor.
<P>
(Aplauze puternice)
<SPEAKER ID="147" NAME="Președinte">
Să trecem mai departe. Mi se pare corect să nu puteți vota în numele altei persoane.

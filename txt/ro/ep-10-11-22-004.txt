<CHAPTER ID="004">
Componența Parlamentului
<SPEAKER ID="009" NAME="Președinte">
Autoritățile spaniole competente m-au informat că dl Ramón Jáuregui Atondo a fost înlocuit de dna María Irigoyen Pérez începând din data de 16 noiembrie 2010. Aș dori să-i urez bun-venit noului nostru deputat și să reamintesc faptul că, în conformitate cu Articolul 3 aliniatul (2) din Regulamentul de procedură al Parlamentului European, atâta timp cât prerogativele sale nu au fost verificate sau nu s-a luat o hotărâre în legătură cu o eventuală contestație, María Irigoyen Pérez se bucură de exercitarea deplină a drepturilor sale în Parlament și în organele acestuia, cu condiția să fi declarat în prealabil că nu exercită o funcție incompatibilă cu cea de deputat în Parlamentul European.

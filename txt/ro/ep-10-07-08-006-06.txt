<CHAPTER ID="006-06">
6. SIDA/HIV în perspectiva celei de-a XIII-a conferinţe internaţionale privind SIDA (Viena, 18-23 iulie 2010) (
<P>
- Înainte de votare:
<SPEAKER ID="170" NAME="Michael Cashman" AFFILIATION="S&amp;D">
Dle Președinte, având în vedere importanța acestui vot înainte de Conferința de la Viena, solicit un vot prin apel nominal în cadrul votării finale.
<SPEAKER ID="171" NAME="Francesco Enrico Speroni" LANGUAGE="IT">
Dle Preşedinte, doamnelor şi domnilor, grupul meu este împotrivă.
<P>
(Solicitarea a fost respinsă)
<SPEAKER ID="173" NAME="Astrid Lulling" AFFILIATION="PPE">
(FR) Să ne liniștim! Întrucât cetățenii din Luxemburg vorbesc și scriu în franceză și germană, înainte de votul privind această rezoluție sensibilă, aș dori să vă atrag atenția asupra faptului că există diferențe foarte mari între textul francez și cel german la alineatul (17).
<P>
În versiunea germană, se prevede că statele membre şi Comisia sunt invitate...
<P>
(DE) să susțină măsuri în domeniul avorturilor sigure
<P>
(FR) ... să susțină măsuri pentru avorturile sigure. Mi s-a spus că această parte nu apare nici în textul în franceză, nici în cel în engleză.
<P>
Dle Președinte, dacă ați putea clarifica dacă textul în franceză este cel autentic, acest lucru i-ar ajuta pe mulți deputați să ia o decizie pe parcursul votării.
<SPEAKER ID="176" NAME="Președinte">
Vom corecta toate traducerile pentru ca acestea să coincidă cu textele originale. Vom verifica acest lucru. Vă mulţumesc.
<SPEAKER ID="177" NAME="Michael Cashman" AFFILIATION="S&amp;D">
Dle Președinte, având în vedere votul care tocmai a avut loc, mă întreb dacă partidul politic care a obiectat va fi acum de acord și ne va permite să avem un vot prin apel nominal în cadrul votării finale.
<SPEAKER ID="178" NAME="Francesco Enrico Speroni" LANGUAGE="IT">
Dle Preşedinte, doamnelor şi domnilor, suntem din nou împotrivă.
<P>
(Solicitarea a fost respinsă)
<P>
- După votare:
<SPEAKER ID="180" NAME="Gay Mitchell" AFFILIATION="PPE">
Dle Președinte, nu aș dori să întârzii procedurile și îmi pare bine că dl Cashman este atât de activ. Cred că ar fi oportun dacă am avea un vot liber în Parlament privind aspecte de acest tip. Astfel, s-ar stabili opinia reală a Parlamentului. Există o parte care agită Parlamentul și numai o parte care permite un vot liber. Dacă dorim cu adevărat să stabilim care este poziţia Parlamentului în astfel de aspecte, ar trebui să existe un vot liber în Parlament.
<P>
(Aplauze)
<SPEAKER ID="182" NAME="Michael Cashman" AFFILIATION="S&amp;D">
Dle Preşedinte, dacă cineva este numit în Parlament, este dreptul său să răspundă. Eu am fost numit. Prin urmare, aș dori să îi spun dlui Mitchell și altor colegi că, indiferent de partidul care hotărăște să voteze, fiecare dintre noi dispune de propriul vot liber, iar parlamentul a votat în mod democratic.
<P>
(Aplauze)

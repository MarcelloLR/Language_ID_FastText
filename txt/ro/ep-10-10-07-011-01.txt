<CHAPTER ID="011-01">
1. Conferință privind diversitatea biologică - Nagoya 2010 (vot)
<P>
- Înainte de votare:
<SPEAKER ID="153" NAME="Bruno Gollnisch" AFFILIATION="NI">
(FR) Dle președinte, voi fi foarte concis. Aș dori să îmi exprim prin această intervenție atât admirația pentru marele muzician Beethoven, cât și dezaprobarea față de faptul că suntem supuși în mod regulat unui imn european care a dispărut în ...
<P>
(Proteste)
<P>
(Președintele l-a întrerupt pe vorbitor)
<SPEAKER ID="154" NAME="Joseph Daul" AFFILIATION="PPE">
(FR) Dle președinte, sunt revoltat de acele declarații.
<P>
(Aplauze)
<P>
Din respect pentru libertate, pace și pentru ceea ce au suferit cetățenii noștri, eu pur și simplu solicit ca, dacă acești domni doresc să fie respectabili și respectați de mine, să nu mai accepte salariul de deputat în Parlamentul European, plătit de Europa.
<P>
(Aplauze)
<SPEAKER ID="155" NAME="Președinte">
Dle Gollnisch, eu sunt un om foarte amabil și răbdător. Nu aveți cuvântul. Aceasta nu este o intervenție. Dacă veți continua să țipați, veți fi scos din această cameră în mod politicos.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Dle președinte, doamnelor și domnilor, aș dori să vă rog să țineți cont de faptul că formularea exactă și inițială de la punctul 35 din rezoluție, care este supus la vot și care subliniază faptul că responsabilitatea socială a întreprinderilor ar trebui să includă biodiversitatea, este versiunea în limba franceză, și că aceasta ar trebui să fie versiunea utilizată. În plus, cuvântul "social”, care a dispărut din versiunea în limba engleză, ar trebui să fie reintrodus și versiunea ar trebui să fie corectată.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Dle președinte, ne-ați invitat să votăm pentru textul original al punctului 16. Cu toate acestea, a existat un vot separat în prealabil și punctul 16 a fost modificat. Au existat două voturi separate. Prin urmare, noi am votat pentru textul original, dar nu pentru amendament.
<SPEAKER ID="161" NAME="Esther de Lange" AFFILIATION="PPE">
Dle președinte, înainte de votul final - și deși eu sunt foarte mulțumită de faptul că am adoptat amendamentul 1 - cred că dna Bélier din Grupul Verzilor are dreptate. De fapt, dumneavoastră ați solicitat votul pentru punctul inițial.
<P>
Pe ecrane, am văzut ulterior că am votat amendamentul 1. Pentru a fi corecți față de Grupul Verzilor, cred că ar trebui să repetăm votul pentru amendamentul 1.
<P>
Dacă este adoptat amendamentul 1, punctul inițial este respins.
<SPEAKER ID="162" NAME="Președinte">
Este posibil ca acest lucru să se fi întâmplat din cauză că eu vorbesc în limba greacă, o limbă care nu este foarte cunoscută, și vorbesc repede, în scopul de a ajuta pe toată lumea de aici. Cred - s-ar putea să greșesc - că prima oară am supus amendamentul 1 la vot prin apel nominal și că ulterior am supus la vot ...
<P>
(Murmur)
<P>
În regulă, voi avea încredere în dumneavoastră. Părerea mea este că, dacă îmi aduc bine aminte, amendamentul 1 va fi respins și că apoi va fi adoptat textul inițial, dar o voi face.
<P>
Mă voi întoarce la amendamentul 1 prin vot prin apel nominal. Votarea este deschisă.
<P>
(Amendamentul 1 a fost adoptat prin vot prin apel nominal)

<CHAPTER ID="016">
Ordinea lucrărilor: a se vedea procesul-verbal
<SPEAKER ID="022" NAME="Jean-Pierre Audy" AFFILIATION="PPE">
(FR) Dle Președinte, aș dori să iau cuvântul în baza articolului 16 din Tratatul privind Uniunea Europeană. Săptămâna aceasta, la inițiativa președintelui francez Nicolas Sarkozy, care a dat dovadă de un profund spirit comunitar, s-a lansat propunerea de a organiza vineri o reuniune extraordinară a Consiliului European.
<P>
De obicei, în conformitate cu tratatele, Consiliul Afaceri Generale este cel care pregătește reuniunile Consiliului European. Totuși, pe agenda din această săptămână nu am văzut nicio reuniune a Consiliului Afaceri Generale care să pregătească această reuniune extraordinară a Consiliului European. În momente de schimbări democratice profunde, cred că cetățenii europeni ar trebui să participe alături de șefii lor de stat la deciziile adoptate de Europa referitor la aceste probleme importante.
<SPEAKER ID="023" NAME="Președinte">
Vă mulțumesc pentru observație. Vă voi trimite un răspuns în scris.

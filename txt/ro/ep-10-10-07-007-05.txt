<CHAPTER ID="007-05">
5. Mobilizarea Fondului european de ajustare la globalizare: Danemarca/Danfoss Group (
<SPEAKER ID="118" NAME="Barbara Matera" LANGUAGE="IT">
Dle președinte, votul de astăzi nu prezintă probleme deosebite și respectă procedura consolidată. Cadrul statistic cel mai recent arată o creștere constantă a cererilor primite de la statele membre, în favoarea unui fond care operează cu un grad diferit de flexibilitate.
<P>
Comisia Europeană a dat deja un semn al încrederii sale în fond prin alocarea de noi resurse în cadrul liniei bugetare a Fondului european de ajustare la globalizare (FEG). Acesta este un semn de pragmatism, care a fost reconfirmat, de asemenea, în această săptămână de Comisia pentru bugete. Prin urmare, angajamentul Europei față de cetățenii săi a fost reconfirmat prin hotărârea Parlamentului de a găsi resurse în bugetul pe 2011, pentru a conferi substanță acestui fond, în ciuda marjelor sale substanțial reduse.

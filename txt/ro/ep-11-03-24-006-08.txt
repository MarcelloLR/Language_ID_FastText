<CHAPTER ID="006-08">
8. Numirea directorului executiv al Autorității bancare europene (ABE) (
<SPEAKER ID="102" NAME="Sharon Bowles" AFFILIATION="ALDE">
Domnule președinte, nu vă voi reține mult. Astăzi votăm cu privire la rezoluțiile de aprobare a directorilor executivi ai autorităților europene de supraveghere. Aspectele privind procedura generală viitoare au fost abordate luna trecută în cadrul negocierilor referitoare la numirea președinților autorităților.
<P>
Pentru Autoritatea bancară, directorul executiv propus este Adam Farkas; pentru Autoritatea europeană pentru asigurări și pensii ocupaționale este propus Carlos Montalvo, iar pentru Autoritatea europeană pentru valori mobiliare și piețe, Verena Ross. Candidații au participat cu toții la audierile de confirmare în cadrul Comisiei pentru afaceri economice și monetare săptămâna trecută. Acestea au fost transmise online, și prin urmare sunt disponibile pe site-ul internet al ECON, la fel și biografiile candidaților. Comisia cu membri titulari a decis cu o majoritate substanțială că ar trebui să votăm în favoarea acestor candidați, aceasta fiind deci recomandarea din partea comisiei.

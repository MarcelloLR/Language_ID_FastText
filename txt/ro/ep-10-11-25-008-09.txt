<CHAPTER ID="008-09">
9. Către o nouă strategie energetică pentru Europa 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
Dle președinte, marți, săptămâna aceasta, am votat asupra raportului Rapkay, care este rezultatul compromisului privind minele de cărbuni. Ne place sau nu, Parlamentul a decis. Dacă ar trebui să votăm altceva, nu ar fi un lucru bine privit, în special de către Comisie. Așa că vă sugerez să includem cuvântul "necompetitiv” în amendamentul 1 al Grupului PPE, pentru a-l alinia raportului Rapkay. Oricare ar fi părerea dvs., opinia acestui Parlament, de săptămâna aceasta, ar trebui să fie cel puțin unitară.
<SPEAKER ID="090" NAME="Konrad Szymański" AFFILIATION="ECR">
(PL) Dle președinte, aș dori să informez Camera că amendamentul propus de raportor, dna Kolarska-Bobińska, aduce textul nostru și înțelesul acestuia aproape de esența votului de ieri asupra raportului Rapkay. Următoarea parte a amendamentului oral doar slăbește expresia și tonul rezoluției în ceea ce privește folosirea cărbunelui ca sursă de energie primară în cadrul mixului energetic din Uniunea Europeană. Consider că nu este nevoie să distrugem consensul la care am ajuns în cadrul Comisiei pentru industrie, cercetare și energie prin adoptarea amendamentului oral. Din acest motiv, vă rog să votați împotriva acestui amendament.

<CHAPTER ID="008-16">
16. Criza deșeurilor din Campania
<SPEAKER ID="131" NAME="Judith A. Merkies">
autoare. - Domnule președinte, știu că acesta este ultimul vot. Acest lucru nu va răpi mult din timpul dvs. Sunt raportoarea pentru Comisia pentru petiții cu privire la subiectul pentru care vom vota: găsirea unei soluții în ceea ce privește actuala criză a deșeurilor din Campania, regiunea care înconjoară Napoli, în Italia.
<P>
După ce am primit numeroase solicitări din partea petiționarilor, Comisia pentru petiții a trimis o delegație în Campania și a adoptat prin consens un raport care sugerează o soluție.
<P>
Este incontestabil faptul că Italia trebuie să se conformeze legislației UE, la fel ca oricare alt stat membru. Suntem pe punctul de a trimite un mesaj puternic, însă amendamentele depuse politizează această problemă în mod inutil și, dacă vor fi susținute, vor diminua intensitatea mesajului.
<P>
Dacă acest Parlament nu dorește să țină din scurt un stat membru, sugerez să votăm împotriva amendamentelor și să susținem textul original.
<SPEAKER ID="133" NAME="Erminia Mazzoni" AFFILIATION="PPE">
(IT) Domnule președinte, aș dori doar să fac o corecție, deoarece există o greșeală de tipar în amendament. O propoziție mai lungă a fost suprimată și ce rămâne este "propune Comisiei să verifice dacă spațiile existente din ariile protejate au fost extinse și dacă unele dintre ele se numără printre siturile protejate în cadrul Natura 2000”.
<SPEAKER ID="135" NAME="Raül Romeva i Rueda" AFFILIATION="Verts/ALE">
Domnule președinte, ar fi posibil să avem un vot în bloc cu privire la toate aceste amendamente?
<SPEAKER ID="136" NAME="Președintele">
Am citit numele semnatarilor amendamentelor. Ar fi nedrept pentru unii colegi italieni dacă am face acest lucru.
<SPEAKER ID="137" NAME="Crescenzio Rivellini" AFFILIATION="PPE">
(IT) Domnule președinte, acest lucru demonstrează că această rezoluție este de natură politică. Nimeni nu are în vedere esența sau caracterul practic și nimeni nu dorește să ajute comunitatea, dar toți vorbesc fără rost. Aceasta este o propunere politică. Acest lucru este arătat chiar prin modul în care aceștia s-au adresat domnului Mazzoni. Invit Grupul Partidului Popular European (Creștin Democrat) să voteze în favoarea amendamentelor și împotriva acestei propuneri a stângii, care este responsabilă pentru ce s-a întâmplat în Campania și care prezintă acum o propunere în Parlament. Ei sunt responsabili pentru această situație. Ei au fost la guvernare când s-a întâmplat totul.
<SPEAKER ID="138" NAME="Președintele">
Sunt conștient că propunerea de rezoluție vizează un subiect sensibil, dar aceasta a fost depusă în mod corespunzător. Au fost depuse și amendamente și vom continua să le votăm unul câte unul. Mai sunt puține.
<SPEAKER ID="139" NAME="Președintele">
Aici se încheie votul.

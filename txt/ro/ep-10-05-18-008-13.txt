<CHAPTER ID="008-13">
13. Asistenţa macrofinanciară acordată Ucrainei (
<P>
Înainte de votare:
<SPEAKER ID="118" NAME="Vital Moreira">
raportor. - Doamnă preşedintă, aceasta este o scurtă explicaţie a ceea ce urmează să votăm.
<P>
Anul trecut, în noiembrie, aici în Strasbourg, atunci când discutam aprobarea propunerilor noastre anterioare privind asistenţa macrofinanciară referitoare la alte ţări, Comisia ne-a promis că, în baza Tratatului de la Lisabona şi până la adoptarea unui regulament cadru referitor la asistenţa macrofinanciară, fiecare dintre propunerile privind acest gen de asistenţă vor face obiectul codeciziei între Parlament şi Consiliu. Astăzi, după numai şase luni, aveţi în faţă nu numai o propunere de decizie ce urmează a fi adoptată prin procedura de codecizie, ci şi un acord în primă lectură cu Consiliul. În încercarea de a ajunge la acest acord, am lucrat sub presiunea timpului. Prin urmare, doresc să-mi exprim recunoştinţa faţă de Preşedinţia spaniolă, Consiliu şi Comisie, dar şi faţă de raportorii alternativi din cadrul Comisiei pentru comerţ internaţional şi faţă de fiecare dintre cei implicaţi pentru abordarea lor pozitivă şi constructivă.
<P>
Conform deciziei propuse, Ucraina ar putea primi un împrumut de până la 500 de milioane de euro pentru a-şi finanţa deficitul balanţei de plăţi si pentru a-şi îndeplini obligaţiile financiare externe. Acest împrumut ar suplimenta sprijinul FMI şi asistenţa UE de 110 milioane care a fost convenită în 2002, dar care nu a fost încă plătită.
<P>
Pe parcursul negocierilor noastre tripartite, Parlamentul a insistat asupra păstrării unor trimiteri la condiţiile de efectuare a plăţilor considerate de către noi ca fiind importante, cum sunt eficienţa, transparenţa şi responsabilitatea asistenţei. Am insistat, de asemenea, asupra importanţei de a informa corespunzător Parlamentul în privinţa modului în care se pune în aplicare această asistenţă.
<P>
(Aplauze)
<P>
Pentru protejarea prerogativelor noastre instituţionale, ne-am opus şi solicitărilor de introducere a procedurii comitetului de gestionare pentru măsurile de punere în aplicare, astfel încât, în cele din urmă, o procedură a comitetului consultativ...
<P>
(Preşedinta l-a întrerupt pe vorbitor)

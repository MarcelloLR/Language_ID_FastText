<CHAPTER ID="006-06">
6. Relațiile dintre UE și Consiliul de Cooperare al Golfului (
<SPEAKER ID="085" NAME="Dominique Baudis" LANGUAGE="FR">
Domnule președinte, aș dori să le mulțumesc raportorilor alternativi, în special dlui Howitt, dnei Brepoels, dnei Brantner și dnei Jäätteenmäki, cu care am pregătit aceste amendamente. Mulțumită acestor amendamente, avem un raport care explică în întregime evenimentele care au loc în Golf și care precizează foarte clar poziția Parlamentului privind represiunea care afectează această regiune.
<P>
Primul amendament, referirea 16 nouă, are următorul conținut:
<P>
" având în vedere declarațiile Înaltului Reprezentant din 10, 15 și 17 martie 2011 și concluziile Consiliului din 21 martie 2011 referitoare la Bahrain și subliniind, în acest context, sprijinul său deplin pentru libertatea de expresie și dreptul cetățenilor de a demonstra pașnic,”
<P>
Acesta este primul amendament și versiunea în limba engleză, care este considerată autentică, este, desigur, cea care a fost distribuită.
<SPEAKER ID="087" NAME="Dominique Baudis" AFFILIATION="PPE">
(FR) Al doilea amendament, considerentul A, are următorul conținut:
<P>
"întrucât relațiile curente UE-CCG necesită revizuiri și actualizări constante în perspectiva recentelor evoluții de la fața locului, care sunt importante și se desfășoară rapid, fiind necesar ca în centrul acestora să se afle urmărirea drepturilor omului și a democrației;”
<SPEAKER ID="089" NAME="Dominique Baudis" AFFILIATION="PPE">
(FR) Un nou considerent A bis:
<P>
"Aa. întrucât demonstranții au exprimat aspirații democratice legitime în mai multe state CCG; întrucât reacțiile violente ale autorităților din Bahrain au avut ca rezultat decese, vătămări corporale și arestări; întrucât militari aparținând Regatului Arabiei Saudite, Emiratelor Arabe Saudite și Kuweitului au intrat în țară sub sigla CCG pentru a participa la represiunea demonstranților;”
<SPEAKER ID="091" NAME="Dominique Baudis" AFFILIATION="PPE">
(FR) La punctul 7, după primul paragraf, prima liniuță va avea acum următorul conținut:
<P>
" să garanteze respectul pentru drepturile omului și libertățile fundamentale acordând o atenție sporită libertății de exprimare și de întrunire și dreptului de a demonstra pașnic și să asculte și să ia în considerare cererile legitime ale protestatarilor, precum și să garanteze securitatea acestora;”
<SPEAKER ID="093" NAME="Dominique Baudis" AFFILIATION="PPE">
(FR) Un nou punct 7a:
<P>
"7a. solicită tuturor statelor membre ale Consiliului de Cooperare pentru Statele Arabe din Golf să recunoască o mișcare populară continuă pentru reformă democratică la scară regională și solicită angajarea deplină cu grupurile emergente ale societății civile pentru a promova un proces de tranziție pașnică democratică veritabilă, cu propriile lor țări, cu parteneri din regiune și cu sprijinul deplin al Uniunii Europene;"
<SPEAKER ID="095" NAME="Dominique Baudis" AFFILIATION="PPE">
(FR) Un nou punct 7b:
<P>
"7b. își exprimă adânca îngrijorare față de răspunsul violent și față de folosirea forței împotriva protestatarilor de către autoritățile din Bahrain și față de participarea militarilor străini sub sigla CCG la represiunea demonstranților; întrucât acest lucru este în profund contrast cu sprijinul CCG oferit protecției cetățenilor care cer libertate și democrație în Libia; solicită încetarea imediată a violențelor împotriva protestatarilor pașnici și deschiderea unui dialog politic care să poată duce la reforme politice necesare în țară;”
<SPEAKER ID="097" NAME="Dominique Baudis" AFFILIATION="PPE">
(FR) Un nou punct 18a:
<P>
"18a. ia act de declarația CCG din 7 martie 2011 din Abu Dhabi, care prevede "Consiliul Ministerial solicită Consiliului de Securitate să ia măsurile necesare pentru a proteja civilii, inclusiv să instituie o zonă de interzicere a zborului în Libia", declarație care a contribuit la decizia Ligii Arabe și apoi a Consiliului de Securitate al Organizației Națiunilor Unite de a se pronunța în favoarea unei astfel de zone;”-

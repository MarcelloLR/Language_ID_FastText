<CHAPTER ID="007">
Aprobarea procesului-verbal al şedinţei  anterioare: consultaţi procesul-verbal
<SPEAKER ID="070" NAME="Isabelle Durant" AFFILIATION="Verts/ALE">
(FR) Dle preşedinte, doamnelor şi domnilor, doresc să vă atrag atenţia asupra faptului că pe birourile dvs. veţi găsi un dosar referitor la Lux Prize, un premiu pe care îl veţi acorda pentru un film.
<P>
Doresc să vă reamintesc că aveţi posibilitatea de a vota. Aveţi obligaţia de a vota pentru a alege unul dintre cele trei filme aflate în competiţie. Veţi găsi în dosarul dvs. programul referitor la filmele care se difuzează. De asemenea, găsiţi un DVD cu filmul care a câştigat premiul în 2007, care a fost tradus în 23 de limbi, plus încă şapte. Ideea este că oricine din Uniunea Europeană poate să urmărească aceste filme.
<P>
Vă rog să faceţi două lucruri: în primul rând, să mergeţi să vizionaţi filmele; şi în al doilea rând, să votaţi. Este foarte uşor de votat: veţi găsi procedura în dosarul dvs.; puteţi vota pe site-ul de internet şi puteţi; de asemenea, viziona filmele pe canalul 77 de pe televizorul dvs.
<P>
Vă rog să urmăriţi aceste filme. Sunt opere de calitate, care transmit valorile europene. Trebuie să alegeţi unul, două sau trei. Depinde de dvs. să daţi verdictul; este important ca acest Parlament să voteze în mod clar şi în număr mare. Prin urmare, să rog să participaţi la votare. Aceasta este o iniţiativă bună. Este o iniţiativă a cetăţenilor, care doreşte să promoveze valorile europene şi producătorii europeni de film.
<P>
Este rândul dvs.; mai aveţi la dispoziţie încă o săptămână, săptămâna viitoare, în care să votaţi. Mă bazez pe dvs.
<P>
Sunt recunoscător dnei Pack, preşedintă a Comisiei pentru cultură şi educaţie, care a avut o contribuţie majoră în această privinţă. Dumneaei şi cu mine vă rugăm să participaţi în număr mare şi să votaţi.
<SPEAKER ID="071" NAME="Preşedinte">
Sunt recunoscător dnei Durant, care ne-a alocat sarcinile pentru sfârşitul de săptămână, pe care cu siguranţă le vom îndeplini cu mare atenţie şi cu mare grijă.

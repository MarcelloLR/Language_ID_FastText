<CHAPTER ID="006">
Declarația Președinției
<SPEAKER ID="099" NAME="Președinte">
Stimați colegi, doamnelor și domnilor, dragi oaspeți, mâine, 11 martie, vom celebra pentru a șaptea oară Ziua europeană a victimelor terorismului. Această zi este dedicată celor peste 5 000 de victime ale terorismului în Europa. Teroriștii declară război împotriva civililor. Aceștia atacă în locuri în care oamenii obișnuiți ar trebui să se simtă în siguranță în țările lor. Este un gest rușinos, necinstit și plin de lașitate. De aceea terorismul nu poate fi niciodată justificat. Noi europenii suntem puternici și uniți. Nicio organizație teroristă sau criminală nu poate să ne slăbească credința în valorile care stau la baza Europei noastre unite.
<P>
Doamnelor și domnilor, vă rugăm să ne ridicăm și să ținem un minut de reculegere pentru victimele terorismului.
<P>
(Deputații din Parlament s-au ridicat și au ținut un minut de reculegere)

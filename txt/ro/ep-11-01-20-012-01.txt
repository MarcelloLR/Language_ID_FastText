<CHAPTER ID="012-01">
1. Pakistan: asasinarea lui Salmaan Taseer, guvernatorul provinciei Punjab (
<SPEAKER ID="401" NAME="Marietje Schaake" AFFILIATION="ALDE">
Dle preşedinte, foarte succint: textul nou de la alineatul (8) trebuie adăugat după apelul de la sfârşitul alineatului, iar la alineatul (17) s-a convenit să se elimine "să ratifice integral și fără rezerve” şi să se înlocuiască cu "să îşi retragă rezervele exprimate cu privire la”. Acestea sunt simple modificări efective ale textului.
<SPEAKER ID="403" NAME="Charles Tannock" AFFILIATION="ECR">
Dle preşedinte, aş dori să modific alineatul (14) cu următoarele: "solicită din nou guvernului pakistanez să revizuiască aprofundat legile privind blasfemia și aplicarea lor actuală, inclusiv cele privind pedeapsa obligatorie cu moartea sau detenţia pe viaţă prevăzute de secțiunea 295 C din Codul penal pakistanez care prevede pedeapsa obligatorie cu moartea pentru cei găsiți vinovați de blasfemie împotriva profetului Mohammed, pentru a pune în aplicare modificările sugerate de Ministerul Federal pentru Minorități”.

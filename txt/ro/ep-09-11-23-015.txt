<CHAPTER ID="015">
Ordinea de zi
<SPEAKER ID="041" NAME="Preşedinte">
Zborul dlui David Martin a fost amânat. Prin urmare, aş ruga Parlamentul să fie de acord ca raportul acestuia privind modificările la Regulamentul de procedură, care este foarte important pentru noi, să fie tratat ca ultimul punct din această seară. Aceasta este o modificare a ordinii lucrărilor, şi nu a conţinutului şedinţei noastre. Ar fi minunat dacă am putea conveni asupra acestei modificări, întrucât raportorul ar trebui să fie prezent în timpul dezbaterii.
<P>
Având în vedere că astfel se modifică în mod oficial ordinea de zi, sunt nevoit să solicit acordul Parlamentului şi sper că voi primi acest acord.
<P>
(Parlamentul a acceptat propunerea)

<CHAPTER ID="009-20">
20. Conştiinţa europeană şi totalitarismul (vot) 
<SPEAKER ID="116" NAME="Preşedintele">
Aş dori să vă supun atenţiei faptul că domnul Nassauer şi domnul Szájer au semnat propunerea comună de rezoluţie în numele Grupul Partidului Popular European (Creştin-Democrat) şi al Democraţilor Europeni.
<P>
- Înainte de exprimarea votului asupra alineatului (3):
<SPEAKER ID="117" NAME="Vytautas Landsbergis" AFFILIATION="PPE-DE">
Domnule Preşedinte, permiteţi-mi să aduc în discuţie o rezoluţie foarte importantă propusă de noi în 2005 referitoare la sfârşitul celui de-al Doilea Război Mondial în Europa, în care se menţiona că "fără adevăr şi amintire nu poate exista reconciliere”.
<P>
Nu aş vrea să omit adevărul acum. Vă rog să fiţi de acord cu introducerea cuvântului "adevăr”: reconciliere prin adevăr şi amintire. Vă rog să votaţi pentru adevăr.
<SPEAKER ID="119" NAME="Vytautas Landsbergis" AFFILIATION="PPE-DE">
Domnule Preşedinte, textul face referire la crime împotriva umanităţii care au avut loc "până în iulie 1995”. Ar fi mai potrivit să spunem că "încă mai aveau loc în iulie 1995”, deoarece nu putem fi siguri că în 1996 aceste crime încetaseră.
<P>
(Intervenţia Preşedintelui)
<P>
Da, într-adevăr - ar fi mai indicat; expresia "au avut loc până în” ar trebui înlocuită cu expresia "încă mai aveau loc în”.
<SPEAKER ID="121" NAME="Tunne Kelam" AFFILIATION="PPE-DE">
Domnule Preşedinte, aceasta este o rectificare minoră. În prezent, textul are următoarea formulare "în timp ce ţările din Europa centrală au trăit şi experienţa comunismului”. Aş dori să modific formularea "ţările din Europa Centrală” cu "ţările din Europa Centrală şi de Est”, deoarece peste tot în text există această formulare şi de asemenea, aş dori să înlocuiesc formularea "au trăit şi experienţa comunismului” cu expresia "au trăit şi experienţa comunismului şi a nazismului” deoarece ţările din Europa de Est nu au trăit "şi” experienţa comunismului: multe dintre acestea au fost ocupate întâi de comunişti, apoi de nazişti, iar apoi din nou de comunişti.
<SPEAKER ID="123" NAME="Bogusław Sonik" AFFILIATION="PPE-DE">
(PL) Domnule Preşedinte, aş dori să adaug faptul că şi eu am semnat rezoluţia.
<P>
(FR) Domnule Preşedinte şi eu am semnat această rezoluţie şi nu îmi văd numele pe propunerea de rezoluţie. Vă rog, aşadar, să îmi adăugaţi numele pe propunere.

<CHAPTER ID="005">
Comunicarea Președintelui
<SPEAKER ID="029" NAME="Președinte">
În urma avizului comitetelor, trecem la vorbitorii din partea grupurilor politice. Înainte de a da cuvântul primului vorbitor de pe listă, dl Karas, am de făcut două anunțuri foarte scurte.
<P>
În această dimineață, am aflat că o navă cu peste 200 de migranți la bord, care fusese observată pe lângă coasta insulei Lampedusa, s-a răsturnat din cauza condițiilor maritime defavorabile. Paza de coastă a depus toate eforturile posibile pentru salvarea persoanelor dispărute. Situația este extrem de gravă. Așteptăm cu nerăbdare ca angajamentele asumate de către Comisie și guverne în cadrul acestui Parlament să se materializeze.
<P>
Mă voi referi acum la cel de al doilea anunț. La doi ani după cutremurul tragic care a devastat orașul L'Aquila și regiunea Abruzzo, aș dori să reafirm grija și solicitudinea acestui Parlament față de victimele cutremurului și să exprim speranța noastră privind posibilitatea de accelerare a graficului de restaurare a patrimoniului istoric și a fondului de locuințe din regiune.

<CHAPTER ID="012">
Ordinea lucrărilor
<SPEAKER ID="019" NAME="Președintele">
A fost distribuită versiunea finală a proiectului de ordine de zi întocmit de Conferința președinților după consultarea cu grupurile politice la reuniunea sa de joi, 20 ianuarie 2011, în conformitate cu articolul 137 din Regulamentul de procedură. Au fost propuse următoarele amendamente:
<P>
[Miercuri/perioada de sesiune de la Bruxelles]:
<P>
Punctul 1: După ce voi face o declarație referitoare la recunoașterea de către Uniunea Europeană a genocidului împotriva romilor din timpul celui de Al Doilea Război Mondial, următoarele puncte pe ordinea de zi vor fi: o declarație din partea Consiliului, o declarație din partea Comisiei și o serie de vorbitori din partea grupurilor politice cu privire la genocidul împotriva romilor.
<P>
Punctul 2: Titlul dezbaterii privind situația din Tunisia va fi modificat după cum urmează: "Declarația Vicepreședintelui Comisiei/Înaltului Reprezentant al Uniunii pentru afaceri externe și politica de securitate privind situația din Mediterana, în special din Tunisia și din Egipt”.
<P>
Punctul 3: Votul privind propunerile de rezoluție referitoare la Tunisia va avea loc mâine, așa cum a fost prevăzut. Votul privind propunerile de rezoluție referitoare la Egipt va avea loc în timpul celei de a doua perioade de sesiune din februarie de la Strasbourg.
<P>
Punctul 4: Dezbaterea privind declarațiile Consiliului și ale Comisiei referitoare la creșterea prețurilor produselor alimentare a fost amânată pentru cea de a doua perioadă de sesiune din februarie. Aceasta va fi înlocuită de o dezbatere privind declarațiile Consiliului și ale Comisiei referitoare la numirea directorilor executivi ai AES, urmate de o serie de vorbitori din partea grupurilor politice.
<P>
[Joi/perioada de sesiune de la Bruxelles]:
<P>
Aș dori să informez deputații că raportul Speroni referitor la cererea de ridicare a imunității parlamentare a deputatului Tamás Deutsch va fi prezentat în timpul votării.
<P>
(Ordinea lucrărilor a fost adoptată)
<SPEAKER ID="020" NAME="Ioan Mircea Pașcu" AFFILIATION="S&amp;D">
Domnule Președinte, aș dori să vă rog ca dvs. și Conferința președinților să programați intervențiile cu durata de un minut mai devreme deoarece la ultimele perioade de sesiune au fost amânate până la ultimul moment al discuțiilor noastre. Efectul general este că din ce în ce mai puține persoane doresc să participe și nu mi-ar plăcea să cred că acesta este într-adevăr motivul pentru care aceste intervenții sunt amânate.
<P>
Vă rog așadar să aveți în vedere să programați aceste intervenții mai devreme pentru a ne da posibilitatea de a participa, așa cum am făcut-o și în trecut.
<SPEAKER ID="021" NAME="Președintele">
Vă mulțumesc pentru observație. Vă asigurăm că vom purta discuții cu privire la acest aspect și vom decide ce măsuri vom lua în această privință.

<CHAPTER ID="006-05">
5. Protocolul adițional la Acordul de cooperare pentru protecția coastelor și apelor Atlanticului de Nord-Est împotriva poluării (
<P>
Înainte de votare:
<SPEAKER ID="101" NAME="Anna Rosbach">
raportor. - (DA) Dnă preşedintă, am solicitat să iau cuvântul, deoarece timpul alocat acestui important protocol suplimentar nu a permis purtarea unei dezbateri, nici în cadrul comisiei, nici în plen. Subiectul acestui protocol suplimentar le va permite statelor membre UE să combată, împreună, poluarea din zona Oceanului Atlantic. Acordul face parte dintr-o reţea de acorduri maritime regionale pe care UE le-a încheiat cu o serie de state membre, la nivel individual, dar şi cu ţări terţe din vecinătate. Fiecare acord de acest gen acoperă diferite regiuni ale mărilor ce înconjoară statele membre ale UE şi au ca scop o serie de intervenţii individuale şi/sau colective ale părţilor ce au încheiat aceste acorduri, în caz de poluare sau de pericol de poluare a apelor sau a coastelor. Vă mărturisesc că una dintre marile mele speranţe este aceea ca acest protocol suplimentar să permită combaterea multor forme de poluare a zonei Oceanului Atlantic. La urma urmei, este un protocol la a cărui creare s-a muncit mult prea mult timp. A fost nevoie de douăzeci de ani pentru a putea depăşi disensiunile dintre Maroc şi Spania, în ceea ce priveşte Sahara Occidentală. Aceşti douăzeci de ani au fost pierduţi. Mediul maritim nu-i poate recupera, însă această situaţie arată că este important ca Parlamentul să nu prelungească şi mai mult acest proces. Prin urmare, sper că, la fel cum s-a întâmplat şi atunci când am discutat această problemă în cadrul comisiei, vom fi sprijiniţi de majoritatea deputaţilor în Parlamentul European, lucru pentru care vă sunt extrem de recunoscătoare.

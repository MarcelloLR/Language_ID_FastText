<CHAPTER ID="012-19">
19. Drepturile consumatorilor (vot final) (
<SPEAKER ID="173" NAME="Andreas Schwab">
raportor. - (DE) Dnă președintă, observațiile mele vor fi scurte. Votul a avut de fapt loc în martie, iar acum suntem martorii votului final. Pentru că ne-a luat trei ani să ajungem la acest compromis, aș dori să subliniez că a existat într-adevăr o cooperare extraordinară între Consiliu și Comisie. În special președințiile maghiară și belgiană au avut o activitate într-adevăr excelentă. Colegii mei din celelalte grupuri, dna Gebhardt, dl Rochefort, dna Turunen, dl Triantaphyllides și dl Wieland, însă mai ales și dvs., dnă președintă, în calitate de co-raportor, au avut o contribuție importantă. Doresc să vă mulțumesc călduros pentru aceasta. Cred că această directivă va reprezenta un pas important în dezvoltarea pieței interne în interesul consumatorilor și al întreprinderilor.
<SPEAKER ID="174" NAME="Martin Schulz">
în numele Grupului S&D. - (DE) Dnă președintă, după cum știm, această este o instituție democratică, iar din când în când trebuie să aplicăm regulile democrației. De aceea m-am hotărât să vorbesc din nou acum că acest pachet este pe punctul de a fi finalizat, deoarece trebuie să adresez o întrebare importantă în numele grupului meu despre acest pachet. Aveți o majoritate clară pentru linia pe care o adoptați aici. Nu există nicio îndoială referitoare la acest lucru și am acceptat această situație, chiar dacă nu suntem de acord cu dvs. Totuși, am o întrebare pentru că procesul încă nu s-a încheiat. De răspunsul la această întrebare depind foarte multe pentru felul în care grupul nostru abordează alte proceduri.
<P>
În raportul Wortmann-Kool și în raportul Ferreira i-am adresat Consiliului două puncte importante sub forma unor întrebări, conturând poziția Parlamentului și solicitându-i acum Consiliului să își schimbe poziția. Acesta este un lucru bun. Aș dori să vă adresez următoarea întrebare: ce intenționați să faceți dacă Consiliul nu își schimbă poziția? Veți respinge pachetul? Vom avea o a doua lectură? Dacă este vorba despre asta, atunci suntem gata să luptăm cu dvs. Sau veți aproba atunci totuși pachetul? În lumina acestei amânări cred că aceasta este o întrebare extrem de importantă pentru Parlament.
<SPEAKER ID="175" NAME="Președintă">
Dle Schulz, v-am dat cuvântul, însă nu doresc să deschid ceea ce este în mod clar o dezbatere politică privind dosarul pe care tocmai l-am votat.
<P>
(Aplauze)
<P>
Acest lucru ar putea dura. Avem un număr mare de voturi de trecut. Dezbaterea politică va continua.
<P>
(Proteste)
<P>
Voi adresa cuvântul pe scurt dlui Daul și dlui Verhodstadt, după care am încheiat.
<SPEAKER ID="176" NAME="Joseph Daul">
în numele Grupului PPE. - (FR) Dnă președintă, știți că mă exprim întotdeauna pe scurt.
<P>
Martin, suntem mari democrați - tu respecți democrația și așa facem și noi. Este adevărat că este mai ușor să câștigi decât să pierzi. Vom continua negocierile, iar la începutul lui iulie vom avea după negociere votul final asupra raportului.
<SPEAKER ID="177" NAME="Guy Verhofstadt">
în numele Grupului ALDE. - Dnă președintă, doresc doar să-i spun lui Martin în numele grupului meu că vom continua lupta pentru acest pachet important și pentru votul Parlamentului, incluzând toate elementele pachetului.
<P>
Și vom continua aceste negocieri și continuăm această luptă astfel încât să se poată baza pe noi. Însă după acest vot mă bazez acum și pe ajutorul constructiv al socialiștilor pentru a câștiga această bătălie.
<SPEAKER ID="178" NAME="Rebecca Harms">
în numele Grupului Verts/ALE. - (DE) Dnă președintă, doamnelor și domnilor, în această dimineață am citit un apel impresionant privind viitorul Uniunii Europene făcut de trei colegi de-ai mei într-un ziar german. O astfel de unitate este în general întotdeauna foarte emoționantă. Totuși, este evident că această unitate este slabă în detaliu atunci când vine vorba de reglementarea piețelor financiare și a echilibrării justiției sociale. Cred că ar trebui să nu încercăm să ascundem în acest moment dezacordurile politice, însă ar trebui mai degrabă să argumentăm și să dezbatem într-un mod transparent direcția politicii, chiar și pe timp de criză, drept serviciu făcut cetățenilor europeni.
<SPEAKER ID="179" NAME="Președintă">
Comisia ne-a trimis următoarea declarație privind amendamentele adoptate de Parlament.
<P>
"Comisia reamintește angajamentul său față de garantarea faptului că statele membre elaborează tabele de corespondență care stabilesc o corelație între măsurile de transpunere adoptate de acestea și directiva UE și le comunică Comisiei, în cadrul transpunerii legislației UE, în interesul cetățenilor, al unei mai bune legiferări și al unei transparențe juridice sporite, precum și pentru a facilita controlul conformității reglementărilor naționale cu dispozițiile UE.
<P>
Comisia regretă lipsa sprijinului pentru dispoziția inclusă în propunerea de Directivă a Parlamentului European și a Consiliului privind drepturile consumatorilor de modificare a Directivei 93/13/CEE a Consiliului și a Directivei 1999/44/CE a Parlamentului European și a Consiliului și de revocare a Directivei 85/577/CE a Consiliului și a Directivei 97/7/CE, care avea ca scop introducerea obligativității de a întocmi tabele de corespondență.
<P>
"În virtutea spiritului de compromis și pentru a asigura adoptarea imediată a propunerii menționate, Comisia poate accepta substituirea dispoziției incluse în text referitoare la obligativitatea întocmirii tabelelor de corespondență cu un considerent prin care statele membre să fie încurajate să urmeze această practică.
<P>
Cu toate acestea, poziția urmată de Comisie în acest dosar nu trebuie considerată un precedent. Comisia va depune în continuare eforturi pentru a identifica, împreună cu Parlamentul European și cu Consiliul, o soluție adecvată la această chestiune instituțională orizontală”.

<CHAPTER ID="002">
Semnarea actelor adoptate în cadrul procedurii de codecizie: consultaţi procesul-verbal
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Domnule Preşedinte, parlamentul lituanian a votat ieri o lege privind homosexualitatea şi propaganda homosexuală şi bisexuală. Preşedintele lituanian a refuzat deja semnarea acestei legi. Aceasta a fost retrimisă parlamentului. Această lege încalcă dispoziţiile Cartei drepturilor fundamentale a Uniunii Europene şi ale articolului 6 alineatul (1) din Tratatul de la Lisabona.
<P>
Domnule Preşedinte, vă solicit, în numele acestui Parlament, să protestaţi împotriva acestei legi, în spiritul valorilor europene, deoarece Carta drepturilor fundamentale, astfel cum este reprodusă în Tratatul de la Lisabona, prevede că nu trebuie să existe discriminări pe motivul orientării sexuale, iar această lege discriminează minorităţile sexuale.
<P>
În numele acestui Parlament, vă invit să adresaţi o scrisoare parlamentului lituanian pentru a declara că această lege contravine spiritului european.
<P>
(Aplauze)
<SPEAKER ID="008" NAME="Preşedintele">
Vă mulţumesc. Vom prezenta în continuare ordinea lucrărilor.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Domnule Preşedinte, îmi puteţi spune dacă veţi lua sau nu măsuri? V-am rugat să faceţi ceva; ar trebui să-mi spuneţi dacă veţi face sau nu acest lucru. Aceasta este ceea ce v-am rugat.
<SPEAKER ID="010" NAME="Preşedintele">
Voi afla ce prevederi a adoptat parlamentul lituanian şi apoi voi lua o hotărâre. Vă voi ţine la curent cu privire la această problemă.

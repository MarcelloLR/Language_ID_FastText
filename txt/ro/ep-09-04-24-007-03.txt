<CHAPTER ID="007-03">
3. Situaţia umanitară a rezidenţilor din taberele de refugiaţi din Ashraf
<P>
- Înainte de votare
<SPEAKER ID="107" NAME="Charles Tannock" AFFILIATION="PPE-DE">
Doamnă preşedintă, se pare că au existat nişte greşeli în textul publicat pe internet de serviciile Parlamentului. Este vorba de o formulare incorectă, care nu este în conformitate cu textul care a fost de fapt înaintat în hotărârea comună luată de grupul meu şi de alţii. Nu ştiu dacă aţi fost informată despre aceasta şi dacă o puteţi lua în considerare, însă textul din paragraful 2 ar trebui să arate în modul următor: "respectând dorinţele individuale ale tuturor persoanelor care locuiesc în tabăra de la Ashraf privind viitorul lor;”. S-a publicat ceva diferit, însă textul trebuia să cuprindă ceea ce am menţionat anterior.
<SPEAKER ID="108" NAME="Preşedinta">
Dle Tannock, am fost informată despre acest lucru şi toate corecturile lingvistice vor fi făcute.
<P>
După votare
<SPEAKER ID="109" NAME="Hans-Peter Martin" AFFILIATION="NI">
(DE) Doamnă preşedintă, aş dori să vă atrag atenţia asupra faptului că în spatele meu, printre radicalii de extremă-dreaptă, sunt persoane care nu sunt membri şi, după câte pot să observ, acestea folosesc cartelele de votare.
<P>
(Agitaţie)
<SPEAKER ID="110" NAME="Preşedinta">
Dle Martin, vom verifica aceste lucruri.

<CHAPTER ID="009">
Ordinea lucrărilor
<SPEAKER ID="014" NAME="Președinte">
A fost distribuit proiectul de ordine de zi întocmit de Conferința președinților în cadrul reuniunii sale de joi, 13 ianuarie 2011, în conformitate cu articolul 137 din Regulamentul de procedură. Au fost propuse următoarele amendamente.
<SPEAKER ID="015" NAME="Potito Salatto" AFFILIATION="PPE">
(IT) Dle Președinte, doamnelor și domnilor, doresc să profit de oportunitatea oferită de ordinea lucrărilor și să o invit în mod oficial pe baroneasa Ashton să vină în sala de ședințe a Parlamentului European pentru a ne informa cu privire la acțiunile adoptate sau pe care urmează să le adopte, cu privire la situația cu care se confruntă creștinii din întreaga lume. Dorim ca dumneaei să elaboreze un raport, astfel încât Parlamentul să fie informat în detaliu cu privire la toate aspectele.
<SPEAKER ID="016" NAME="Președinte">
Îmi pare rău, dle Salatto. Miercuri la ora 15.00 va avea loc o dezbatere oficială cu privire la acest aspect.
<SPEAKER ID="017" NAME="Nikolaos Chountis" AFFILIATION="GUE/NGL">
(EL) Dle Președinte, doresc să fac referire la articolul 137 privind respectarea Regulamentului de procedură, în vederea evidențierii faptului că articolul 116 din Regulamentul de procedură a fost încălcat deoarece aceasta este cea de a treia ședință plenară consecutivă a Parlamentului European pe a cărei ordine de zi nu a fost inclusă o sesiune de întrebări cu Consiliul, conform prevederilor din cadrul articolului 116 din Regulamentul de procedură. Puteți, vă rog, să explicați motivul acestei situații și să vă asigurați pe viitor că protejați dreptul Parlamentului European și al deputaților din cadrul acestuia de a exercita control parlamentar asupra Consiliului?
<SPEAKER ID="018" NAME="Președinte">
Vom adopta cât de curând o decizie în acest sens. Această situație privește Tratatul de la Lisabona și noile relații dintre Parlamentul European și Consiliu. La momentul actual avem un parlament bicameral în cadrul Uniunii Europene. Parlamentul European și Consiliul legiferează în condiții egale. Relațiile din cadrul Uniunii s-au schimbat însă propun să nu continuăm cu această discuție, deoarece această chestiune va fi clarificată în viitorul apropiat. Vă mulțumesc, dle Chountis, pentru că ne-ați atras atenția asupra acestui fapt. Această chestiune va fi clarificată cât de curând.
<SPEAKER ID="019" NAME="Bernd Posselt" AFFILIATION="PPE">
(DE) Dle Președinte, consider îndoielnic faptul că, în vederea unor posibile viitoare schimbări, un drept parlamentar - și anume sesiunea de întrebări - este eliminat fără niciun fel de fundament. După cum ați specificat chiar dvs., nu s-a adoptat încă nicio decizie în acest sens. Având în vedere acest aspect, ar trebui să continuăm cu sesiunea de întrebări până la adoptarea unei decizii, mai degrabă decât să acceptăm preventiv o decizie care nu a fost încă adoptată. Voi fi sincer și vă voi spune că, după părerea mea, acest fapt este greșit deoarece, în ceea ce privește chestiuni referitoare la politica externă și la politica de extindere, Consiliul nu reprezintă un al doilea Parlament, ci un organism pe care trebuie să îl supunem în mod clar controlului parlamentar.
<P>
(Aplauze)
<SPEAKER ID="020" NAME="Președinte">
Aș dori să vă mulțumesc amândurora pentru că ați adus în discuție această chestiune. Doresc să vă asigur că voi aduce în discuție acest aspect în cadrul următoarei reuniuni a Conferinței președinților care va avea loc joia aceasta. După cum știți, ordinea lucrărilor se stabilește în cadrul acestor reuniuni. Vom decide modalitatea gestionării acestei chestiuni pe viitor. Conferința președinților este responsabilă pentru ordinea lucrărilor și vom dezbate această chestiune joia aceasta. Vă mulțumesc.
<P>
Vom prezenta ordinea lucrărilor.
<P>
Luni
<P>
Grupul Verzilor/Alianța Liberă Europeană a solicitat ca dezbaterea privind situația Tunisiei să fie și mai mult angrenată prin adoptarea unei rezoluții, aspect pe care nu l-am planificat. Prin urmare, există propunerea de a adopta o rezoluție în această privință. Înțeleg că dl Cohn-Bendit dorește să menționeze câteva aspecte cu privire la această solicitare.
<SPEAKER ID="021" NAME="Daniel Cohn-Bendit" LANGUAGE="FR">
Dle Președinte, sunteți conștient de faptul că evenimentele din Tunisia au scăpat de sub control și, de asemenea, că putem fi încântați că dl Ben Ali a părăsit țara. Prin urmare, în următoarele câteva săptămâni situația din Tunisia va fi foarte tensionată. Cred că Parlamentul trebuie să elaboreze o scurtă rezoluție pentru a solicita Consiliului și Comisiei câteva aspecte foarte specifice. Sunteți conștient de faptul că este posibil ca alegerile să aibă loc peste șase-opt săptămâni, prin urmare, nu avem timp să așteptăm până în februarie.
<P>
Uniunea trebuie să acționeze, noi trebuie să acționăm acum, iar acțiunile noastre trebuie să se bazeze pe o rezoluție cu privire la care ar trebui să votăm joi la prânz. Înțeleg că, având în vedere situația, acest Parlament va fi foarte entuziast de faptul că va putea, în sfârșit, să aprobe o rezoluție privind Tunisia.
<SPEAKER ID="022" NAME="Francesco Enrico Speroni" LANGUAGE="IT">
Dle Președinte, doamnelor și domnilor, nu cred că rezoluția va schimba situația din Tunisia, și, prin urmare, sunt împotriva acesteia.
<SPEAKER ID="024" NAME="Președinte">
Având în vedere dezbaterile derulate în temeiul articolului 122 din Regulamentul de procedură, Grupul Confederal al Stângii Unite Europene⁄ Stânga Verde Nordică a prezentat o cerere în vederea eliminării de pe ordinea de zi a rezoluției "Brazilia: extrădarea lui Cesare Battisti”. Dl Tavares ar dori să prezinte această solicitare. Dle Tavares, aveți cuvântul.
<SPEAKER ID="025" NAME="Rui Tavares">
în numele Grupului GUE/NGL. - Dle Președinte, câțiva colegi au luat inițiativa de a elabora o rezoluție de urgență privind ordinea de zi referitoare la refuzul Braziliei de a îl extrăda pe Cesare Battisti în Italia. Le înțeleg motivele însă voi demonstra că, la momentul actual, acesta nu reprezintă un caz referitor la drepturile omului. Nu este un caz urgent și nici măcar nu reprezintă un caz de încălcare a statului de drept. În plus, acest caz s-a petrecut într-un moment teribil în care Brazilia se confruntă cu cel mai mare dezastru natural din istorie.
<P>
Cesare Battisti se află la închisoare. Acesta așteaptă decizia Curții Supreme braziliene, iar la momentul actual, în timpul vacanței de vară a emisferei sudice, Curtea Supremă nu se reunește în sesiune. Nu există niciun motiv pentru a crede că decizia nu va fi independentă. Mi-am exprimat solidaritatea față de familiile victimelor în cazul de față și, în continuare, nu mă declar un simpatizant al violenței politice nici de stânga, nici de dreapta, însă ar trebui să profităm de urgențe pentru a dezbate situația Sudanului de Sud, cazul lui Buchtar Tabuni din Indonezia sau cazul palestinianului împușcat mortal în propriul său pat.
<P>
Va aloca Parlamentul președintei Dilma Rousseff, imediat după alegerea revoluționară a acesteia și fără niciun motiv formal concret, tipul de dezbatere pe care de obicei o rezervăm cetățenilor precum Mugabe? V-aș ruga să eliminați Brazilia de pe lista urgențelor din cadrul ordinii de zi.
<SPEAKER ID="026" NAME="Mario Mauro" LANGUAGE="IT">
Dle Președinte, doamnelor și domnilor, în numele Grupului meu și, cred că și în numele întregului Parlament, aș dori să accentuez compasiunea pe care o avem față de poporul și guvernul brazilian pentru suferința reală a acestora cauzată de inundațiile produse de curând. Sute de oameni și-au pierdut viețile și am dori să ne exprimăm compasiunea față de acest popor.
<P>
În același timp, în numele inițiatorilor de propuneri, și sper că în numele întregului Parlament, reiterez intenția fermă pe care o avem de a dezbate această chestiune, deoarece cererea în vederea dreptății nu s-a făcut încă auzită, iar chestiunea cu privire la Cesare Battisti trebuie deliberată în continuare de către Parlamentul European, care trebuie să se facă auzit pe scena internațională.
<SPEAKER ID="027" NAME="Judith Sargentini" AFFILIATION="Verts/ALE">
(NL) Dle Președinte, aș dori să sprijin cererea prezentată de dl Tavares deoarece această chestiune nu este urgentă. Dl Battisti se află la închisoare și nu avem motive să credem că acesta va fi eliberat în viitorul apropiat. După părerea mea, nu ar trebui să intervenim în chestiunile personale ale cetățenilor împotriva cărora se află încă deschise acțiuni penale.

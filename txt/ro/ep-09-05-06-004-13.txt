<CHAPTER ID="004-13">
13. Revizuirea generală a Regulamentului de procedură (
<P>
- Înainte de votul asupra amendamentului 9:
<SPEAKER ID="124" NAME="Monica Frassoni">
în numele Grupului Verts/ALE. - Doamnă preşedintă, solicit o trimitere înapoi la comisie şi aş dori să explic de ce. Când am discutat acest act legislativ, am vorbit mult despre evaluările de impact. Ceea ce înseamnă: de fiecare dată când introducem un nou act legislativ, trebuie să fim în stare să spunem care va fi impactul acestuia. În ceea ce priveşte noile norme pe care le vom vota astăzi în cadrul raportului Corbett, nu înţelegem încă consecinţele schimbării dramatice a modului în care legiferăm, permiţând comisiilor şi mai multor raportori să poată prezenta proceduri şi amendamente complet contradictorii pentru votarea în plen.
<P>
Din aceste motive, Grupul Verts/ALE solicită o trimitere înapoi la comisie, nu pentru că suntem de părere că nu putem îmbunătăţi situaţia, ci pentru că acest fapt implică impunerea unei reforme care ne va face pe viitor viaţa legislativă foarte dificilă.
<P>
(Aplauze)
<SPEAKER ID="125" NAME="Jo Leinen  " AFFILIATION="PSE">
preşedinte al Comisiei pentru afaceri constituţionale. - (DE) Doamnă preşedintă, reformarea Uniunii Europene este destul de dificilă, însă reformarea Parlamentului European pare şi mai dificilă. Cu toate acestea, trebuie să-i spun dnei Frassoni că acest proces de reformă durează de doi ani şi jumătate. Am avut un grup care s-a ocupat de această reformă şi din care a făcut parte şi dna Frassoni. Comisia noastră a respectat punct cu punct concluziile grupului pentru reformă. Cu alte cuvinte, astăzi prezentăm în plen ceva care a avut nevoie de doi ani şi jumătate pentru a fi discutat, dezbătut şi decis. De aceea, nu există niciun motiv pentru care acest punct ar trebui trimis înapoi la comisie. Astăzi ar trebui să ducem până la sfârşit acest act final şi să ne pregătim pentru noua perioadă legislativă cu multe îmbunătăţiri aduse activităţii noastre. Din aceste motive, votez împotriva moţiunii depuse de dna Frassoni.
<SPEAKER ID="126" NAME="Richard Corbett">
raportor. - Doamnă preşedintă, nu cred că este necesar să mai adaug ceva, în afară de faptul că justificarea Monicăi Frassoni legată de anumite modificări ar putea fi un motiv pentru care domnia sa va vota împotriva acelor modificări. Cu siguranţă însă, acestea nu sunt un motiv pentru a trimite întregul proiect înapoi la comisie, fapt care ar împiedica adoptarea oricăruia dintre amendamentele depuse astăzi şi care ar fi nespus de regretabil.
<SPEAKER ID="128" NAME="Richard Corbett">
raportor. - Doamnă preşedintă, înainte de a proceda la votarea amendamentelor 49 şi 67, v-aş ruga să inversaţi ordinea de votare şi să se voteze mai întâi amendamentul 67, care reprezintă un compromis ulterior apărut după votul din cadrul comisiei. Cred că ar fi mai util dacă am proceda în acest mod.

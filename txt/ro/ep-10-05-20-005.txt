<CHAPTER ID="005">
Comunicarea Preşedinţiei
<SPEAKER ID="090" NAME="Preşedinte">
În primul rând, aş dori să vorbesc despre situaţia dificilă din Polonia. Cu referire la inundaţiile dezastruoase din Polonia, unde o mare parte din suprafaţa ţării a fost inundată şi unde oamenii şi-au pierdut toate proprietăţile, aş dori să transmit, în numele Parlamentului European şi al nostru tuturor, susţinerea şi solidaritatea cu poporul polonez şi sinceră compasiune tuturor celor care suferă astăzi.
<P>
(Aplauze)
<P>
Va fi o dezbatere privind acest subiect în cadrul următoarei perioade de sesiune a Parlamentului European, din 16 iunie 2010. Sunt sigur că Uniunea Europeană va da dovadă de solidaritate şi va răspunde în mod pozitiv la cererea autorităţilor poloneze de a oferi asistenţă financiară. Avem propriul nostru Fond de solidaritate al Uniunii Europene care este foarte important în cazul unor astfel de dezastre naturale.

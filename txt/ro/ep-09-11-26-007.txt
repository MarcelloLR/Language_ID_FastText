<CHAPTER ID="007">
Urări de bun venit
<SPEAKER ID="099" NAME="Preşedintă">
Stimaţi colegi, acum am un anunţ pentru dumneavoastră, care este poate foarte potrivit, întrucât tocmai am votat raportul privind strategia de extindere din 2009.
<P>
Vă informez cu mare bucurie că, alături de noi, este prezentă o delegaţie de deputaţi din parlamentul croat, Sabor.
<P>
(Aplauze)
<P>
Delegaţia este condusă de dl Mario Zubović, care tocmai a încheiat a zecea reuniune a Comisiei parlamentare mixte UE-Croaţia.
<P>
Stimaţi deputaţi ai Sabor, vă urăm bun venit în cadrul Parlamentului European de la Strasbourg. După cum puteţi remarca, am discutat despre extindere în această săptămână şi dorim o aderare cât mai grabnică a Croaţiei la Uniunea Europeană.
<P>
(Aplauze)
<P>
Bineînţeles, sunteţi în faţa ultimelor runde dificile ale negocierii şi vă încurajăm cu căldură să vă sporiţi eforturile de pregătire.
<P>
Stimaţi colegi, sperăm să îi primim foarte curând pe observatorii croaţi în Parlamentul European şi să muncim împreună cu dumneavoastră în cursul acestei legislaturi parlamentare.
<P>
Multe mulţumiri pentru vizita cu care ne-aţi onorat azi.

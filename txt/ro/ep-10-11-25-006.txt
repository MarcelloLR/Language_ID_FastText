<CHAPTER ID="006">
Lupta împotriva cancerului colorectal în Uniunea Europeană (declarație scrisă) 
<SPEAKER ID="070" NAME="Președinte">
Declarația scrisă nr. 0068/2010, depusă de deputații Pavel Poc, Frieda Brepoels, Cristian Silviu Bușoi, Jo Leinen și Alojz Peterle, privind lupta împotriva cancerului colorectal în Uniunea Europeană, a întrunit semnăturile majorității membrilor care compun Parlamentul.
<P>
Astfel, în conformitate cu articolul 123 din Regulamentul de procedură, aceasta va fi transmisă către destinatarii săi și publicată, împreună cu numele semnatarilor, în secțiunea Texte adoptate a acestei sesiuni.
<SPEAKER ID="071" NAME="Pavel Poc" AFFILIATION="S&amp;D">
Dle președinte, știu că toată lumea dorește să voteze, însă mi-aș dori, în numele co-semnatarilor - dna Brepoels, dl Bușoi, dl Leinen, dl Peterle și cu mine - să mulțumesc tuturor celor care au sprijinit declarația noastră scrisă privind lupta împotriva cancerului colorectal.
<P>
Am atins o majoritate cu o lună înainte de termen. Aceasta subliniază importanța problemei și vă putem promite că nu a fost vorba doar de un episod unic, ci de o parte a unei mișcări mai ample care privește UE și statele membre. Stimați colegi, vă mulțumesc tuturor pentru sprijinul dvs.

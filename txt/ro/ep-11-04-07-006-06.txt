<CHAPTER ID="006-06">
6. Raportul de țară pentru 2010 privind Fosta Republică Iugoslavă a Macedoniei (
<P>
Înainte de votare:
<SPEAKER ID="122" NAME="Nikolaos Salavrakos" AFFILIATION="EFD">
(EL) Dnă președintă, doresc să depun o propunere în conformitate cu articolul 177 pentru a suspenda dezbaterea, deoarece dl Zoran Thaler, care a fost raportor pentru acest raport, nu mai este prezent, ca urmare a acuzațiilor grave aduse în Sunday Times. În opinia mea, acesta se bucură de prezumția de inocență; totuși, în lumina acuzațiilor care i-au fost aduse, raportul prezent privind FYROM nu se bucură de o prezumție de credibilitate. În cel mai bun caz, acest raport prezintă o umbră de îndoială. Prin urmare, propun ca dezbaterea să fie suspendată, să fie numit un raportor nou și ca raportul să fie prezentat din nou peste trei luni, pentru a păstra integritatea Parlamentului.
<SPEAKER ID="123" NAME="Președinta">
Într-adevăr, avem un raportor nou care a preluat raportul. Dnă Vigerin, dacă doriți să luați cuvântul, vă voi acorda un timp scurt.
<SPEAKER ID="124" NAME="Kristian Vigenin" AFFILIATION="S&amp;D">
Dnă președintă, nu ar trebui să intrăm în acest exercițiu propagandistic. Acest raport a fost discutat.
<P>
(Aplauze)
<P>
A existat un acord larg între toate grupurile politice privind acest raport. Acesta a fost adoptat de Comisia pentru afaceri externe de către o majoritate covârșitoare. Am avut o dezbatere bună ieri și aș dori să vă rog să continuați votul acum.
<SPEAKER ID="126" NAME="Eduard Kukan" AFFILIATION="PPE">
Dnă președintă, propun ca votul final asupra acestei rezoluții să se facă prin apel nominal.
<SPEAKER ID="127" NAME="Președinta">
Să așteptăm până la votul final și vom vedea dacă Parlamentul dorește acest lucru.
<SPEAKER ID="130" NAME="Gerard Batten" AFFILIATION="EFD">
Dnă președintă, votul prin apel nominal poate avea loc dacă există un preaviz de 24 de ore. Dacă există alt articol care îl înlocuiește pe aceasta și care spune că votul prin apel nominal poate fi decis de Parlament, vă rugăm să ne spuneți numărul acestuia. Altfel, fiecare poate cere votul prin apel nominal oricând dorește.
<SPEAKER ID="131" NAME="Președinta">
Sunt împuternicită, ca vicepreședintă aflată astăzi la prezidiu, să decid dacă vom vota prin apel nominal sau nu. Articolul 20 îmi conferă această putere, dar voi solicita părerea Parlamentului. Vă rog să ridicați mâinile. Doriți să votați prin apel nominal? Este clar că Parlamentul dorește să voteze prin apel nominal, la fel cum doresc și eu, astfel încât deschid votul asupra propunerii finale de rezoluție.
<P>
(Parlamentul a fost de acord cu solicitarea de vot prin apel nominal)

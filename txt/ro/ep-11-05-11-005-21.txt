<CHAPTER ID="005-21">
21. Dezvoltarea politicii de securitate și apărare comune în urma intrării în vigoare a Tratatului de la Lisabona (
<SPEAKER ID="171" NAME="Krzysztof Lisek" AFFILIATION="PPE">
(PL) Dle președinte, am depus un amendament oral. Îmi cer scuze pentru această procedură, însă evenimentele dramatice din Libia ne-au făcut să considerăm că este important să adăugăm câteva cuvinte. Pe rândul al treilea, după cuvintele "desfășurarea rapidă pe teren”, am dori să solicităm sprijinul pentru adăugarea următoarelor cuvinte:
<P>
(Vorbitorul a continuat în limba engleză)
<P>
"îi solicită Consiliului să acorde imediat sprijin umanitar localității Misrata și altor comunități, mai ales prin mijloace navale; este profund îngrijorat de numărul tot mai mare de victime ale conflictului din Libia și de utilizarea, de către regimul Gaddafi, a munițiilor cu dispersie și a altor arme împotriva populației civile”.
<SPEAKER ID="173" NAME="Președinte">
Dle Lisek, mă scuzați, însă amendamentul oral este caduc, deoarece am adoptat amendamente la alineatul (71), așa că, din păcate, nu putem vota asupra acestei propuneri. Alineatul a fost modificat conform amendamentului depus.
<SPEAKER ID="174" NAME="Roberto Gualtieri">
raportor. - Dle președinte, amendamentul oral este următorul. Textul inițial recunoștea că "NATO constituie piatra de temelie a apărării colective pentru acele state membre care fac parte din alianță” și, iată completarea, "acționează dincolo de frontierele statelor sale membre”.

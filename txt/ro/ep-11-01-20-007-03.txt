<CHAPTER ID="007-03">
3. Situaţia din Belarus (
<P>
Înainte de exprimarea votului asupra alineatului (2):
<SPEAKER ID="143" NAME="Justas Vincas Paleckis" AFFILIATION="S&amp;D">
Dle preşedinte, sugerăm o completare scurtă şi importantă la alineatul (2): "îşi exprimă îngrijorarea în special în legătură cu starea de sănătate a lui Mikalay Statkevich, care se află în greva foamei de 31 de zile”.
<SPEAKER ID="145" NAME="Jacek Protasiewicz" AFFILIATION="PPE">
Dle preşedinte, acesta este un amendament foarte asemănător celui făcut de Justas Paleckis. Întrucât rezoluţia nu este doar o declaraţie politică făcută de Parlament, ci oferă totodată susţinere morală celor aflaţi în închisoare, dorim să propunem ca în rezoluţia noastră să fie incluse numele a patru foşti candidaţi la alegerile prezidenţiale care încă se află în custodia KGB.
<P>
Aceştia sunt Vladimir Nekliayev, Andrei Sannikov, Nikolai Statkevich şi Alexei Mikhalevich, precum şi doi lideri ai partidelor democrate de opoziţie, Pavel Severinets, copreşedinte al creştin-democraţilor din Belarus, şi Anatoly Lebedko, liderul Partidului Civic Unit. Solicităm susţinerea dumneavoastră, stimaţi colegi, pentru includerea acestor şase nume în alineatul (3).
<SPEAKER ID="147" NAME="Vytautas Landsbergis" AFFILIATION="PPE">
Dle preşedinte, ar fi bine să ţinem cont de următoarea idee sau poate chiar să includem această idee în text, la alineatul (9): "în acelaşi timp, Comisia ar trebui să finanţeze retipărirea şi distribuirea cărţilor de poezie ale lui Uladzimir Niakliayeu, care au fost confiscate şi aruncate în foc de curând de către autorităţile belaruse”. Dacă este posibil, vă rog să nu vă opuneţi acestei propuneri.
<SPEAKER ID="149" NAME="Kristiina Ojuland" AFFILIATION="ALDE">
Dle preşedinte, dorim să propunem un amendament oral şi să adăugăm cuvintele "nu mai târziu de” după cuvintele "activităţi ale Parteneriatului estic” de la alineatul (13). Avem nevoie de acest amendament pentru că avem nevoie de decizii rapide în ceea ce priveşte relaţia cu Belarus şi în special în ceea ce priveşte decizia privind Parteneriatul estic şi participarea belarusă continuă. Dorim să vă solicităm susţinerea.

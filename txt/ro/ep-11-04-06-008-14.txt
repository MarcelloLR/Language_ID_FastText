<CHAPTER ID="008-14">
14. Autorizarea și refuzul autorizării anumitor mențiuni de sănătate formulate pentru alimente și care se referă la dezvoltarea și sănătatea copiilor (
<P>
Înainte de votare
<SPEAKER ID="136" NAME="Glenis Willmott" AFFILIATION="S&amp;D">
Dle președinte, deputații au un rol important de jucat în examinarea deciziilor privind mențiunile de sănătate. Am primit numeroase scrisori și e-mailuri de îngrijorare din partea părinților, a principalelor organizații din domeniul sănătății și a organizațiilor consumatorilor, precum și din partea organizațiilor moașelor, asistentelor medicale și doctorilor, precum și de la UNICEF și OMS. Până nu se ajunge la un consens real în comunitatea științifică cu privire la validitatea acestei mențiuni, nu trebuie să permitem acest lucru. Dovezile pe care le deținem în prezent nu sunt conclusive și nu există dovezi care să sprijine utilizarea unei astfel de mențiuni privind formulele de continuare.
<P>
Dacă, în viitor, se dovedește că acidul docosahexaenoic (ADH) sintetizat este cu adevărat benefic pentru bebeluși, acesta ar trebui să devină un ingredient esențial în toate formulele și nu ar trebui utilizat ca un truc de marketing de o anumită marcă. Vă invit să susțineți această rezoluție.
<SPEAKER ID="137" NAME="Esther de Lange" AFFILIATION="PPE">
Dle președinte, cu siguranță nu doresc să redeschid dezbaterea, dar trebuie să ne gândim de două ori înainte de a da cuvântul celor care își pot prezenta opinia personală sub forma unor dovezi științifice. Haideți să votăm. Ne-am decis.
<P>
(Aplauze)

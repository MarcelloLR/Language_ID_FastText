<CHAPTER ID="002">
Declaraţia Preşedinţiei
<SPEAKER ID="006" NAME="Preşedinte">
Doamnelor şi domnilor, sunt întristat şi îngrozit că sunt nevoit să vă informez azi că, sfârşitul de săptămână trecut, peste 300 de persoane s-au înecat când mai multe vase cu refugiaţi au naufragiat în Marea Mediterană, aproape de ţărmul Libiei. Aceste vase transportau persoane din Africa de Nord şi Africa Subsahariană. Câţiva refugiaţi au fost salvaţi de către autorităţile egiptene şi libiene şi unele cadavre au fost recuperate, dar sute de persoane sunt încă date dispărute. În numele Parlamentului European, aş dori să-mi exprim tulburarea şi tristeţea profunde pe care ni le-a cauzat acest eveniment.
<P>
În ultimii doi ani, Uniunea Europeană a înregistrat o creştere a imigraţiei pe calea Mării Mediteraneene şi ne putem aştepta ca această criză economică să escaladeze în mod semnificativ exodul din cauza sărăciei din Africa.
<P>
Numărul enorm de refugiaţi care îşi pierd vieţile în mod tragic încercând să ajungă în Uniunea Europeană riscă să transforme Marea Mediterană într-un uriaş cimitir în aer liber; nouă ne revine responsabilitatea de a găsi soluţii pentru a pune capăt acestor tragedii.
<P>
Vă rog acum să ţinem un minut de reculegere în memoria celor decedaţi.
<P>
(Deputaţii s-au ridicat şi au ţinut un minut de reculegere)
<P>
Vă mulţumesc.

<CHAPTER ID="011">
Declarația Președinției
<SPEAKER ID="401" NAME="Președinte">
Voi începe cu un mic anunț.
<P>
Condamn cu fermitate atacul întreprins de Republica Populară Democrată Coreeană împotriva insulei sud-coreene Yeonpyeong. Sunt profund îngrijorat de evenimentele de astăzi din Peninsula Coreeană. Utilizarea forței brute și a puterii militare nu va rezolva nicio problemă și trebuie să se evite alte pierderi de vieți omenești.
<P>
În interesul Peninsulei Coreene și al întregii regiuni, Nordul și Sudul ar trebui să facă eforturi pentru a reconstrui încrederea într-un mod durabil. Acesta este motivul pentru care salut anunțul făcut de președintele Lee Myung-bak, conform căruia guvernul sud-coreean intenționează să evite escaladarea situației îngrijorătoare.
<P>
Fac apel la guvernul Republicii Populare Democrate Coreene să înceteze imediat orice acțiuni ostile și să se abțină de la toate activitățile care riscă să agraveze situația. Acordul de armistițiu coreean trebuie să fie respectat în totalitate de către Republica Populară Democrată Coreeană.

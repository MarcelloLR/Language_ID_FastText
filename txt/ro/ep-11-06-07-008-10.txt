<CHAPTER ID="008-10">
10. Al șaptelea program-cadru al UE pentru activități de cercetare, de dezvoltare tehnologică și demonstrative (
<SPEAKER ID="135" NAME="Paweł Robert Kowal" AFFILIATION="ECR">
(PL) Dle președinte, am informat secretariatul că aș dori să depun un amendament oral care implică eliminarea alineatului 27, deoarece conține informații neadevărate cu privire la un proiect științific important numit INDECT. Aș dori să informez Camera că acest proiect a fost avizat de o evaluare etică. A fost supus acestei evaluări la 15 martie 2011, în Bruxelles, cu participarea unor specialiști din Austria, Franța, Țările de Jos, Germania și Regatul Unit. Auditul etic cu privire la activitatea acestui proiect a generat un rezultat pozitiv, care a fost certificat. Nu au fost depistate probleme cu aspectele etice ale proiectului. Aspectele etice ale raportului au fost monitorizate continuu de către Comisia Europeană încă de la început. Doresc să subliniez acest lucru și să solicit Camerei să țină cont de faptul că raportul nostru nu conține informații nefondate de fapt. Acesta este un proiect de cercetare științifică foarte important, desfășurat de Universitatea de Știință și Tehnologie AGH din Cracovia și de o serie de instituții europene de cercetare și învățământ superior.

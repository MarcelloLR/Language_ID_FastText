<CHAPTER ID="006">
Premiul Saharov 2010 (annonce du lauréat)
<SPEAKER ID="108" NAME="Președinte">
Stimați colegi, tocmai m-am întors de la Conferința președinților. Este un mare privilegiu și o onoare pentru mine să vă informez despre rezultatele foarte importante care ne privesc pe noi toți. Noi luptăm pentru drepturile omului în Parlament, în numele a 500 de milioane de cetățeni.
<P>
În urma unei dezbateri importante de astăzi cu discuții foarte ample și profunde, Conferința președinților a decis să acorde Premiul Saharov 2010 pentru libertatea de gândire domnului Guillermo Fariñas.
<P>
(Aplauze)
<P>
Guillermo Fariñas este un jurnalist independent și un dizident politic. A fost gata să-și sacrifice și să-și riște propria sănătate și viață ca mijloc de presiune pentru obținerea unei schimbări în Cuba. El a folosit greva foamei pentru a protesta și contesta lipsa de libertate de exprimare în Cuba, purtând speranțele tuturor celor care le pasă de libertate, drepturile omului și democrație.
<P>
Sper să îi înmânez premiul în persoană, aici, la Strasbourg, în decembrie, ceea ce ar fi un moment extraordinar pentru Parlamentul European și pentru toți prizonierii de conștiință cubanezi.
<P>
Sper sincer că împreună cu Guillermo Fariñas, un alt laureat cubanez din 2005, Doamnele în alb - Las Damas de Blanco - vor putea, de asemenea, să-și ridice Premiul Saharov în persoană.
<P>
Permiteți-mi să adaug că toți candidații au fost excelenți din punct de vedere al sentimentelor noastre cu privire la drepturile omului și lupta pentru acestea peste tot în lume. Îi putem felicita pe toți, însă a trebuit să facem o alegere, fără a mai exista nici o altă posibilitate. Aș dori să subliniez că avem o mulțime de câștigători peste tot în lume, iar noi îi sprijinim pe toți. Permiteți-ne să mai spunem acest lucru încă odată.
<P>
(Aplauze)
<SPEAKER ID="110" NAME="Marie-Christine Vergiat" AFFILIATION="GUE/NGL">
(FR) Dnă președintă, doresc sa adresez o interpelare. Eu consider drept scandaloase condițiile în care premiul Saharov a fost decis în acest an. Așa cum văd eu, opțiunile politice au prioritate față de apărarea efectivă a drepturilor omului.
<P>
(Aplauze)
<P>
Va fi pentru a treia oară în istoria premiului Saharov, când acesta este atribuit unui cubanez. Eu sunt prima care denunță modul în care drepturile omului sunt amenințate în Cuba. Nu am nici o ezitare în această privință. M-am luptat întotdeauna pentru apărarea drepturilor omului, oricare ar fi fost acestea. Cu toate acestea, cred că acordarea premiului Saharov unui cubanez pentru a treia oară în istoria sa de 20 de ani este mult, iar noi transmitem acum un semnal politic care scade din valoarea premiului Saharov. Prin urmare, solicit ca decizia de acordare a premiului Saharov să nu fie luată în cadrul Conferinței președinților, ci de către Parlament, în plenul său.
<P>
(Aplauze)
<SPEAKER ID="111" NAME="Președinta">
Următorul punct pe ordinea de zi este votarea.
<P>
(Pentru rezultate și alte detalii cu privire la vot: vă rugăm să consultați procesul-verbal)

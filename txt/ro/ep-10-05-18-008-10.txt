<CHAPTER ID="008-10">
10. O strategie a UE pentru tineret - investiție și mobilizare (
<P>
Înainte de votare:
<SPEAKER ID="113" NAME="Georgios Papanikolaou" AFFILIATION="PPE">
(EL) Doamnă preşedinte, doamnelor şi domnilor, traversăm o perioadă dificilă pentru întreaga Europă. Un viitor pentru Europa - căci despre asta doresc să vorbesc - înseamnă, mai mult decât orice altceva, generaţiile viitoare. A fi optimist in privinţa viitorului Europei presupune ca tinerii să aibă şanse, competenţe şi calificări.
<P>
Acest raport şi fiecare dintre iniţiativele care privesc acest subiect nu vor avea în viitor nicio valoare decât dacă fiecare dintre noi, cei aleşi în mod direct de către cetăţenii europeni, vom sublinia în fiecare dintre politici, în fiecare dintre pilonii acţiunii noastre, prioritatea şi importanţa pe care trebuie să le acordăm tinerilor. În această perioadă dificilă, atât în Grecia, cât şi în alte ţări, credem că putem atinge acest deziderat. Îl putem atinge făcând un efort real împreună cu tinerii care, dacă vor avea atât cele necesare, cât şi oportunitatea, vor lua viitorul în mâinile proprii şi ne vor conduce către un viitor mai bun.
<P>
Le mulţumesc raportorilor alternativi ai tuturor grupurilor pentru cooperare şi pentru unanimitatea pe care am obţinut-o.
<P>
(Aplauze)

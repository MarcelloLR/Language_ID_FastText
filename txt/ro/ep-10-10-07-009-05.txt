<CHAPTER ID="009-05">
5. Acțiunea UE privind extracția și explorarea petrolului în Europa (vot)
<SPEAKER ID="133" NAME="Corien Wortmann-Kool" AFFILIATION="PPE">
Dle președinte, alineatul (7) impune o revizuire a capacității de răspuns imediat a UE în caz de accidente și un plan de acțiune european. În a doua parte a acestui alineat, există o referire specifică la zona arctică. Amendamentul oral se adaugă la partea a doua menționată și prevede că "în plus, constată că zona Mării Mediterane, a Mării Baltice și a Mării Nordului trebuie să fie luată în considerare”.
<SPEAKER ID="135" NAME="Vytautas Landsbergis" AFFILIATION="PPE">
Dle președinte, propun introducerea unui amendament cu privire la operațiunile de foraj pentru a evita orice interpretări greșite în cazurile în care sunt implicate și țări terțe. În ceea ce privește operațiunile de foraj, aș dori să fie introdusă sintagma "din partea UE și a țărilor terțe”. Vă rugăm să sprijiniți acest lucru.
<SPEAKER ID="137" NAME="Bogusław Sonik" AFFILIATION="PPE">
(PL) În calitate de raportor, aș dori să vă mulțumesc pentru vot. În cooperare cu Comisia Europeană, scopul a fost de a defini cele mai înalte standarde posibile pentru operațiunile de foraj petrolier în apele europene.
<P>
În același timp, aș dori să îmi exprim simpatia și solidaritatea față de colegii mei deputați maghiari și față de situația cu care se confruntă în prezent, legată de deversările toxice. De asemenea, ar trebui să elaborăm cele mai înalte standarde posibile pentru deșeuri periculoase din Europa.

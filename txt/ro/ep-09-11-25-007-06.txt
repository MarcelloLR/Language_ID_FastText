<CHAPTER ID="007-06">
6. Programul multianual 2010-2014 privind Spaţiul de libertate, securitate şi justiţie (Programul de la Stockholm) (vot)
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Domnule preşedinte, lucrul de care dl Ferber se plângea pe bună dreptate s-a întâmplat din nou. Am auzit trei numere diferite când a fost vorba de alineatul asupra căruia tocmai urmează să votăm. Nu ştiu dacă acest lucru este din cauză că numerele nu au fost citite sau traduse în mod corect. Eu am auzit 33, după aceea 30 şi ulterior 43, ceea ce este foarte confuz.
<SPEAKER ID="107" NAME="Marc Tarabella" AFFILIATION="S&amp;D">
(FR) Domnule Preşedinte, pot să vă asigur că viteza votului este perfectă. Sunteţi o persoană foarte politicoasă şi vă suntem foarte recunoscători pentru acest lucru, însă am putea avansa şi mai mult dacă nu aţi mai spune "mulţumesc” după fiecare vot, ci doar la sfârşitul votării!
<P>
Vă mulţumesc, domnule preşedinte!
<SPEAKER ID="108" NAME="Preşedintele">
Vă mulţumesc pentru această observaţie!
<SPEAKER ID="110" NAME="Carlo Casini" AFFILIATION="PPE">
(IT) Domnule Preşedinte, subiectul îl reprezintă un amendament oral la alineatul (131), cu privire la care sunt de acord cu ceilalţi doi raportori, dl López Aguilar şi dl Berlinguer.
<P>
Textul actual spune: "solicită Consiliului, Comisiei şi statelor membre să evalueze şi să revizuiască legislaţia şi politicile internaţionale, europene şi naţionale actuale privind drogurile şi să promoveze politici de reducere a efectelor nocive, de prevenire şi de recuperare, în special în perspectiva conferinţelor cu privire la aceste chestiuni organizate la nivelul ONU”.
<P>
Amendamentul oral propune introducerea cuvintelor "prevenire” şi "recuperare”, însemnând că solicitarea de evaluare şi revizuire a legislaţiei ar privi "politicile de reducere a efectelor nocive, de prevenire şi de recuperare".

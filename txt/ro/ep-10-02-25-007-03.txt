<CHAPTER ID="007-03">
3. Priorităţile Parlamentului în perspectiva Consiliului ONU pentru Drepturile Omului (Geneva, 1-26 martie 2010) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Dle preşedinte, ieri, în timpul dezbaterii privind propunerea de rezoluţie pe care o vom vota, ne-am exprimat durerea cauzată de moartea lui Orlando Zapata Tamayo, un constructor de 42 de ani, prizonier politic cubanez, care a murit în urma unei greve a foamei şi după mulţi ani de încarcerare arbitrară, injustă, inumană şi crudă.
<P>
Ieri, în acest Parlament, dna comisar Georgieva a condamnat vehement acest eveniment. Vă solicit, dle preşedinte, în numele Parlamentului, să transmiteţi condoleanţe familiei dlui Zapata, care este hărţuită la înmormântarea acestuia.
<P>
Vă solicit să informaţi autorităţile cubaneze privind condamnarea dvs. fermă a acestei morţi care putea fi evitată, pe care şeful Comisiei cubaneze pentru drepturile omului şi reconciliere, Elizardo Sánchez, a descris-o ca fiind o crimă sub masca justiţiei. Sper, dle preşedinte, că această moarte îi va face să se gândească asupra acestui aspect pe cei care, cu bună credinţă sau din naivitate, doresc să modifice poziţia comună a Consiliului, o poziţie onorabilă care urmăreşte doar un echilibru între îmbunătăţirea relaţiilor cu insula şi drepturile omului şi libertăţile fundamentale care, după cum am văzut, continuă să fie încălcate.
<P>
(Aplauze)
<SPEAKER ID="116" NAME="Elmar Brok" AFFILIATION="PPE">
(DE) Dle preşedinte, doamnelor şi domnilor, propun un amendament oral pentru un vot separat privind alineatul (10), în ceea ce priveşte următorul pasaj: "consideră că includerea acestui concept în Protocolul privind standardele complementare în ceea ce priveşte rasismul, discriminarea pe motive de rasă, xenofobia şi toate formele de discriminare nu este corespunzătoare”. Trebuie să se desfăşoare un vot separat privind această parte centrală, deoarece nu înţeleg de ce combinăm aceste lucruri şi nu clarificăm faptul că trebuie să combatem discriminarea împotriva minorităţilor religioase la fel de puternic ca alte tipuri de discriminare. Nu este acceptabil ca măsurile de combatere a discriminării împotriva minorităţilor religioase să fie mai puţin stricte. Prin urmare, trebuie să avem posibilitatea unui vot separat.
<SPEAKER ID="118" NAME="Elmar Brok" AFFILIATION="PPE">
(DE) Dle preşedinte, aş dori, de asemenea, să solicit un vot separat privind eliminarea cuvintelor "poziţiile UE” din ultima propoziţie. Textul ar fi următorul: "solicită ca recomandările şi observaţiile conexe să fie incluse în dialogurile UE cu ambele părţi, precum şi în forumurile multilaterale”. Cuvintele "poziţiile UE” ar fi eliminate. Aş dori să solicit un vot separat în acest caz.

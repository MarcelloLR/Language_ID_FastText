<CHAPTER ID="010">
Servicii financiare (semnarea actelor)
<SPEAKER ID="149" NAME="Preşedintele">
În conformitate cu procedura de codecizie, actele legislative sunt semnate de Preşedintele Parlamentului European şi de Preşedinţia în exerciţiu, care reprezintă Consiliul. Înainte de reluarea şedinţei, se va semna un pachet legislativ care, astfel, va intra în vigoare. Cecilia Malmström, ministrul pentru afaceri europene, va semna în numele Consiliului. Mă bucur că şi dna comisar Benita Ferrero-Waldner se află astăzi cu noi.
<P>
Aş dori să spun câteva cuvinte în legătură cu legislaţia pe care urmează să o semnăm astăzi. Astăzi, în ajunul summitului extraordinar al Uniunii Europene, care pregăteşte summitul G20 de la Pittsburgh, avem şansa de a consolida rolul de colegiuitor al Parlamentului European. Mi s-a cerut să reprezint Parlamentul European la dineul şefilor de stat sau de guvern. Uniunea Europeană se va pregăti pentru participarea la summitul G20 de la Pittsburgh.
<P>
Avem astăzi în faţa noastră un pachet important, format din patru acte legislative diferite, aprobate în temeiul procedurii de codecizie, ca reacţie la criza financiară. Ce conţine pachetul? O directivă privind cerinţele de capital, un regulament privind agenţiile de rating al creditelor, un nou regulament privind plăţile transfrontaliere şi o decizie privind instituirea unui nou program de susţinere a activităţilor specifice în domeniul serviciilor financiare, al raportării financiare şi al auditului.
<P>
Directiva şi regulamentele au ca obiectiv protejarea investitorilor UE şi a sistemului financiar al Uniunii Europene, precum şi creşterea garanţiilor privind drepturile consumatorilor şi asigurarea unei supravegheri îmbunătăţite. Aceste acte au ca scop stabilizarea pieţelor financiare. Astfel, previziunile devin realitate, însă legislaţia pe care o semnăm a fost elaborată de Parlament în cursul legislaturii anterioare. Dna ministru Malmström doreşte să ia cuvântul înainte de a semna actele legislative?
<SPEAKER ID="150" NAME="Cecilia Malmström" LANGUAGE="SV">
Dle Preşedinte, urmează să semnăm o serie de acte legislative deosebit de importante pentru răspunsul UE la criza financiară şi economică care a lovit atât de grav Europa şi care o va afecta şi în continuare. Aş dori să profit de această ocazie pentru a-i mulţumi Preşedinţiei cehe, care a depus eforturi foarte mari în vederea elaborării acestor acte într-o perioadă scurtă de timp. Graţie Preşedinţiei cehe am reuşit să ajungem foarte rapid la o cooperare de succes între Consiliu şi Parlament, precum şi la acorduri rapide şi eficiente.
<P>
După cum am menţionat anterior, optimismul nostru în legătură cu situaţia economică este precaut, însă ştim şi că şomajul va lovi foarte grav multe state în perioada următoare. Prin urmare, există motive ca Parlamentul, Consiliul şi Comisia să colaboreze îndeaproape. Aştept cu mare interes cooperarea noastră şi sunt mândră că pot să semnez aceste acte împreună cu dumneavoastră, dle Preşedinte.
<SPEAKER ID="151" NAME="Preşedintele">
Doresc să atrag atenţia asupra faptului că ceea ce facem acum este o expresie a continuităţii funcţiilor Consiliului, Parlamentului şi Comisiei. Între timp s-au desfăşurat alegerile pentru Parlamentul European, care nu ne-au împiedicat în niciun fel activităţile sau lucrările.
<P>
Doresc s-o rog acum pe dna ministru Malmström să procedăm la semnarea comună, care se va desfăşura la această masă. Îi invit, de asemenea, pe dna comisar Ferrero-Waldner, pe dna Berès şi pe dna Bowles - comisarii anteriori şi actuali pentru afaceri economice şi monetare - şi pe raportorii Karas şi Gauzès să vină aici în mijloc. Veţi fi prezenţi cu toţii la semnare, iar dna ministru şi cu mine vom semna.
<P>
Doresc să spun că şi dna Starkevičiūtşi dl Hoppenstedt sunt foşti raportori, însă nu mai fac parte din Parlamentul European, pentru că au fost deputaţi în legislatura anterioară.
<P>
Vom proceda acum la semnare

<CHAPTER ID="010">
Componența Parlamentului
<SPEAKER ID="134" NAME="Președintă">
După cum știm, dl Stavros Lambrinidis mi-a comunicat numirea sa ca ministru al afacerilor externe în guvernul elen, care a intrat în vigoare la 17 iunie 2011.
<P>
Parlamentul ia act de această comunicare și, potrivit articolului 7 alineatul (1) din Actul privind alegerea membrilor Parlamentului European prin vot universal direct, și potrivit articolului 4 alineatele (1) și (4), stabilește locul vacant care intră în vigoare începând cu 17 iunie 2011.
<P>
Ne vom continua activitatea și îi urăm fostul nostru coleg numai bine și succes.
<P>
Autoritățile elene competente m-au informat despre alegerea dlui Dimitrios Droutsas care îl înlocuiește pe dl Lambrinidis. Conform articolului 4 alineatul (1), Parlamentul ia act de această înlocuire care intră în vigoare începând cu 22 iunie 2011.
<P>
Îi urez bun-venit acestui nou membru...
<P>
(Aplauze)
<P>
... și să subliniez că, potrivit articolului 3 alineatul (2), atâta timp cât prerogativele sale nu au fost verificate sau nu s-a luat o hotărâre în legătură cu o eventuală contestație, dl Dimitrios Droutsas se va bucura de exercitarea deplină a drepturilor sale în Parlament și în organele acestuia, cu condiția să fi semnat în prealabil o declarație că nu exercită o funcție incompatibilă cu cea de deputat în Parlamentul European.
<P>
Sunt sigură că îi urăm și noului coleg mult succes.
<P>

<SPEAKER ID="135" NAME="Gerard Batten" AFFILIATION="EFD">
Dnă președintă, ca un punct de pe ordinea de zi, văd de cealaltă parte a încăperii că în Parlament sunt afișate postere politice.
<P>
Cred că acest fapt este împotriva normelor. Nu mă deranjează personal, însă am solicitat de atâtea ori în acest Parlament să existe pentru toată lumea o aplicare egală a normelor.
<P>
Dacă doamnele și domnii de acolo își afișează posterele politice, atunci aș dori să am dreptul să îmi afișez și eu permanent pe birou posterul cu "Votați UKIP” și oricine altcineva să își poată expune posterele.
<P>
Putem avea, vă rog, o regulă de un fel sau altul?
<P>
(Aplauze)
<SPEAKER ID="136" NAME="Președintă">
Vă mulțumesc foarte mult, dle Batten, pentru că mi-ați atras atenția asupra posterelor. Îi rog pe cei care le afișează să le dea acum jos.
<SPEAKER ID="137" NAME="Elizabeth Lynne" AFFILIATION="ALDE">
Dnă președintă, chiar dacă suntem de acord sau nu cu manifestanții, este absolut greșit că manifestanții au voie să intre în Parlament pentru a-i împiedica pe deputați de la vot.
<P>
Nu are nicio importanță dacă suntem sau nu de acord cu cauza; trebuie făcut ceva pentru a asigura că deputații pot intra fără piedici pentru a vota.
<P>
(Aplauze)
<SPEAKER ID="138" NAME="Președintă">
Serviciile au fost înștiințate asupra problemei și nu ar trebui să se repete.
<SPEAKER ID="139" NAME="Barry Madlener" AFFILIATION="NI">
(NL) Vă mulțumim mult, dnă președintă. Aș dori să adaug un punct pe ordinea de zi. Mai precis, doresc să fac un anunț fericit, și anume că președintele partidului meu, Geert Wilders, a fost achitat în această dimineață de toate acuzele împotriva lui referitoare la insultarea islamului. Libertatea de exprimare din Țările de Jos a fost garantată.
<SPEAKER ID="140" NAME="Președintă">
Acest fapt nu are nimic de-a face cu activitatea noastră de aici.

<CHAPTER ID="012">
Ordinea lucrărilor
<SPEAKER ID="026" NAME="Preşedintele">
A fost distribuită versiunea finală a proiectului de ordine de zi întocmit de Conferinţa preşedinţilor în cadrul reuniunii sale de joi, 22 octombrie 2009, în conformitate cu articolul 137 din Regulamentul de procedură. Următorul amendament propus a fost depus cu acordul grupurilor politice:
<P>
Miercuri:
<P>
Titlul declaraţiei Comisiei asupra situaţiei politice din Honduras în vederea alegerilor din 29 noiembrie 2009 va fi modificat după cum urmează: "Declaraţia Comisiei - Situaţia politică din Honduras”.
<SPEAKER ID="027" NAME="Ioannis Kasoulides">
din partea Grupului PPE.- Dle preşedinte, Grupul PPE nu este de acord cu modificarea numelui care era în ordinea de zi cu privire la Honduras, nici nu sugestia ca titlul care face referinţă la alegerile din 29 noiembrie să fie şters. Data alegerilor este o parte extrem de importantă a întregii dezbateri şi considerăm că aceasta trebuie să rămână aşa cum era.
<SPEAKER ID="028" NAME="Ulrike Lunacek" LANGUAGE="DE">
Dle preşedinte, doresc să mă pronunţ în favoarea păstrării noii propuneri pentru că, până la urmă, este clar că negocierile din Honduras au eşuat. Nu există nici o propunere comună pentru această alegere. Alegerea este lipsită de legitimitate, deoarece deţinătorul funcţiei de preşedinte a preluat puterea printr-o lovitură de stat. Tocmai de aceea îndemn plenul să fie de acord cu sugestia Biroului de a înlătura alegerile.
<SPEAKER ID="029" NAME="Alojz Peterle">
(SL) Personal sunt în favoarea păstrării ordinii de zi neschimbată. Am fost unul din membrii delegaţiei Partidului Popular European care au mers în Honduras şi au avut posibilitatea de a se familiariza cu situaţia de acolo. Nu este adevărat că alegerile din 29 noiembrie au loc ca urmare a evenimentelor din iunie. Alegerile au fost convocate cu şase luni înaintea acestor evenimente şi nu au nici o legătură anume cu evenimentele politice ulterioare, aceasta neavând nici o contribuţie la apariţia altor candidaţi noi. Consider, de asemenea, că alegerile din 29 noiembrie reprezintă o parte a soluţiei, nu o parte a problemei. Totul ne sugerează că trebuie să menţinem ordinea de zi aşa cum este şi că trebuie să sprijinim progresele democratice ale acestei ţări în viitor.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Dle preşedinte, aş vrea să ridic o problemă de procedură: Nu am cu mine buletinul de vot deoarece nu era planificat niciun vot acum şi de aceea vă rog să luaţi notă de opţiunea mea de a vota în favoarea neschimbării ordinii lucrărilor. În această situaţie un dispozitiv nu mă poate înlocui.
<SPEAKER ID="031" NAME="Preşedintele">
Doamnelor şi domnilor, menţionez tuturor celor care aveţi aceeaşi problemă: vă mulţumesc, dar vă rog să nu interveniţi. Putem înregistra dorinţele fiecăruia dintre dumneavoastră, dar în vederea votului şi a numărării voturilor, aceste dorinţe nu pot fi luate în considerare. Acestea sunt luate în considerare doar în procesele-verbale, dar nu în numărarea voturilor. Îmi pare rău, dar trebuie să aveţi mereu buletinul de vot cu dumneavoastră pentru că votarea poate avea loc în orice moment.
<P>
(Parlamentul a respins propunerea)
<P>
(Ordinea lucrărilor a fost în acest fel stabilită)
<P>
(Şedinţa a fost suspendată la ora 16.05 şi reluată la ora 16.15)

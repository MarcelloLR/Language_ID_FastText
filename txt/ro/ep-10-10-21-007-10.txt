<CHAPTER ID="007-10">
10. Politica maritimă integrată (
<SPEAKER ID="141" NAME="Saïd El Khadraoui" AFFILIATION="S&amp;D">
(NL) Dnă președintă, doamnelor și domnilor, sunt de acord cu raportoarea și raportorii alternativi că, pentru a sublinia necesitatea unui acord mondial privind măsurile referitoare la mediu în cadrul Organizației Maritime Internaționale (OMI), este necesară o modificare minoră a textului. Concret, se face trimitere la rezultatul celei de-a 61-a sesiuni a Comitetului pentru protecția mediului marin din cadrul OMI din urmă cu câteva săptămâni. Următoarele cuvinte, pe care le voi cita în limba engleză, ar trebui să fie adăugate imediat după: "și menținerea apelului său pentru progrese substanțiale ulterioare în cadrul OMI”.
<SPEAKER ID="142" NAME="Președinta">
Există vreo obiecție? Se pare că nu este cazul, așa că vom continua cu votul asupra amendamentului 1 prin vot cu apel nominal.

<CHAPTER ID="012-23">
23. PAC în perspectiva anului 2020: cum răspundem provocărilor viitorului legate de alimentație, resurse naturale și teritorii (
<SPEAKER ID="194" NAME="Manfred Weber" AFFILIATION="PPE">
(DE) Dnă președintă, doamnelor și domnilor, nu există nicio îndoială că Parlamentul European reprezintă un organism care muncește din greu, totuși trebuie să acordăm mai multă atenție echilibrului timpilor de votare, astfel încât să nu avem o situație în care într-o zi să nu existe nimic de votat, iar în a doua zi să existe un număr uriaș de votări. De aceea propun acum să ne oprim din votat și să amânăm restul activității până la următoarea ședință în plen.
<P>
(Aplauze)
<P>
Nu există chestiuni pe agendă care să fie într-atât de presante încât astăzi să fie absolut necesar un vot. Am votat deja punctele legislative. Consider că acesta a fost cel mai important lucru acum pentru acum.
<P>
(Aplauze)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Dnă președintă, cererea dlui Weber are sens. Am încheiat un program cu adevărat enorm care a cuprins câteva rapoarte majore, importante. Nu mai avem alte rapoarte legislative pe care să le votăm. Este deja trecut de unu și jumătate. Ar fi cel mai bine să amânăm rapoartele non-legislative până la sesiunea din iulie. Nu ar fi o mare pierdere.
<SPEAKER ID="196" NAME="Bas Eickhout" AFFILIATION="Verts/ALE">
Dnă președintă, permiteți-mi să mă exprim pe scurt: mai avem două rapoarte, iar clima de dezbatere este crucială deoarece trimitem un semnal Consiliului care începe în această seară.
<P>
De aceea propun să votăm acum aceste rapoarte. Au mai rămas două. Haideți să facem acest lucru - și repede.

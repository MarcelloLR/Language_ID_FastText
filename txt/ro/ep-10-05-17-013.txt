<CHAPTER ID="013">
Ordinea lucrărilor
<SPEAKER ID="026" NAME="Preşedinte">
Vom trece acum la ordinea de zi. A fost distribuită versiunea finală a proiectului de ordine de zi, astfel cum a fost adoptat de Conferinţa preşedinţilor la 12 mai 2010, în conformitate cu articolul 140 din Regulamentul de procedură.
<P>
Luni - nicio modificare.
<P>
Marți - nicio modificare.
<P>
Miercuri:
<P>
Am primit o scrisoare din partea dlui Casini, preşedintele Comisiei pentru afaceri constituţionale, prin care comisia solicită Parlamentului European să consulte Comitetul Economic şi Social European şi Comitetul Regiunilor cu privire la propunerea de regulament referitoare la iniţiativa cetăţenească în temeiul articolelor 304 şi 307 din Tratatul privind funcţionarea Uniunii Europene. Anticipez că votul privind aceste propuneri în urma consultării va avea loc miercuri la ora 12.00.
<P>
(Parlamentul a acceptat cererea)
<P>
Vom prezenta în continuare stabilirea finală a ordinii lucrărilor. În ceea ce privește zilele de luni şi marţi, nu au existat cereri sau observaţii privind amendamentele la ordinea lucrărilor. Cu toate acestea, există o propunere referitoare la ziua de miercuri. Grupul Partidului Popular European (Creştin Democrat) a solicitat votarea raportului dlui Czarnecki referitor la descărcarea de gestiune pentru execuţia bugetului general al Uniunii Europene aferent exerciţiului financiar 2008, secţiunea II - Consiliul. Dna Gräßle va muta cererea în numele Grupului PPE.
<SPEAKER ID="027" NAME="Ingeborg Gräßle" LANGUAGE="DE">
Dle Preşedinte, în această dimineaţă Consiliul a răspuns la întrebările restante prin intermediul preşedinţiei spaniole. Prin urmare, este îndeplinită una dintre principalele condiţii pentru votarea raportului. În plus, prin intermediul preşedinţiei spaniole, s-a deschis perspectiva unei discuţii comune şi a elaborării unei proceduri adecvate de descărcare de gestiune, îndeplinind astfel cea de-a doua condiţie principală.
<P>
Astfel, Consiliul se supune controlului Parlamentului - şi trebuie să recunoaștem că acesta este un moment important. Prin urmare, recomand tuturor grupurilor să voteze în favoarea includerii pe ordinea de zi a deciziei privind descărcarea de gestiune. Cu toate acestea, rezoluţia propriu-zisă va fi discutată în cadrul sesiunii din iunie.
<SPEAKER ID="028" NAME="Hannes Swoboda" LANGUAGE="DE">
Dle Preşedinte, voi fi concis. Putem susţine această propunere din motivele menţionate. S-a trimis o scrisoare oficială Parlamentului. Şi eu consider că este un semn bun că Consiliul este pregătit sau, cel puţin, aşa sper, să dea dovadă faţă de Serviciul pentru acţiune externă de aceeaşi transparenţă şi disponibilitate de a ajunge la un consens de care a dat dovadă aici. În această privinţă, sunt de acord cu dna Gräßle.
<SPEAKER ID="029" NAME="Bart Staes" LANGUAGE="NL">
Doamnelor şi domnilor, trebuie să spun că sunt surprins că cele două mari grupuri promit acum să voteze acest raport. În cadrul Comisiei pentru control bugetar a avut loc o reuniune a coordonatorilor pe care am prezidat-o eu însumi. În această dimineaţă, s-au primit, într-adevăr, documente din partea Consiliului, pe care le-am examinat. Printre acestea se numără o anexă care este identică cu anexa la documentul pe care l-am primit la 10 martie.
<P>
De fapt, nu s-a schimbat nimic şi aş dori să recomand să votăm împotriva includerii raportului Czarnecki pe ordinea de zi a acestei sesiuni. În opinia mea, şi o spun foarte ferm, Consiliul pur şi simplu ne distrage atenţia.
<P>
(Parlamentul a acceptat cererea)
<SPEAKER ID="030" NAME="Preşedinte">
Votarea raportului Czarnecki va avea loc miercuri. Termenul de depunere a amendamentelor este marţi, 18 mai, la ora 12.00.
<P>
Grupului Partidului Popular European (Creştin-Democrat) a solicitat amânarea dezbaterii asupra raportului dnei Bauer privind organizarea timpului de lucru al persoanelor care efectuează activităţi mobile de transport rutier pentru următoarea sesiune. Solicitarea va fi mutată de raportor, dna Bauer.
<SPEAKER ID="031" NAME="Edit Bauer">
raportoare. - (HU) Dle Preşedinte, la 22 martie, am primit un răspuns din partea Comisiei pentru ocuparea forţei de muncă şi afaceri sociale la solicitarea mea ca acest raport să fie depus cu ocazia sesiunii plenare din mai. În răspunsul său, Comisia a precizat că, întrucât între 28 aprilie, data la care comisia a votat raportul, şi această sesiune plenară este mai puţin de o lună, perioada obişnuită de aşteptare, acest raport nu poate fi depus la sesiunea plenară din mai. Cu toate acestea, fără ca nimeni să solicite acest lucru, Consiliul de Miniştri - probabil la recomandarea grupului politic socialist - a hotărât să fie depus la această sesiune plenară, indiferent dacă a trecut sau nu o lună. Prin urmare, grupurile politice pur şi simplu nu au avut timp să îşi formuleze poziţiile sau să discute asupra acestui raport. Astfel, solicit amânarea acestuia până la sesiunea plenară din iunie.
<SPEAKER ID="032" NAME="Hannes Swoboda">
în numele Grupului S&D. - (DE) Dle Preşedinte, mi se pare curios că dna Bauer, pe care o stimez foarte mult, nu a menționat că raportul a fost respins. Mi se pare la fel de curios că dna Bauer a omis să menţioneze că a fost în contact cu Consiliul cu privire la un raport care a fost respins. Aceasta nu este procedura parlamentară obişnuită. Prin urmare, este absolut just ca aceasta să fie inclusă pe ordinea de zi.
<P>
(Aplauze)
<SPEAKER ID="033" NAME="Corien Wortmann-Kool" LANGUAGE="NL">
Este adevărat că această propunere legislativă a Comisiei a fost respinsă în Comisia pentru ocuparea forţei de muncă şi afaceri sociale.
<P>
Cu toate acestea, Parlamentul are bunul obicei de a acorda o perioadă ulterioară de aşteptare de o lună pentru a asigura că suntem bine pregătiţi pentru sesiunea plenară. Contrar dorinţelor raportoarei, această lege cutumiară a Parlamentului a fost încălcată în acest caz. Este o propunere foarte complicată, iar grupurile trebuie să se pregătească şi ele, ceea ce este imposibil în două zile.
<P>
Din acest motiv, vă solicit să sprijiniţi sugestia raportoarei ca votarea acestei propuneri să fie amânată pentru sesiunea plenară din iunie.
<P>
(Parlamentul a acceptat cererea)
<SPEAKER ID="034" NAME="Preşedinte">
Dezbaterea privind raportul Bauer va fi amânată până la următoarea sesiune.
<P>
Joi
<P>
În ceea ce priveşte ziua de joi, există următoarea propunere: Grupul Partidului Popular European (Creştin Democrat) a solicitat înlocuirea dezbaterii privind arestarea jurnalistului Ernest Vardanyan în Transnistria, planificată pentru joi după-amiază, cu o dezbatere privind situaţia din Thailanda. Astfel, în loc de dezbaterea privind arestarea jurnalistului Ernest Vardanyan în Transnistria, vom avea o dezbatere privind situaţia din Thailanda. Solicitarea va fi explicată mai detaliat de dl Preda.
<SPEAKER ID="035" NAME="Cristian Dan Preda" AFFILIATION="PPE">
Am cerut înlocuirea dezbaterii referitoare la starea jurnalistului arestat în Transnistria, arestat în mod ilegal şi pentru acuzaţii sinistre, cu o dezbatere despre Thailanda, în condiţiile în care situaţia din Thailanda s-a agravat în mod dramatic în ultimele zile. Solicităm colegilor din toate grupurile politice să ne aplecăm cu atenţie asupra acestei situaţii din Thailanda.
<SPEAKER ID="036" NAME="Preşedinte">
Am audiat o explicaţie a solicitării. Cine ar dori să ia cuvântul în favoarea solicitării?
<SPEAKER ID="037" NAME="Ioannis Kasoulides">
în numele Grupului PPE. - Dle Preşedinte, situaţia din Thailanda se deteriorează în fiecare oră; sunt în joc vieţi umane; acesta pare un aspect mult mai important pentru o dezbatere urgentă, pe care Parlamentul să îl discute joi. În acelaşi timp, există unele evoluţii ale situaţiei dlui Ernest Vardanyan în statul separatist numit Transnistria, pe care iniţiatorii ar dori să le examineze. Prin urmare, susţin înlocuirea acestui aspect cu o discuţie privind Thailanda.
<SPEAKER ID="038" NAME="Francesco Enrico Speroni" AFFILIATION="EFD">
(IT) Dle Preşedinte, doamnelor și domnilor, am senzaţia că orice am discuta şi am hotărî aici, nu se va schimba nimic, nici în Thailanda şi nici în Transnistria, aşa că este inutil să aducem modificări.
<SPEAKER ID="039" NAME="Preşedinte">
Dezbaterea privind arestarea jurnalistului Ernest Vardanyan în Transnistria va fi înlocuită de o dezbatere privind situaţia din Thailanda. Sunt aspecte urgente, care se discută joi după-amiază.
<P>
Ordinea lucrărilor pentru sesiunea plenară a fost stabilită.
<P>
(Parlamentul a acceptat cererea)
<P>
(Ordinea lucrărilor a fost în acest fel stabilită)

<CHAPTER ID="009-02">
2. Țările vecine de la Sud, în special Libia, inclusiv aspecte umanitare (
<SPEAKER ID="118" NAME="Ana Gomes" AFFILIATION="S&amp;D">
(PT) Dle Președinte, există un nou element neașteptat care nu apare în rezoluție, și fac apel la Parlament să mi se alăture în exprimarea indignării și a îngrijorării noastre. Acesta se referă la ceea ce s-a întâmplat cu echipa de jurnaliști de la BBC care au fost reținuți ilegal și torturați, și, de asemenea, supuși unor execuții simulate, și care au văzut mulți alți libieni reținuți în închisoare, în condiții total inumane.
<P>
Acest lucru arată, de asemenea, că în Libia jurnaliștilor nu li se permite să își desfășoare activitatea în mod liber. Aceasta este o chestiune importantă, și fac apel la Parlament să ni se alăture în exprimarea indignării și a îngrijorării noastre, pe care trebuie să o transmitem Consiliului.
<SPEAKER ID="119" NAME="Președinte">
Dna Gomes, aveți în minte un anumit amendament? Putem lua în considerare numai un amendament specific, nu un apel general.
<SPEAKER ID="120" NAME="Ana Gomes" AFFILIATION="S&amp;D">
(PT) Dle Președinte, informația pe care o dețin este că Grupul liberal ar dori să propună amendamentul oral, asupra căruia s-a căzut de acord, dar dacă nu se întâmplă astfel, voi fi mai mult decât încântată să îl transmit mai departe.
<SPEAKER ID="121" NAME="Președinte">
În regulă, am înțeles. Este un comentariu general. Vă mulțumesc.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Dle Președinte, cu tot respectul, am auzit că ați spus că rezoluția a fost adoptată, dar nu am văzut rezultatul, cel puțin nu pe ecranul meu sau pe cel de la scaunul din fața mea. Cred că ar trebui să ni se dea și rezultatele, mă refer la rezultatul specific al acestui vot.
<SPEAKER ID="123" NAME="Președinte">
Iată rezultatul: 316 persoane au votat pentru, 264 au votat împotrivă și 33 de persoane s-au abținut.
<SPEAKER ID="124" NAME="József Szájer" AFFILIATION="PPE">
Dle Președinte, aș dori să reamintesc Parlamentului standardele duble pe care le aplicăm. În cazul legislației privind mass-media din Ungaria, un eveniment care a avut loc luni nu a fost reflectat în rezoluția noastră.
<P>
Acum încercăm să includem ceva care s-a întâmplat doar ieri. Acesta este un standard dublu evident pe care îl aplică acest Parlament, și este un lucru regretabil și inacceptabil.
<SPEAKER ID="126" NAME="Guy Verhofstadt" AFFILIATION="ALDE">
Dle Președinte, fac acest lucru în numele tuturor liderilor de grup și, de asemenea, al celor mai mulți dintre coordonatori, pentru că ieri, după dezbateri, a existat sentimentul general că punctul 11 trebuie consolidat. Amendamentul oral pe care îl prezint este următorul: "Invită Vicepreședintele Comisiei/Înaltul Reprezentant al Uniunii pentru afaceri externe și politica de securitate să stabilească relații cu Consiliul național interimar de tranziție și să înceapă procesul de a le oficializa, astfel încât să încurajeze tranziția către democrație, asigurându-se implicarea unui spectru larg de reprezentanți ai societății libiene și abilitarea femeilor și a minorităților în procesul de tranziție, și să o sprijine în zona eliberată, astfel încât să elibereze populația și să răspundă nevoilor umanitare de bază ale acesteia, inclusiv asistența medicală”.
<P>
Aceasta este amendamentul oral prezentat în numele liderilor celor șapte grupuri și, de asemenea, al tuturor coordonatorilor cu care s-a ajuns la un acord.

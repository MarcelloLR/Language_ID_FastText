<CHAPTER ID="009-34">
34. Înghețarea și divulgarea activelor debitorilor în cazurile transfrontaliere (
<SPEAKER ID="126" NAME="Arlene McCarthy">
raportoare. - Dnă președintă, în puține cuvinte, nu a fost posibil să avem o dezbatere și o prezentare a raportului și aș dori să le mulțumesc colegilor mei din celelalte grupuri politice care mi-au sprijinit recomandarea.
<P>
Vreau să informez Comisia și Consiliul că acesta este începutul campaniei Parlamentului European de a câștiga noi drepturi pentru acei cetățeni ai noștri care sunt victime ale fraudei. Ordinele paneuropene de divulgare și înghețare a activelor evazioniștilor sunt esențiale, deoarece în prezent infractorii sunt eliberați în timp ce victimele pierd și se confruntă cu facturi juridice costisitoare. Prin acest vot, prin urmare, solicităm Comisiei să prezinte urgent propuneri legislative pentru a remedia această nedreptate și pentru a reda puterea cetățenilor noștri, victime ale infracțiunilor.

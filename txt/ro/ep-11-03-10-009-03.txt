<CHAPTER ID="009-03">
3. Abordarea UE privind Iranul (
<SPEAKER ID="130" NAME="Bastiaan Belder" LANGUAGE="NL">
Dle Președinte, la inițiativa Grupului S&D din Parlamentul European, și cu aprobarea și acordul celorlalte grupuri, propun includerea următorului amendament oral după punctul 6:
<P>
"Condamnă cu fermitate detenția ilegală a liderilor opoziției iraniene, Mir Hossein Mousavi și Mehdi Karoubi, împreună cu soțiile acestora, de către forțele de securitate iraniene și solicită eliberarea imediată și necondiționată a acestora; subliniază faptul că detenția a fost efectuată cu încălcarea legislației iraniene; condamnă atitudinea autorităților iraniene față de opoziția care își exercită dreptul legitim de a protesta și își afirmă solidaritatea față de poporul iranian cu privire la aspirațiile democratice ale acestuia; deplânge ipocrizia guvernului iranian, care a recurs la forță excesivă, intimidare și arestări arbitrare împotriva demonstranților pașnici care au demonstrat în semn de solidaritate cu poporul egiptean, la 14 februarie 2011, în timp ce pretindea că sprijină libertatea în Egipt”;
<SPEAKER ID="133" NAME="Anna Ibrisagic" AFFILIATION="PPE">
(SV) Amendamentul oral se referă la eliminarea unui singur cuvânt, și acesta este cuvântul "iar”. Voi citi textul în limba engleză și apoi vă voi explica de ce:
<P>
"întrucât relațiile dintre Iran și Turcia au cunoscut o intensificare remarcabilă;” se elimină cuvântul următor "iar”, și considerentul continuă "Iranul profită de aliații săi cu sau fără caracter statal, respectiv Siria și grupările Hezbollah și Hamas, precum și Frăția musulmană, pentru a destabiliza regiunea”.
<P>
(SV) Vrem să ștergem cuvântul "iar” din mijloc deoarece nu dorim să creăm o legătură între relațiile dintre Turcia și Iran și relațiile Iranului cu Hezbollah si Hamas.

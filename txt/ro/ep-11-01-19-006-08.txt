<CHAPTER ID="006-08">
8. Acordul de stabilizare și de asociere între CE și Serbia (
<P>
Înainte de votul asupra amendamentului 4:
<SPEAKER ID="136" NAME="Ulrike Lunacek" AFFILIATION="Verts/ALE">
Dnă președintă, aș dori să propun un amendament oral la amendamentul nr. 4, efectuat de dna Brantner împreună cu mine, ștergând cea de-a doua parte. A se citi: "Invită Serbia să intre în dialog cu Kosovo, fără să se mai refere la noile negocieri privind statutul său”.
<P>
Sper că am sprijinul dvs. în acest sens.
<SPEAKER ID="137" NAME="Bernd Posselt" AFFILIATION="PPE">
(DE) Dnă președintă, aș dori să recomand doar ca, în aceste circumstanțe, să votăm pentru.
<SPEAKER ID="139" NAME="Jelko Kacin" AFFILIATION="ALDE">
Dnă președintă, având în vedere importanța drepturilor omului, aș dori să aibă loc un vot prin apel nominal asupra amendamentului 8. Acesta se referă la surprinzătoarea și nefericita decizie a guvernului sârb de a nu participa la ceremonia de acordare a Premiului Nobel pentru Pace din Oslo. În același timp, amendamentul laudă decizia mediatorului sârb de a participa la ceremonie în numele poporului sârb. Este un mesaj către Serbia și către toate viitoarele state candidate referitor la faptul că negocierea drepturilor omului nu este acceptabilă.
<P>
Pentru a avea o mai largă susținere pentru acest amendament, doresc să prezint, de asemenea, un amendament oral foarte scurt - în esență un compromis - întocmit inițial de dna Maria Eleni Koppa. Doresc să adaug cuvântul "inițială” între "decizia” și "a guvernului”, astfel încât formularea va fi "Regretă decizia inițială a guvernului de a nu participa la ceremonia de acordare a Premiului Nobel pentru Pace din Oslo, din 10 decembrie; și salută, pe de altă parte, inițiativa mediatorului de a participa la ceremonie, ca o decizie responsabilă și demnă de laudă”.
<P>
Îi îndemn pe toți colegii mei să sprijine acest amendament.

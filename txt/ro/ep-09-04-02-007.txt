<CHAPTER ID="007">
Aprobarea procesului-verbal al şedinţei anterioare: consultaţi procesul-verbal
<P>

<SPEAKER ID="055" NAME="Marco Cappato" AFFILIATION="ALDE">
(IT) Domnule Preşedinte, Biroul acestui Parlament ne-a informat în mod oficial asupra faptului că prezenţa deputaţilor europeni în comisii şi la sesiunile plenare urmează să fie făcută publică pe site-ul web al Parlamentului European. Acest lucru a fost, în mod întâmplător, un răspuns la un anumit vot al acestui Parlament în timpul sesiunii din ianuarie, când am votat în favoarea punerii acestor informaţii la dispoziţia publicului.
<P>
Prin urmare, domnule Preşedinte, vă adresez o rugăminte: din moment ce este posibil ca Biroul să mai ţină numai una sau cel mult două şedinţe în timpul rămas, pentru a ne asigura de respectarea dorinţei acestui Parlament, solicit în mod formal confirmarea de către dumneavoastră că atât această dorinţă, cât şi votul acestui plen vor fi respectate. Nu aş vrea să cred că această solicitare de transparenţă nu a fost respectată din motive pur birocratice, întrucât ne-am asumat un angajament atât faţă de electoratul european, cât şi de cel public.
<SPEAKER ID="056" NAME="Preşedintele">
Vă mulţumesc foarte mult. Dorinţa Parlamentului este întotdeauna hotărâtoare. Vom lua în considerare ceea ce aţi avut de spus în următoarea şedinţă a Biroului.
<SPEAKER ID="057" NAME="Anna Záborská" AFFILIATION="PPE-DE">
(FR) Domnule Preşedinte, preşedintele Hamid Karzai a semnat o lege privind drepturile femeilor, care, conform senatorului afgan Humeira Namati, este mai strictă decât cea aflată în vigoare în timpul regimului taliban.
<P>
Acest text legalizează dreptul soţului de a-şi viola soţia şi interzice femeilor să iasă din casă, să lucreze sau să meargă la doctor fără permisiunea soţului. În plus, legea acordă custodia copiilor numai tatălui şi bunicului.
<P>
Vă invit pe dvs., domnule Preşedinte, să luaţi toate măsurile necesare pentru a exprima dezaprobarea totală a Parlamentului nostru şi să includeţi această problemă în cadrul chestiunilor urgente de pe ordinea de zi a viitoarei noastre sesiuni.
<P>
(Aplauze)
<SPEAKER ID="058" NAME="Preşedintele">
Vă mulţumesc, doamnă Záborská. Ne vom ocupa de această problemă.

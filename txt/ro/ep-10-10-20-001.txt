<CHAPTER ID="001">
Deschiderea ședinței
<SPEAKER ID="005" NAME="Edit Herczog" AFFILIATION="S&amp;D">
Dle Președinte, ieri am avut o discuție cu privire la buget. A reieșit clar, de-a lungul dezbaterii, că raportul Comisiei pentru industrie, cercetare și energie (ITRE) nu a ajuns la serviciile relevante. Am făcut verificările necesare. Raportul a fost finalizat și trimis corect, așa că, probabil, au intervenit greșeli pe parcursul procedurii.
<P>
Totuși, important nu este să aflăm cine poartă responsabilitatea și ce s-a întâmplat mai exact. Lucrul cel mai important este că dorim să fim siguri că raportul nostru, care a reprezentat și baza pentru discuția dintre cele trei părți și în care este limpede diferența față de documentul Consiliului, să fie transmis ca document oficial la Consiliu. Ca urmare, l-am adus cu mine și vi-l înmânez dvs., cât și Consiliului. Vă rugăm din suflet să faceți tot posibilul pentru ca propunerea Comisiei ITRE, adoptată în unanimitate, să ajungă la Consiliu la timp. Vă mulțumesc foarte mult pentru sprijinul dvs. în această problemă.
<SPEAKER ID="006" NAME="Președinte">
Vom face așa cum doriți. Este extraordinar. Începutul discuției de astăzi este extraordinar!

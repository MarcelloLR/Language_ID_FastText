<CHAPTER ID="012-13">
13. Prevenirea și corectarea dezechilibrelor macroeconomice (
<SPEAKER ID="162" NAME="Sharon Bowles">
în numele Comisiei pentru afaceri economice și monetare.. - Dnă președintă, aș dori să solicit în numele comisiei amânarea votului final conform articolului 57 alineatul (2).
<P>
După cum știți, acesta a fost punctul de vedere al comisiei exprimat marți. și credem că putem trece la alte discuții cu Consiliul cu privire la realizarea unui rezultat satisfăcător.
<P>
Prin urmare, solicit amânarea pentru a putea finaliza acest fapt sau pentru a lăsa ușa deschisă spre finalizarea lui printr-un acord la prima lectură în iulie.
<SPEAKER ID="163" NAME="Martin Schulz">
în numele Grupului S&D. - (DE) Dnă președintă, Grupul Alianței Progresiste a Socialiștilor și Democraților din Parlamentul European a votat deja împotriva acestui amendament la nivelul comisiei. Am fost de părere că acest raport este pregătit pentru a fi supus acum votului, iar aprobarea copleșitoare a acestui raport arată că se pare că am avut dreptate. Suntem familiarizați cu argumentele prezentate cu privire la motivul pentru care ar trebui să începem negocierile cu Consiliul, fapt pentru care aș dori să îmi prezint poziția referitoare la propunerile de amânare care vor urma celorlalte părți ale acestui pachet. Putem înțelege acest fapt în felul următor. Că guvernul german și cel francez trebuie să se învârtă încă o dată în jurul a două puncte importante. Totuși, știm de la Consiliu că acest lucru nu se va întâmpla. De aceea, există o întrebare care este de o importanță decisivă pentru noi: ce au de gând să facă grupurile care susțin această propunere, dacă Consiliul nu reușește să facă nicio schimbare care să ne reflecte deciziile? Vor vota pentru sau împotriva pachetelor? Aceasta este o chestiune importantă pentru noi.
<SPEAKER ID="164" NAME="Corien Wortmann-Kool" AFFILIATION="PPE">
Dnă președintă, aș dori să subliniez ceea ce a spus dna Bowles: sperăm să ajungem înainte de sesiunea în plen din iulie la un acord final privind raportul.
<P>
Chiar de la început ne-am dat avizul ca Parlament - inclusiv Grupul Socialist - să tratăm acest fapt ca pe un pachet. Atunci haideți să tratăm acest lucru ca pe un pachet și să susținem acum propunerea dnei Bowles de a amâna votul până în iulie.

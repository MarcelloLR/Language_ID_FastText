<CHAPTER ID="009-19">
19. Evaluarea semestrială a dialogului UE-Belarus (vot) 
<P>
- Înainte de votare:
<SPEAKER ID="105" NAME="Vytautas Landsbergis" AFFILIATION="PPE-DE">
Domnule Preşedinte, aş dori să propun să se menţioneze faptul că orice plan de construire a unei noi centrale nucleare în state neoccidentale, la graniţa cu UE, nu ar trebui luat în discuţie - în discuţii pozitive referitoare la modalităţi de sprijinire a statului Belarus, da, însă nu în acest caz.
<SPEAKER ID="107" NAME="Jacek Protasiewicz" AFFILIATION="PPE-DE">
Domnule Preşedinte, acesta va fi un amendament oral foarte scurt, care a fost propus la solicitarea domnului Alexander Milinkevich şi a reprezentanţilor organizaţiei Amnesty International care au luat parte la conferinţa despre Belarus organizată acum două zile la sediul Parlamentului. Aceştia au solicitat extinderea cererii referitoare la eliberarea prizonierilor politici care au fost arestaţi recent şi asupra persoanelor care se confruntă cu alte tipuri de restricţii şi hărţuire. De aceea, propun - în urma consultării cu alte grupuri politice - adăugarea următoarei menţiuni la alineatul (4): "precum şi revizuirea condamnărilor de "libertate restrânsă” impuse asupra celor 11 persoane care au participat la o demonstraţie care a avut loc în luna ianuarie 2008;".
<SPEAKER ID="109" NAME="Vytautas Landsbergis" AFFILIATION="PPE-DE">
Domnule Preşedinte, atunci când se menţionează faptul că trei tineri activişti au fost subiectul unei acţiuni de recrutare forţată în armată, trebuie spus că cel puţin unul dintre aceştia este fiul liderului opoziţiei, domnul Viačorka. Aşadar, merită să fie menţionat faptul că această acţiune este echivalentă cu luarea de ostatici: "Ai grijă cum te foloseşti de poziţia ta deoarece fiul tău e înrolat în armata noastră şi i s-ar putea întâmpla ceva.” Acesta ar putea fi un mic avertisment care le-ar putea oferi mai multă siguranţă acelor tineri înrolaţi cu forţa în armată.
<SPEAKER ID="111" NAME="Vytautas Landsbergis" AFFILIATION="PPE-DE">
Domnule Preşedinte, deoarece se sugerează ca Universitatea Europeană Umanistă să fie relocată în Belarus, trebuie menţionat faptul că acest lucru trebuie să aibă loc în baza unor garanţii reale ale faptului că Universitatea va putea funcţiona în mod independent şi nu va fi controlată de către regimul politic.
<SPEAKER ID="113" NAME="Hannes Swoboda" AFFILIATION="PSE">
(DE) Domnule Preşedinte, ne bucurăm să răspundem propunerilor orale individuale, dar l-aş ruga pe domnul Landsbergis să ne informeze anticipat, astfel încât aceste subiecte să poată fi dezbătute chiar şi în absenţa dumnealui. Nu se pot depune mereu propuneri orale fără informare în prealabil.
<SPEAKER ID="114" NAME="Preşedintele">
Constat că domnul Landsbergis menţionează faptul că - în cazul în care, pe viitor, se va mai afla în situaţia de a depune propuneri orale - va respecta dorinţa exprimată de dumneavoastră.

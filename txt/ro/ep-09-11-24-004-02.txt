<CHAPTER ID="004-02">
2. Statisticile referitoare la pesticide (
<SPEAKER ID="100" NAME="Bart Staes" LANGUAGE="NL">
Doar ca o explicaţie, acesta este cel de-al treilea dintr-o triadă de rapoarte pe tema utilizării pesticidelor.
<P>
La începutul acestui an, în cadrul fostului Parlament, s-a adoptat un regulament privind introducerea pe piaţă a produselor fitosanitare. La vremea respectivă am mai adoptat şi o Directivă privind utilizarea durabilă a pesticidelor, iar acest regulament privind statisticile referitoare la pesticide este cea de-a treia componentă.
<P>
Propunerea a trebuit să fie analizată de Comitetul de conciliere, deoarece lucrurile nu s-au desfăşurat aşa cum era aşteptat, în timpul ultimului Parlament. Foarte mulţi nu au fost acolo, iar la cea de-a doua lectură, nu au fost prezente suficiente persoane pentru ca noi să obţinem numărul de voturi necesar încheierii celei de-a doua lecturi.
<P>
Şi legat de aceasta, aş dori să iau cuvântul şi să mulţumesc Preşedinţiei suedeze şi, în special, Preşedinţiei cehe, care ar fi putut să distrugă complet cea de-a doua lectură: ar fi putut refuza să meargă la conciliere. Datorită bunelor relaţii pe care le aveau cu Parlamentul, şi, totodată, datorită preşedinţilor grupurilor politice care mi s-au alăturat imediat după alegeri pentru a trimite o scrisoare Preşedinţiei, a fost posibil să salvăm acest raport şi, prin intermediul procedurii de conciliere, să ne asigurăm că astăzi putem vota textul în forma aprobată la cea de-a doua lectură. Doresc să le mulţumesc tuturor celor care s-au implicat.

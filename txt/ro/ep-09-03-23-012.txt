<CHAPTER ID="012">
Ordinea lucrărilor: consultaţi procesul-verbal
<SPEAKER ID="019" NAME="Monica Frassoni" AFFILIATION="Verts/ALE">
(IT) Domnule Preşedinte, doamnelor şi domnilor, doresc să vă adresez o întrebare privind Consiliul European. Am aflat că la şedinţa Consiliului European aţi precizat că Parlamentul este de acord ca votul pentru Preşedintele Comisiei să aibă loc la 15 iulie, iar votul pentru restul membrilor Comisiei să aibă loc după adoptarea Tratatului de la Lisabona.
<P>
Aş dori să ştiu dacă acest lucru este adevărat şi, dacă da, cum justificaţi aceste afirmaţii.
<SPEAKER ID="020" NAME="Preşedintele -">
Dna Frassoni, întrucât dumneavoastră înşivă aţi fost prezentă, sunt convins că vă veţi aminti faptul că am discutat despre această problemă în cadrul Conferinţei preşedinţilor. A existat doar o singură obiecţie cu privire la 15 iulie, care a venit din partea dumneavoastră. Toţi ceilalţi preşedinţi au împărtăşit opinia exprimată prin afirmaţia mea în faţa Consiliului. Oricum, puteţi citi cuvintele exacte ale discursului meu. Discursul este disponibil tuturor deputaţilor şi publicului.

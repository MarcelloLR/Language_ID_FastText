<CHAPTER ID="011">
Ordinea lucrărilor
<SPEAKER ID="016" NAME="Preşedintele">
A fost distribuită versiunea finală a proiectului de ordine de zi întocmit de Conferinţa preşedinţilor în cadrul reuniunii sale de joi, 14 ianuarie 2010, în conformitate cu articolul 137 din Regulamentul de procedură. Au fost propuse următoarele modificări:
<P>
Marţi:
<P>
Am primit o solicitare din partea Grupului Alianţei Progresive a Socialiştilor şi Democraţilor în Parlamentul European, referitoare la încheierea dezbaterii privind situaţia din Haiti prin depunerea de propuneri de rezoluţie, care să fie supuse la vot în timpul primei sesiuni din februarie.
<SPEAKER ID="017" NAME="Hannes Swoboda" LANGUAGE="DE">
Dle Preşedinte, desigur, şi noi vă urăm tot ceea ce este mai bun pentru noul an.
<P>
Aş dori să ştiu dacă veţi reveni asupra rezoluţiei privind situaţia din Haiti. Rezoluţia privind situaţia din Haiti, pentru care ne dorim să depunem propuneri, trebuie adoptată, cu orice preţ, în luna februarie.
<P>
Miercuri:
<P>
Am primit o solicitare din partea Grupului Europa Libertăţii şi Democraţiei, referitoare la introducerea pe ordinea de zi pentru votare a propunerilor de rezoluţie privind apărarea principiului solidarităţii, pentru încheierea dezbaterii care a avut loc la 15 decembrie 2009.
<SPEAKER ID="020" NAME="Francesco Enrico Speroni" LANGUAGE="IT">
Dle Preşedinte, doamnelor şi domnilor, există două motive în favoarea acestei propuneri: în primul rând, având în vedere importanţa subiectului, consider că este puţin ciudat ca Parlamentul să refuze să voteze. Fiecare are propriile sale opinii, fiecare poate gândi aşa cum crede de cuviinţă, însă, ca Parlament, cred că avem obligaţia de a emite un aviz cu privire la acest subiect, după cum consideră fiecare dintre noi că este cazul.
<P>
În al doilea rând, Parlamentul a solicitat şi a votat deja că trebuie să aibă loc un vot în această privinţă, după care a mutat subiectul respectiv din decembrie în ianuarie. Consider că Biroul sau, mai degrabă, Conferinţa preşedinţilor, nu ar fi trebuit să încalce o hotărâre precisă şi oportună adoptată de Parlament şi, prin urmare, consider că Parlamentul trebuie să-şi exprime pe scurt punctul de vedere în această privinţă.
<SPEAKER ID="021" NAME="Hannes Swoboda" LANGUAGE="DE">
Dle Preşedinte, s-au purtat o serie de dezbateri foarte aprinse. Am observat că există puncte de vedere foarte diferite cu privire la aceste constatări ale unei curţi de justiţie care nu este un tribunal al UE. Nu trebuie să ne lansăm din nou într-o dezbatere privind această problemă foarte serioasă, o dezbatere care mai mult ne divizează decât ne uneşte. Trebuie să lăsăm spiritele să se calmeze. Am avut opinii diferite, încă avem opinii diferite şi, din acest motiv, nu trebuie să revenim la aceeaşi discuţie, pentru a încerca să ajungem la o nouă rezoluţie.
<SPEAKER ID="023" NAME="Mario Mauro" LANGUAGE="IT">
Dle Preşedinte, doamnelor şi domnilor, doresc doar să le cer colegilor mei să menţină acest subiect pe ordinea de zi: masacrul asupra creştinilor copţi în ziua sau, de fapt, în noaptea Crăciunului copt şi numeroasele asasinate comise asupra creştinilor din Malaysia indică o problemă foarte clară: libertatea religioasă în aceste ţări.
<P>
Rezoluţia în sine nu reprezintă o iniţiativă îndreptată împotriva unor anumite guverne individuale, ci un mod de evidenţiere a felului în care problema libertăţii religioase reprezintă una dintre bazele armoniei noastre civile, astfel încât, prin urmare, Parlamentul are dreptul să-şi exprime opiniile în această privinţă.
<SPEAKER ID="025" NAME="Ioannis Kasoulides">
în numele Grupului PPE. - Dle Preşedinte, am dori să vă solicităm amânarea dezbaterii privind relaţiile dintre Tunisia şi Uniunea Europeană, până la perioada de sesiune din februarie, pentru că, între timp, va avea loc o reuniune a Subcomisiei pentru drepturile omului în ceea ce priveşte relaţiile dintre Uniunea Europeană şi Tunisia şi, probabil, după această dezbatere vom avea la dispoziţie noi materiale.
<SPEAKER ID="026" NAME="Hannes Swoboda" LANGUAGE="DE">
Dle Preşedinte, nu intenţionăm să ajungem acum la o rezoluţie. Faptul că am purtat o discuţie fără a ajunge la o rezoluţie este un lucru bun. De asemenea, consider că o astfel de rezoluţie trebuie elaborată doar după desfăşurarea unei vizite, dacă va fi cazul. Cu toate acestea, discuţia trebuie să aibă loc chiar acum, pentru ca deputaţii care vor vizita statul respectiv să poată transmite mai departe o parte din opiniile exprimate în cadrul Parlamentului.

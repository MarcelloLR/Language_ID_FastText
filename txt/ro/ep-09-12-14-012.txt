<CHAPTER ID="012">
Ordinea lucrărilor
<SPEAKER ID="021" NAME="Preşedinte">
A fost distribuită versiunea finală a proiectului de ordine de zi întocmit de Conferinţa preşedinţilor în cadrul reuniunii sale din 10 decembrie, în conformitate cu articolul 137 din Regulamentul de procedură. Au fost propuse următoarele modificări:
<P>
Luni - nicio modificare
<P>
Marţi
<P>
Grupul EFD a solicitat includerea unei întrebări cu solicitare de răspuns scris adresată Comisiei, privind principiul subsidiarităţii. Aceasta a fost o solicitare scrisă adresată Biroului Parlamentului European. Aş dori să invit un reprezentant al Grupului EFD să spună ceva despre acest lucru.
<SPEAKER ID="022" NAME="Francesco Enrico Speroni" LANGUAGE="IT">
Dle Preşedinte, doamnelor şi domnilor, am cerut ca această întrebare cu solicitare de răspuns scris să fie adăugată pe ordinea de zi, deoarece considerăm că Parlamentul ar trebui să primească un răspuns adecvat la un astfel de punct important, şi acesta este motivul pentru care solicităm această modificare pe ordinea de zi.
<P>
(Parlamentul a acceptat cererea)
<SPEAKER ID="023" NAME="Preşedinte">
Doamnelor şi domnilor, vă rugăm să reţineţi că acest punct va fi inclus ca ultimul punct pe ordinea de zi de marţi seara. Termenul pentru depunerea propunerilor de rezoluţii este marţi, 15 decembrie, ora 10.00, iar cel pentru propunerile de rezoluţii comune şi amendamente este miercuri, 16 decembrie, ora 10.00. Votul va avea loc joi. Aşadar acesta este ultimul punct pentru mâine, propunerile de rezoluţii vor fi prezentate miercuri, iar votul va avea loc joi.
<SPEAKER ID="024" NAME="Hannes Swoboda" LANGUAGE="DE">
Dle Preşedinte, dacă am înţeles corect, aţi făcut trimitere la o rezoluţie în legătură cu propunerea de rezoluţie care a fost depusă iniţial. Cu toate acestea, nu am căzut de acord în mod expres dacă va exista o rezoluţie sau nu.
<SPEAKER ID="025" NAME="Preşedinte">
Aveţi dreptate. Cererea a fost depusă împreună cu rezoluţia.
<P>
Miercuri - nicio modificare
<P>
Joi
<P>
Există observaţii cu privire la ziua de joi?
<SPEAKER ID="026" NAME="Fiorello Provera" LANGUAGE="IT">
Dle Preşedinte, doamnelor şi domnilor, mai multe probleme urgente sunt programate pentru joia viitoare. A treia dintre aceste probleme urgente este dezbaterea situaţiei din Azerbaidjan. Mass media, inclusiv cea occidentală, a raportat o încăierare care a implicat doi tineri bloggeri şi alte două persoane, într-un loc public. O persoană a fost arestată şi a fost pronunţată o hotărâre judecătorească, şi cred că trebuie să analizăm problema în profunzime şi să verificăm dacă totul a fost făcut în conformitate cu legea.
<P>
În acelaşi timp totuşi au avut loc evenimente deosebit de grave în Filipine în ultimele zile: 57 de persoane dintr-un convoi de sprijinire a unui candidat la preşedinţie au fost masacraţi de un grup armat, care a exploatat situaţia revoluţionară pentru a ridica armele împotriva guvernului, în aşa măsură încât a fost declarată legea marţială în Filipine.
<P>
Prin urmare, vă rog, doamnelor şi domnilor, ca situaţia din Filipine să înlocuiască problema din Azerbaidjan ca cel de-al treilea punct pe agenda de joi. Există e diferenţă clară între gravitatea a ceea ce s-a întâmplat în Azerbaidjan şi...
<P>
(Preşedintele l-a întrerupt pe vorbitor)

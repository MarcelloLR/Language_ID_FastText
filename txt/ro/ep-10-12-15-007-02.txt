<CHAPTER ID="007-02">
2. Proiectul de buget general al Uniunii Europene pentru exercițiul financiar 2011 modificat de Consiliu (vot) 
<SPEAKER ID="167" NAME="Martin Schulz" AFFILIATION="S&amp;D">
(DE) Dle Președinte, aș dori să aduc următoarea explicație în numele grupului nostru cu privire la amendamentul 13. Este un amendament pe care colegul meu, dl Färm, l-a depus la Comisia pentru bugete, în numele grupului nostru. Nu noi am depus din nou acest amendament, ci Grupul Verzilor/ Alianța Liberă Europeană împreună cu 40 de semnături. Noi ne vom abține de la votul cu privire la acest amendament. Cu toate acestea, am ajuns la o înțelegere cu Verzii în acest sens și avem exact aceeași părere. Pentru că am spus că noi, ca grup, nu vom depune niciun alt amendament, acum ne abținem. Cu toate acestea, aș dori să clarific pe deplin faptul că noi susținem acest punct, taxa pe tranzacțiile financiare, și sperăm că deputații de cealaltă parte a Parlamentului ne vor sprijini în cadrul votărilor din viitorul apropiat.

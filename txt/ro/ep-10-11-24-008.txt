<CHAPTER ID="008">
Votare
<SPEAKER ID="999" NAME="Președinte">
Întâi de toate, în urma unui incident petrecut în această dimineață în Parlament, domnul Schulz dorește să facă o declarație personală.
<SPEAKER ID="101" NAME="Martin Schulz" AFFILIATION="S&amp;D">
(DE) Domnule președinte, în cursul dezbaterii referitoare la Consiliul European din această dimineață a existat un incident pe care nu aș vrea să îl repet, deoarece am fost insultat. Voi spune totuși acest lucru: există niveluri la care nu pot fi insultat și la care nici nu consider acest lucru o insultă deoarece, pentru a mă putea insulta, cineva trebuie să aibă un anumit grad de sinceritate. Cu toate acestea, aș dori să îmi exprim recunoștința sinceră pentru numeroasele gesturi de solidaritate pe care le-am primit de atunci în acest Parlament. Aș dori foarte mult să le mulțumesc colegilor mei deputați din toate grupurile. Acest fapt este dovada convingerii comune, democratice și pro-europene pe care o are majoritatea copleșitoare a acestui Parlament. Aș dori să vă mulțumesc foarte sincer pentru acest lucru.
<P>
(Aplauze prelungite)
<SPEAKER ID="102" NAME="Președinte">
Incidentul menționat a fost un protest al domnului Bloom în care acesta a făcut aluzii din perioada războiului la adresa domnului Schulz. Președintele a declarat că acest lucru este inacceptabil și l-a invitat pe domnul Bloom să se scuze. Domnul Bloom nu s-a scuzat atunci. Îi solicit să facă acest lucru acum. Dacă refuză, acesta trebuie să părăsească Parlamentul.
<P>
(Aplauze puternice)
<SPEAKER ID="103" NAME="Godfrey Bloom" AFFILIATION="EFD">
Domnule președinte, din nou se aplică o regulă pentru Herr Schulz și alta pentru ceilalți. Este o rușine. Am fost ales - reales - să îmi exprim votul în această Cameră de către oamenii din Yorkshire (propria dumneavoastră circumscripție, aș adăuga), printr-un mandat democratic de care dumneavoastră nu beneficiați, domnule președinte, deoarece ați schimbat partidele, iar aceștia au votat cu conservatorii. Nu intenționez să mă scuz, nu intenționez să părăsesc această sală: trebuie să ordonați să fiu escortat afară, domnule!
<SPEAKER ID="104" NAME="Președinte">
Domnule Bloom, întâi de toate, am fost exclus din Partidul Conservator deoarece am luat o poziție referitoare la un principiu strâns legat de problemele pe care le-ați semnalat în această dimineață.
<P>
(Aplauze)
<P>
În al doilea rând, nu v-ați scuzat pentru limbajul complet neadecvat Parlamentului European și vă rog să ieșiți.
<P>
(Aplauze puternice și, de asemenea, apeluri la respectarea regulamentului și voci care strigă "Vă înșelați”)
<P>
Domnule Bloom, regret, dar nu accept nicio solicitare de respectare a regulamentului referitor la această problemă.
<P>
Am o propunere de făcut. Pot solicita serviciilor de securitate să îl scoată pe domnul Bloom din sală, dar intenționez să supun acest lucru la vot. Dorește Parlamentul ca domnul Bloom să plece? Cei care sunt pentru sunt rugați să ridice mâna.
<P>
(Proteste puternice și strigăte "Nu!” din partea EFD)
<P>
Cei care doresc ca domnul Bloom să rămână sunt rugați să ridice mâna. Abțineri.
<P>
(Alte proteste zgomotoase din partea EFD și replici de "Liniște!” Zgomot prelungit și fluierături)
<P>
Voi accepta o declarație din partea domnului Farage, liderul acestui grup.
<SPEAKER ID="105" NAME="Nigel Farage" AFFILIATION="EFD">
Domnule președinte, motivul furiei și zgomotului este că nu se aplică cu adevărat regulile acestei instituții în mod echitabil. Domnul Schulz a lansat în mod repetat insulte nu numai la adresa mea, ci și către numeroși deputați din acest Parlament: acesta a declarat că euroscepticii și cei care se abțin de la vot deschid calea către fascism. Danny Cohn-Bendit ne-a numit bolnavi psihic.
<P>
Domnule președinte, faptul că regulamentul prevede că un anumit lucru este considerat o insultă și că unui deputat i se cere să plece mi se pare corect. Dar nemulțumirea - și eu împărtășesc această nemulțumire - se datorează faptului că acest regulament nu este aplicat în mod echitabil. Domnul Schulz le spune în mod regulat altor persoane că sunt fasciste, iar când acesta este numit astfel, deputatului în cauză i se cere să plece. Nu este drept. Nu este corect.
<SPEAKER ID="106" NAME="Președinte">
Domnule Farage, nu doresc să prelungesc acest lucru, dar permiteți-mi să remarc că vă înșelați. Cele două intervenții ale domnului Bloom - una de la tribună, și una de la locul său - au fost ascultate de multe persoane și ambele au fost inacceptabile din punct de vedere parlamentar. Parlamentul dorește ca domnul Bloom să plece. Aceasta este dorința pe care și-a exprimat-o. Daca acesta nu se va conforma, oamenii vor deduce din acest fapt atitudinea sa față de procesul democratic.
<P>
Domnule Bloom, voi invoca articolul 152 din Regulamentul de procedură. Dacă nu plecați, voi pune să vă escorteze afară. Am discutat acest lucru cu Președintele și beneficiez de sprijinul său în această chestiune.
<P>
(Exclamație din partea domnului Bloom: "Dați tot ce aveți mai bun!”)
<SPEAKER ID="107" NAME="Joseph Daul" AFFILIATION="PPE">
(FR) Domnule președinte, dacă îmi permiteți, în această dimineață am spus că domnul Bloom s-a comportat în mod inacceptabil.
<P>
În al doilea rând, ne aflăm într-un parlament democratic. Am hotărât în mod democratic, domnule Bloom, că ar trebui să părăsiți acest Parlament. Vă solicit, prin urmare, ca, în numele democrației și a tot ce reprezintă prezentul Parlament, să părăsiți astăzi acest Parlament. Vă cer să faceți acest lucru din respect pentru drepturile democratice.
<P>
Domnule Gollnisch, nu este nevoie să mă provocați. Cunoaștem metodele dumneavoastră. Acestea sunt inacceptabile, antidemocratice. Asta e tot ce am să vă spun.
<P>
(Aplauze)
<SPEAKER ID="108" NAME="Președinte">
Conform articolului 152 alineatul (4) din Regulamentul de procedură, regret faptul că acest incident împiedică buna desfășurare a Parlamentului. Prin urmare, intenționez să suspend ședința timp de cinci minute.
<P>
(Ședința a fost suspendată timp de cinci minute)
<SPEAKER ID="109" NAME="Președinte">
Solicitare de respectare a regulamentului? (comentarii cu microfonul închis și strigăte de respectare a regulamentului).
<SPEAKER ID="110" NAME="Christian Ehler" AFFILIATION="PPE">
Domnule președinte, în calitate de președinte al Delegației pentru relațiile cu Peninsula Coreeană, solicit adunării plenare să condamne puternic atacul cu focuri de artilerie de ieri lansat de RPDC asupra unei insule sud-coreene.
<P>
(Aplauze)
<P>
Au existat victime în rândul militarilor sud-coreeni și mai ales în rândul populației civile de pe insulă. Satele au luat foc și populația a trebuit să fie evacuată.
<P>
Salutăm anunțul făcut de președintele coreean Lee Myung-bak conform căruia, în ciuda acestui gest de violență, intenționează să evite escaladarea conflictului pe insula coreeană.
<P>
Salutăm faptul că baroana Ashton, Înaltul Reprezentant, a acționat cu preocupare împreună cu alți parteneri internaționali, aliații noștri și partenerul nostru strategic, Republica Coreeană, condamnând această încălcare clară a acordului de armistițiu ONU-Coreea. Ne așteptăm ca și China să condamne acest gest.
<P>
Solicităm Coreei de Nord să evite escaladarea conflictului și să facă toate eforturile necesare pentru menținerea păcii și stabilității în peninsula coreeană. Am dori, de asemenea, să transmitem condoleanțe familiilor victimelor.
<P>
(Aplauze)
<SPEAKER ID="111" NAME="Președinte">
Mulțumesc, domnule Ehler. Stați puțin, vă rog. Liniște, vă rog. Cu riscul de a fi eu însumi descris ca un dictator fascist, am luat anumite măsuri în această dimineață. Dar domnul Schulz a sugerat să aleg un vorbitor din rândul celor care s-au opus scoaterii domnului Bloom din Parlament. Prima persoană care a solicitat să ia cuvântul în această dimineață a fost domnul Madlener. I-am spus domnului Madlener că, dacă va lua cuvântul, voi repeta remarcile pe care domnul Bloom le-a făcut direct la adresa domnului Schulz. Domnule Madlener, aveți cuvântul.
<SPEAKER ID="112" NAME="Barry Madlener" AFFILIATION="NI">
(NL) Domnule președinte, vă mulțumesc mult pentru că încă îmi permiteți să solicit respectarea regulamentului, întrucât ceea ce este important este ca, desigur, regulamentul să fie aplicat în mod consecvent și egal pentru toată lumea. Aș dori să subliniez inconsecvența de care a dat dovadă Președinția Parlamentului: tocmai l-ați dat afară pe domnul Bloom pe baza remarcilor sale la adresa domnului Schulz, deși domnul Schulz l-a numit pe colegul meu, domnul van der Stoep, fascist aici în această sală, iar Președinția nu a făcut nimic în legătură cu acest lucru. Domnul Schulz nici măcar nu s-a scuzat până acum și, așadar, ar fi onorabil ca domnul Schulz să părăsească acum sala, la fel ca domnul Bloom.
<SPEAKER ID="113" NAME="Președinte">
Da - vă mulțumesc. După cum am spus, așa cum am convenit cu domnul Schulz și cu domnul Madlener, voi repeta acum remarcile făcute în mod foarte clar de domnul Bloom la adresa domnului Schulz în această dimineață la care Președintele, eu și majoritatea acestui Parlament a obiectat atunci când i-a fost cerută opinia.
<P>
Domnul Bloom i-a spus domnului Schulz: "Ein Volk, ein Reich, ein Führer”. Este inacceptabilă folosirea acelor termeni de către un deputat la adresa altuia. Aceștia depășesc ceea ce am putea considera ca fiind acceptabil în acest Parlament. Această chestiune este încheiată. Vom sesiza Biroul în această privință. Acum aș dori să trecem la vot, deoarece vreau să termin până la ora 13.00.
<SPEAKER ID="114" NAME="Bruno Gollnisch" AFFILIATION="NI">
(FR) Domnule președinte, voi fi foarte concis. Voi vorbi despre articolul 152 din Regulamentul de procedură.
<SPEAKER ID="115" NAME="Președinte">
Nu, îmi pare rău. Vă rog să nu îi dați microfonul domnului Gollnisch. I-am spus domnului Gollnisch că poate avea cuvântul data viitoare când Președintele va prezida. Vă mulțumesc. Domnul Salatto solicită să ia cuvântul.
<SPEAKER ID="116" NAME="Potito Salatto" AFFILIATION="PPE">
(IT) Domnule președinte, doamnelor și domnilor, pe lângă această chestiune, aș dori să prezint o problemă Președinției.
<P>
Cred că unele persoane nu au înțeles încă pe deplin rolul Parlamentului European după Tratatul de la Lisabona. Consider că trebuie să evidențiez o problemă fundamentală în această privință: comisarul pentru transport, domnul Kallas, a refuzat în mod repetat să se întâlnească cu biroul de conducere al intergrupului pentru spațiu pentru a discuta proiectul privind aeronavele economice mici (CESAR) care ne afectează pe toți în materie de economie, mediu și securitate. Îndemn Președinția să invite comisarul Kallas în această Cameră pentru a explica programul pe care intenționează să îl urmeze în acest sector, care este extrem de delicat și important pentru Parlamentul European.
<SPEAKER ID="118" NAME="Președinte">
Următorul punct de pe ordinea de zi îl reprezintă votarea.
<P>
(Pentru rezultate și alte detalii cu privire la vot: vă rugăm să consultați procesul-verbal)

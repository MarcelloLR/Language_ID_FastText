<CHAPTER ID="007">
Cerere de ridicare a imunității parlamentare: consultați procesul-verbal
<SPEAKER ID="108" NAME="Sonia Alfano" AFFILIATION="ALDE">
(IT) Dle președinte, doamnelor și domnilor, înainte de votare, aș dori să reamintesc acestui Parlament, Consiliului și Comisiei Europene că, în urmă cu doi ani, în L'Aquila, a avut loc un cutremur în care 309 persoane au murit și peste 1 650 au fost rănite. Acum că am ridicat această problemă, voi trimite tuturor deputaților un clip video care a fost filmat în L'Aquila la 13 ianuarie. Îi îndemn pe toți colegii să îl vizioneze deoarece cetățenii din L'Aquila așteaptă un răspuns ferm din partea Europei.
<SPEAKER ID="109" NAME="Președinte">
Vă mulțumim, dnă Alfano. Eu, de asemenea, am menționat în timpul dezbaterii din această dimineață această comemorare tristă. Aveți dreptate să reamintiți acest lucru acestui Parlament aglomerat.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Dle președinte, doamnelor și domnilor, noaptea trecută a avut loc o altă tragedie în Marea Mediterană. Imigranți din Africa de Nord au murit încercând să ajungă în Italia și în Europa. Există 130 de persoane dispărute și 20 de cadavre au fost găsite deja.
<P>
Când vine vorba despre imigrare, nu trebuie să uităm niciodată că vorbim despre bărbați, femei și copii, nu doar despre cifre. Nu trebuie să mai existe reticențe; Consiliul și guvernele trebuie să acționeze. Europa civilă și democrată trebuie să își arate durerea și, din acest motiv, dle președinte, vă solicit să invitați Parlamentul să țină un minut de reculegere în memoria victimelor imigrării.
<P>
(Aplauze)
<SPEAKER ID="111" NAME="Președinte">
Vă mulțumesc, dle Sassoli. - Desigur, voi onora solicitarea dvs. Înainte de a cere Parlamentului să țină un minut de reculegere în memoria acestor victime, aș dori să dau cuvântul dlui Tavares care a cerut să vorbească pe aceeași temă.
<SPEAKER ID="112" NAME="Rui Tavares" AFFILIATION="GUE/NGL">
Dle președinte, am fost informați că un vapor din Libia care transporta refugiați s-a scufundat în Marea Mediterană. Știm că există morți și 150 de persoane sunt date dispărute.
<P>
În urmă cu aproximativ un an, acest Parlament a aprobat un instrument de codecizie care prevede un mecanism de urgență pentru restabilirea refugiaților aflați sub atac armat sau în situații de criză, cum ar fi războiul civil din Libia. Acest instrument stă pe masa Consiliului de un an. Luna trecută, am adresat o întrebare cu solicitare de răspuns oral Consiliului spunând că acest lucru privește viețile oamenilor și că este important. Iar acum, din păcate, acest lucru este evident.
<SPEAKER ID="113" NAME="Președinte">
Ca urmare a cererii dlui Sassoli, care cred că este împărtășită de toată lumea, vom ține un minut de reculegere în memoria celor care au murit noaptea trecută.
<P>
(Deputații din Parlament s-au ridicat și au ținut un minut de reculegere)
<SPEAKER ID="114" NAME="Bruno Gollnisch" AFFILIATION="NI">
(FR) Dle președinte, au trecut 20 de secunde și deja se aude o voce dezaprobatoare în acest cor de corectitudine politică. Dvs. sunteți singurii responsabili pentru aceste morți din pricina speranțelor false pe care le creați în întreaga Europă și în lume, și anume că suntem pregătiți să îi primim pe acești oameni. Aceștia sunt în întregime responsabilitatea dvs.
<SPEAKER ID="115" NAME="Cristiana Muscardini" AFFILIATION="PPE">
(IT) Dle președinte, doamnelor și domnilor, doresc doar să vă întreb câte minute de reculegere vom mai ține până vom avea o politică europeană comună în domeniul imigrației.
<P>
(Aplauze)
<SPEAKER ID="116" NAME="Președinte">
Nu este momentul să deschidem o dezbatere privind un subiect pe care tocmai l-am discutat ieri.

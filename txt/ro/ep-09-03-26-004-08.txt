<CHAPTER ID="004-08">
8. Acordul comercial interimar cu Turkmenistan (vot)
<P>
- Înainte de votare
<SPEAKER ID="077" NAME="Daniel Caspary" LANGUAGE="DE">
Domnule preşedinte, doamnelor şi domnilor, în conformitate cu articolul 170(4), solicit, în numele Grupul Partidului Popular European (Creştin-Democrat) şi al Democraţilor Europeni, amânarea votului final al raportului şi al rezoluţiei pentru următoarea reuniune plenară.
<P>
Din dezbaterea de ieri reiese că majoritatea deputaţilor ar putea să fie de acord cu semnarea acordului interimar, chiar dacă este vorba despre o decizie dureroasă. Mulţi dintre deputaţi speră că, după ani de zile de blocaj, acordul va oferi o nouă calitate dialogului dintre Uniunea Europeană şi Turkmenistan. Cu toate acestea, pentru majoritatea deputaţilor este important ca noi să nu acceptăm necondiţionat toate cerinţele Comisiei şi ale Consiliului. Ca Parlament, avem nevoie de garanţia Comisiei şi a Consiliului că, în cazul în care situaţia drepturilor omului continuă să se înrăutăţească, se va lua în mod serios în considerare suspendarea acordului, la cererea Parlamentului. Din păcate însă, Comisia a fost ieri numai parţial de acord cu acest lucru, iar Consiliul deloc. Prin urmare, solicit, în numele grupului meu, amânarea ambelor voturi finale până la momentul în care vom avea aceste garanţii din partea Consiliului şi a Comisiei.
<P>
(Aplauze)
<SPEAKER ID="078" NAME="Preşedintele">
În conformitate cu articolul 170 alineatul (4) din Regulamentul de procedură, intervenţia anterioară a fost făcută de către un grup politic. Procedura întreabă dacă există vorbitori care doresc să se exprime în favoare sau împotrivă.
<SPEAKER ID="079" NAME="Jan Marinus Wiersma">
în numele Grupului PSE - Domnule preşedinte, sunt absolut de acord cu colegul nostru, domnul Caspary, în legătură cu faptul că ar trebui să amânăm nu numai votul final al rezoluţiei, dar şi votul acestui raport - raportul de aviz conform - deoarece din dezbaterea de ieri reiese foarte clar că în special Consiliul nu este pregătit să ofere Parlamentului European suficiente oportunităţi sau posibilitatea de a monitoriza cu adevărat situaţia din Turkmenistan şi de a avea un impact asupra acesteia, pe baza unui astfel de acord. Având în vedere că nu am obţinut suficiente garanţii, susţinem, de asemenea, propunerea domnului Caspary de a amâna aceste voturi.
<SPEAKER ID="080" NAME="Preşedintele">
Voi înainta cererea pentru amânarea voturilor.
<P>
(Parlamentul a hotărât amânarea votului final)
<SPEAKER ID="083" NAME="Daniel Caspary" AFFILIATION="PPE-DE">
(DE) Domnule preşedinte, solicitarea se referea numai la amânarea voturilor finale, nu şi a votului amendamentelor.
<SPEAKER ID="084" NAME="Preşedintele">
Nu am avut această informaţie. Atunci va fi amânat numai votul final. Doresc să subliniez că vom vota mai întâi amendamentele.
<SPEAKER ID="085" NAME="Daniel Caspary" AFFILIATION="PPE-DE">
(DE) Domnule preşedinte, solicitarea mea a fost aceea de a amâna numai cele două voturi finale şi de a vota amendamentele, astfel încât să ne rămână numai cele două voturi finale pentru una dintre următoarele reuniuni plenare.
<SPEAKER ID="086" NAME="Preşedintele">
De fapt, serviciile sesiunii au înţeles cu totul altceva, dar bineînţeles că îl vom urma pe raportorul nostru.
<P>
Aşadar, dacă am înţeles bine, vom vota amendamentele aduse la raportul privind Turkmenistanul, şi nu cele aduse la raportul dumneavoastră. Ne vom opri apoi înaintea votului final.
<P>
- Înainte de votul privind Amendamentul 2.
<SPEAKER ID="087" NAME="Hélène Flautre" AFFILIATION="Verts/ALE">
(FR) Domnule preşedinte, amendamentul excelent care a fost prezentat de grupul meu şi care ne va permite să accentuăm puternic domeniul drepturilor omului, ar fi îmbunătăţit dacă am înlocui "perspectiva semnării acordului” cu "perspectiva finalizării procesului de ratificare a acordului”, care este formula adecvată.
<SPEAKER ID="088" NAME="Preşedintele">
Aceasta este o precizare juridică.
<P>
Ar putea colegii care se opun să se ridice în picioare?
<P>
Nu văd 40 de deputaţi în picioare. Prin urmare, vom accepta ceea ce a spus doamna Flautre, iar acum voi înregistra acest punct ca fiind modificat pe cale orală.
<P>
(Amendamentul oral a fost acceptat)

<CHAPTER ID="009-03">
3. Agențiile de rating de credit (
<SPEAKER ID="188" NAME="Jean-Paul Gauzès" LANGUAGE="FR">
Dle președinte, este un amendament pur tehnic, pentru a ține seama de data la care va intra în vigoare regulamentul de instituire a Autorității europene pentru valori mobiliare și piețe, precum și de faptul că acest regulament poate intra în vigoare doar la o dată ulterioară.
<P>
În consecință, ar trebui să adaptăm un considerent și un articol al textului ce urmează a fi votat. În considerentul 22, ar trebui să eliminăm a doua frază și tot a doua frază cred că ar trebui eliminată și din articolul 2. Acest amendament oral a făcut obiectul unei informări și al unui acord între diferitele grupuri care au semnat amendamentul de compromis. Textul pe care îl vom supune la vot azi completează reglementarea agențiilor de rating și face parte din politica Uniunii Europene de a îmbunătăți reglementarea serviciilor financiare.
<P>
Aș dori să profit de această ocazie pentru a le mulțumi dlui comisar Barnier și Președinției belgiene pentru implicarea foarte puternică în această problemă.

<CHAPTER ID="007-22">
22. Instituirea unui ecanism de evaluare în vederea monitorizării aplicării acquis-ului Schengen (
<SPEAKER ID="136" NAME="Karel De Gucht" LANGUAGE="FR">
Dle preşedinte, ieri, colegul meu, vicepreşedinte al Comisiei, dl Barrot, a subliniat faptul că scopul propunerilor este să uniformizeze la nivel comunitar mecanismul de evaluare şi să-l facă mai eficient, menţinând în acelaşi timp încrederea între statele membre.
<P>
Comisia este convinsă că Parlamentul trebuie să se implice în evaluarea Schengen, ceea ce nu este cazul în prezent. Cetăţenii trebuie să aibă acces la rezultatele acestor evaluări.
<P>
Cu toate acestea, în conformitate cu tratatele în vigoare, nu este posibilă implicarea Parlamentului prin intermediul procedurii de codecizie. Prin urmare, Comisia îşi susţine propunerile pe baza tratatelor în vigoare.
<P>
Totuşi, de îndată de Tratatul de la Lisabona intră în vigoare, problema se va redeschide, iar Comisia va decide, la momentul potrivit, temeiul juridic cel mai adecvat pentru mecanismul propus şi va implica Parlamentul European cât mai mult posibil.
<P>
Prin urmare, Comisia ar putea să prezinte modificări sau propuneri noi, în funcţie de situaţie.
<SPEAKER ID="137" NAME="Carlos Coelho" LANGUAGE="PT">
Apreciez clarificările oferite de Comisia Europeană, însă aş dori să reamintesc Parlamentului că, aşa cum s-a clarificat în timpul dezbaterii, cu toate că Serviciul juridic al Parlamentului European a recunoscut legitimitatea temeiului juridic al iniţiativei Comisiei, acesta a spus, de asemenea, că pe baza tratatului în vigoare, Comisia Europeană ar fi putut lua aceeaşi iniţiativă pe baza unei formule juridice care să îi acorde Parlamentului European competenţa de codecizie.
<P>
Întrucât nu a fost cazul, propun retrimiterea iniţiativei către Comisia pentru libertăţi civile, justiţie şi afaceri interne, astfel încât Comisia să o poată reanaliza. Apoi, în cadrul perioadei prevăzute la articolul 56 din Regulamentul nostru de procedură, noi, deputaţii din Parlamentul European, ne putem aştepta să primim o iniţiativă din partea Comisiei, care să respecte procedura de codecizie şi care să îi ofere Parlamentului European competenţa pe care o merită în ceea ce priveşte susţinerea sporirii securităţii în spaţiul Schengen.
<SPEAKER ID="138" NAME="Preşedinte">
Vă mulţumesc, dle Coelho. Nu este nevoie să se voteze asupra acestei solicitări, întrucât, de vreme ce Comisia a decis să îşi menţină propunerea, acea propunere este în mod automat retrimisă comisiei, aşa cum a solicitat dl Coelho.

<CHAPTER ID="014">
Ordinea lucrărilor
<SPEAKER ID="020" NAME="Președintele">
A fost distribuită versiunea finală a proiectului de ordine de zi întocmit de Conferința președinților în cadrul reuniunii sale din 1 iunie 2011, în conformitate cu articolele 137 și 138 din Regulamentul de procedură. Au fost propuse următoarele amendamente:
<P>
[Luni]:
<P>
Grupul Alianței Liberalilor și Democraților pentru Europa a cerut ca dezbaterea privind procedura de selecție a unui nou director executiv al FMI și reprezentarea externă a zonei euro să aibă loc imediat după dezbaterea raportului lui Jo Leinen referitor la conturile economice și de mediu europene. Propunerea va fi prezentată în numele Grupului ALDE de către Sylvie Goulard. Aveți cuvântul.
<SPEAKER ID="021" NAME="Sylvie Goulard" LANGUAGE="FR">
Dle Președinte, din motive de curtoazie, aș vrea să solicit ca dlui comisar Rehn să i se permită să asiste la dezbaterea privind conturile economice și de mediu europene și apoi la dezbaterea referitoare la FMI. Acestea nu sunt dezbateri politice. Sper așadar că toate celelalte grupuri vor accepta să-i facă această favoare comisarului nostru, care lucrează, de altfel, foarte mult în prezent.
<SPEAKER ID="022" NAME="Francesco Enrico Speroni" LANGUAGE="IT">
Dle Președinte, consider că putem da curs acestei cereri, întrucât nu văd niciun motiv pentru a o refuza.
<SPEAKER ID="023" NAME="Președintele">
Dezbaterea privind procedura de selecție a unui nou director executiv al Fondului Monetar Internațional și reprezentarea externă a zonei euro va avea loc imediat după dezbaterea asupra raportului dlui Leinen referitor la conturile economice și de mediu europene. Aceasta este o mică modificare a ordinii de zi.
<P>
(Ordinea lucrărilor a fost adoptată)

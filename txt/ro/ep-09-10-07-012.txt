<CHAPTER ID="012">
Ordinea lucrărilor
<SPEAKER ID="019" NAME="Preşedintele">
A fost distribuită versiunea finală a proiectului de ordine a lucrărilor, astfel cum a fost întocmit de Conferinţa preşedinţilor în cadrul reuniunii sale de la 17 septembrie 2009, în conformitate cu articolul 137 din Regulamentul de procedură.
<P>
Raportul dnei Bauer privind organizarea timpului de lucru al persoanelor care efectuează activităţi mobile de transport rutier a fost respins în urma unui vot în cadrul comisiei.
<P>
În plus, următoarele rapoarte nu au fost primite la timp:
<P>
rapoartele dlui Böge
<P>
privind mobilizarea Fondului de solidaritate al Uniunii Europene: Italia, cutremurul de la Abruzzo şi
<P>
privind mobilizarea Fondului european de ajustare la globalizare: Germania - sectorul telecomunicaţiilor şi
<P>
raportul dnei Haug - proiect de modificare a bugetului 9/2009: cutremurul din Italia.
<P>
Aceste patru rapoarte au fost, prin urmare, eliminate de pe ordinea lucrărilor.
<SPEAKER ID="020" NAME="Alain Lamassoure" LANGUAGE="FR">
Dle Preşedinte, referitor la cele două rapoarte privind utilizarea Fondului de ajustare la globalizare pentru susţinerea industriei telecomunicaţiilor din Germania şi a Fondului de solidaritate pentru tragedia care a avut loc în Abruzzo, Italia, Comisia pentru bugete a adoptat cele patru rapoarte la începutul săptămânii, dar nu în timp util pentru pregătirea traducerilor. Am vrut doar să corectez ceea ce aţi spus: aceste rapoarte au fost adoptate în comisie. Nu există niciun obstacol legal. Rapoartele au fost adoptate chiar în unanimitate.
<SPEAKER ID="021" NAME="Preşedintele">
Vă mulţumesc pentru această observaţie. Este o observaţie pertinentă. Rapoartele nu se află totuşi pe ordinea lucrărilor, deoarece nu au fost încă traduse. Nu a fost suficient timp la dispoziţie. Împărtăşesc în totalitate opinia dumneavoastră. Îmi pare rău. Am mers prea departe în ceea ce am spus.
<P>
Înaintea declaraţiei dlui Lamassoure, am făcut două propuneri de schimbare. Prima a fost cea referitoare la plasarea declaraţiei Consiliului cu privire la situaţia din Guineea la punctul doi de pe ordinea de zi. A doua s-a referit la votarea propunerilor de rezoluţie privind compensarea pasagerilor. Aş dori să întreb dacă există vreo propunere în această privinţă? Nu dorim să se creeze confuzii între subiecte diferite.
<SPEAKER ID="022" NAME="Barbara Matera" AFFILIATION="PPE">
(IT) Dle Preşedinte, doamnelor şi domnilor, în calitate de membru al Comisiei pentru bugete şi vorbind, de asemenea, în numele dlui La Via, aş dori să iau pe scurt cuvântul, pentru a exprima dezamăgirea pe care o simţim în legătură cu amânarea votului privind mobilizarea Fondului de solidaritate pentru susţinerea regiunii Abruzzo. Votul a fost amânat cu două săptămâni şi va avea loc în cadrul sesiunii parţiale de la Strasbourg.
<P>
Deşi ne dăm seama că există motive tehnice pentru această amânare, am auzit că încă sunt oameni care locuiesc în corturi, iar L'Aquila şi regiunea sa, Abruzzo, sunt unele dintre cele mai reci zone ale Italiei.
<P>
Dorim pur şi simplu să subliniem importanţa schimbării şi a alinierii procedurilor de mobilizare a acestui fond.
<SPEAKER ID="023" NAME="Preşedintele">
Trebuie să acţionăm în conformitate cu Regulamentul de procedură. A fost dificil să realizăm traducerile într-un timp atât de scurt, iar regula pe care o aplicăm în astfel de cazuri este amânarea. Regret şi eu foarte mult cele întâmplate, însă aş dori să mergem mai departe şi să abordăm ordinele noastre de zi punct cu punct, pentru că altfel vom ajunge să creăm confuzii uriaşe.
<P>
În urmă cu câteva momente am lansat nişte întrebări cu privire la două aspecte: declaraţia Consiliului referitoare la situaţia din Guineea şi votarea propunerilor de rezoluţie privind compensarea pasagerilor. Sunt întrebări cu privire la aceste aspecte?
<P>
Nu au fost întrebări. Dezbaterea a fost închisă.
<P>
(Parlamentul a acceptat aceste propuneri)
<SPEAKER ID="024" NAME="Gianni Pittella" AFFILIATION="S&amp;D">
(IT) Dle Preşedinte, îmi cer scuze că revin la subiectul Abruzzo. Este adevărat că îi respectăm cu toţii persoanele care au trecut printr-un cutremur, însă nu putem să sărbătorim doar atunci când se întâmplă ceva şi să nu reacţionăm atunci când dispunem de mijloacele necesare.
<P>
Sunt de acord cu dna Matera şi fac apel la această Cameră, care rămâne suverană, să aprobe eliberarea Fondului de solidaritate, fără traducere, dacă este necesar. Consider că nu ar trebui să existe astfel de probleme când avem de-a face cu situaţii tragice.
<P>
(Aplauze)
<SPEAKER ID="025" NAME="Preşedintele">
Dragi colegi, aceste comentarii au fost foarte importante. Trebuie să depăşim aceste dificultăţi. Voi consulta serviciile, pentru a vedea dacă anumite traduceri esenţiale vor putea fi livrate până mâine şi atunci vom putea vota şi mâine. Este vorba despre o decizie foarte urgentă.
<P>
(Aplauze)
<P>
Contravine, desigur, regulilor noastre, însă cred că de această dată trebuie să facem acest pas, aşa că se vor organiza cele necesare în acest sens.
<P>

<P>
Legat de declaraţia Comisiei cu privire la libertatea de informaţie în Italia, am primit din partea Grupul Partidului Popular European (Creştin-Democrat) o cerere de retragere a acestui punct de pe ordinea lucrărilor.
<SPEAKER ID="027" NAME="Joseph Daul" LANGUAGE="FR">
Dle Preşedinte, în numele Grupului Partidului Popular European (Creştin-Democrat), solicit Parlamentului să facă o declaraţie privind retragerea dezbaterii cu privire la libertatea presei în Italia, apoi o declaraţie cu privire la votarea unei rezoluţii pe aceeaşi temă. Orice persoană de bună credinţă ştie că grupul meu, Grupul PPE, este profund ataşat de apărarea libertăţii de exprimare şi a libertăţii presei.
<P>
(Proteste)
<P>
(Aplauze)
<P>
Vă rog să-mi respectaţi libertatea de exprimare. Eu am respectat-o întotdeauna în acest Parlament şi i-am respectat întotdeauna pe concetăţenii mei de aici, din Parlament.
<P>
(Aplauze)
<P>
Din acest motiv, am făcut tot ceea ce ne-a stat în putere pentru ca, prin Tratatul de la Lisabona, Carta drepturilor fundamentale să aibă caracter obligatoriu. Cu toate acestea, dezbaterea programată pentru mâine vizează o singură ţară şi nu acoperă problema - pe tema căreia suntem pregătiţi să avem o dezbatere aprofundată - libertăţii presei în Europa. Grupul PPE nu acceptă ca acest Parlament să devină un loc de reglare a conturilor politice pur naţionale, lucru la care vom asista mâine, dacă această dezbatere va fi menţinută.
<P>
(Proteste)
<P>
(Aplauze)
<P>
Prin urmare, susţinem libertatea presei în Europa, dar nu utilizarea acestui Parlament în scopuri pur partizane şi naţionale. Voi repeta şi mâine, veţi vedea, ceea ce i-a spus preşedintele Napolitano, o persoană faţă de care am un respect deosebit, deoarece am lucrat mult cu dânsul, după cum veţi auzi mâine.
<SPEAKER ID="028" NAME="Francesco Enrico Speroni" LANGUAGE="IT">
Dle Preşedinte, nu am multe de adăugat la propunerea pe care a făcut-o dl Daul în discursul său. Cu toţii iubim libertatea în diferitele ei forme, inclusiv libertatea de exprimare şi libertatea presei în sensul cel mai larg, cu alte cuvinte, nu numai libertatea presei scrise, dar şi a televiziunii şi a altor mijloace de informare. De aceea, este corect să o apărăm şi să o susţinem.
<P>
Nu este corect însă să exploatăm situaţia, arătând cu degetul numai asupra unui set de circumstanţe, deoarece orice persoană din Italia care se conectează la internet, se duce la un chioşc de ziare sau se uită la televizor poate vedea că libertatea presei nu este ameninţată în niciun fel. În concluzie, dacă doriţi neapărat să acuzaţi pe cineva, folosiţi-vă de articolul 122 din Regulamentul de procedură şi de articolul 7 din Tratate şi aveţi curajul de a merge până la capăt.
<SPEAKER ID="029" NAME="Martin Schulz" LANGUAGE="DE">
Dle Preşedinte, dl Daul are dreptate în legătură cu ceea ce tocmai a spus. Da, este adevărat că dl Daul este o persoană care respectă toate aspectele libertăţii de exprimare. Este cunoscut pentru acest lucru. Însă este clar că există anumite persoane în Europa care nu respectă libertatea de exprimare în aceeaşi măsură ca dl Daul, având, în schimb, o înţelegere diferită a acestui concept. De aceea avem nevoie de această dezbatere.
<P>
Prin urmare, credem că, având în vedere dezbaterea care are loc într-unul dintre statele membre, şi anume în Italia, este nevoie de această dezbatere. Dar nu numai din cauza situaţiei din Italia, ci şi din cauza întrebării care se pune, şi anume dacă, în urma concentrării fără precedent în Europa a forţelor economice, politice şi a mijloacelor de informare în masă, libertatea de exprimare ar reprezenta un pericol pentru dezvoltarea democratică din Europa. Acesta este exact punctul pe care dorim să-l discutăm. Ar trebui, aşadar, să facem acest lucru şi să respingem propunerea dlui Daul.
<P>
(Aplauze)
<SPEAKER ID="031" NAME="Preşedintele">
Declaraţia Comisiei privind libertatea informaţiei în Italia va rămâne pe ordinea lucrărilor.
<P>
Am mai primit din partea Grupului Partidului Popular European (Creştin-Democrat) o solicitare ca dezbaterea să nu se termine cu prezentarea propunerilor de rezoluţie.
<SPEAKER ID="032" NAME="Daniel Cohn-Bendit" LANGUAGE="DE">
Dle Preşedinte, dle Daul, suntem un Parlament care ar trebui să voteze în mod just şi care ar trebui să îşi asume responsabilitatea de le furniza cât mai repede bani locuitorilor din Abruzzo.
<P>
Suntem, de asemenea, un Parlament care are o responsabilitate. O dezbatere trebuie să fie urmată de votarea unei rezoluţii pentru a avea o finalitate. De aceea, suntem în favoarea adoptării unei rezoluţii în urma acestei dezbateri.
<P>
(Aplauze)
<SPEAKER ID="033" NAME="Mario Mauro" LANGUAGE="IT">
Dle Preşedinte, aş dori să susţin propunerea de a nu redacta o rezoluţie, deoarece l-am auzit pe dl Schulz spunând un lucru pe care îl consider foarte important: dacă dorim într-adevăr ca această dezbatere să cuprindă "Europa” şi nu numai Italia, nu are niciun sens să votăm o rezoluţie intitulată "Libertatea informaţiei în Italia”.
<P>
În orice caz, propun să organizăm dezbaterea mâine: apoi vom găsi timpul şi mijloacele necesare pentru a aborda această chestiune în contextul Europei şi pentru a vota o rezoluţie referitoare la libertatea informaţiei în Europa.

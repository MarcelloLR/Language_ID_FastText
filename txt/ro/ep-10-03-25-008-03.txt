<CHAPTER ID="008-03">
3. Efectele crizei economice și financiare mondiale asupra țărilor în curs de dezvoltare și a cooperării pentru dezvoltare (
<P>
Înainte de votare:
<SPEAKER ID="125" NAME="Enrique Guerrero Salom" LANGUAGE="ES">
Dle preşedinte, doresc să le mulţumesc tuturor celor care au participat la pregătirea acestui raport.
<P>
Doresc doar să menţionez că, atunci când vom ajunge la alineatul (31), există un amendament oral. După cum am convenit, voi citi acum cea de-a doua parte a versiunii în limba engleză.
<P>
raportor. - "Consideră, prin urmare, că este potrivit să se ia măsuri pentru a pune bazele unui acord cu statele creditoare, în vederea stabilirii unui moratoriu temporar sau a anulării datoriilor statelor sărace, pentru ca acestea să poată pună în aplicare politici fiscale anticiclice, de natură să reducă efectele grave ale crizei; propune să se facă eforturi pentru a facilita un proces transparent de arbitraj în cazul datoriilor”.
<SPEAKER ID="127" NAME="Preşedintele">
În orice caz, dle Guerrero, dacă nu am fost dezinformaţi, acest amendament oral afectează alineatul (34), nu alineatul (31).
<P>
[Dl Guerrero a indicat că, într-adevăr, este vorba despre partea a doua a alineatului (34)]
<P>
Totul este clar acum.
<P>
(A avut loc votarea)
<P>
(Parlamentul a acceptat amendamentul oral)
<P>
- Înainte de votul asupra alineatului (22):
<SPEAKER ID="128" NAME="Charles Goerens" AFFILIATION="ALDE">
(FR) Dle preşedinte, am adus în atenţia dumneavoastră un amendament oral referitor la alineatul (22). Doresc să menţionez faptul că alineatul 22 se referă la guvernarea globală şi, mai ales, la componenţa grupului G20, care, în mod neobişnuit, nu include în rândurile sale niciun reprezentant al statelor celor mai puţin dezvoltate.
<P>
Amendamentul oral doreşte să completeze această carenţă, iar textul pe care îl propun Parlamentului European îndeplineşte această cerinţă.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Dle preşedinte, acum câteva minute ne-aţi cerut să aplaudăm delegaţia tunisiană. Le-aţi putea cere membrilor acestei delegaţii să intervină pentru a obţine eliberarea lui Taoufik Ben Brik, solicitată de întregul Parlament?
<SPEAKER ID="132" NAME="Hannes Swoboda" AFFILIATION="S&amp;D">
(DE) Dle preşedinte, doresc să iau cuvântul pentru a solicita respectarea Regulamentului de procedură. Sunt foarte mulţumit de modul în care s-a desfăşurat votarea. Totuşi, acesta a fost iniţial un raport din proprie iniţiativă, iar în acest caz a fost convenită o procedură diferită. Acum ni s-a permis să votăm individual asupra unui raport din proprie iniţiativă. Trebuie să rezolvăm această problemă, în caz contrar toate rapoartele din proprie iniţiativă vor avea voturi individuale în viitor. I-aţi putea solicita Comisiei pentru afaceri constituţionale să clarifice acest aspect? Altfel, interpretarea oferită de serviciile parlamentare va distruge toate obiectivele reformei.
<SPEAKER ID="133" NAME="Preşedintele">
Dle Swoboda, putem face acest lucru. Se pot solicita voturi separate, în conformitate cu procedura dorită chiar de grupuri. Oricum, totul poate fi revizuit. Ar putea fi revizuit în viitor, însă deocamdată aşa stau lucrurile.

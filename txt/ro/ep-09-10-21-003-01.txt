<CHAPTER ID="003-01">
1. Libertatea informaţiilor în Italia şi în alte state membre din Uniunea Europeană (vot)
<SPEAKER ID="092" NAME="Edite Estrela" AFFILIATION="S&amp;D">
(PT) Dle preşedinte, solicit să mi se dea cuvântul, în conformitate cu articolului 157 alineatul (1) din Regulamentul de procedură, pentru a vorbi despre cel de-al doilea proiect de amendament la propunerea comună de rezoluţie privind libertatea de informare în Italia şi în alte state membre, depus de Grupul Partidului Popular European (Creştin Democrat).
<P>
Amendamentul propus dezonorează Parlamentul European şi, în numele adevărului, nu ar trebui să fie dezbătut, cu atât mai puţin votat. Premisele sale sunt false şi se bazează pe o simplă aberaţie inventată de partidele politice portugheze în timpul campaniei electorale. Acestea au primit răspunsul corect din partea alegătorilor portughezi.
<P>
Cu toate acestea, un adevăr incontestabil (şi am aici dovada pentru a-l demonstra) este faptul că deputatul european, care a depus amendamentul, a dat dovadă de intoleranţă şi de o mentalitate inchizitorială, ieri, pe pagina sa web, atunci când i-a solicitat scriitorului José Saramago, câştigătorul Premiului Nobel pentru literatură, să renunţe la naţionalitatea portugheză. Este destul de clar cine atacă libertatea de opinie.
<SPEAKER ID="094" NAME="David-Maria Sassoli" LANGUAGE="IT">
Dle preşedinte, în conformitate cu articolul 147 din Regulamentul de procedură, aş dori să vă reamintesc că, în cadrul dezbaterii asupra drepturilor omului în lume din 2007, acest Parlament a decis să nu acţioneze în conformitate cu propunerea Grupului Partidului Popular European (Creştin-Democrat) de a face referire la reprezentanţii unor înalte instituţii civile şi religioase în scopul consolidării argumentelor politice.
<P>
Prin urmare, vă solicităm să adoptaţi aceeaşi măsură în legătură cu amendamentele la rezoluţia noastră, depuse de către Grupul PPE, care fac referire explicită la preşedintele Republicii Italiene, Giorgio Napolitano.
<SPEAKER ID="095" NAME="Preşedinte">
Dle Sassoli, aţi adus în discuţie problema inadmisibilităţii, în conformitate cu articolul 147 din Regulamentul de procedură. Prin urmare, preşedinţia, şi anume Preşedintele Buzek, a analizat în profunzime această problemă, după cum vă puteţi da seama. Preşedintele şi-a bazat analiza pe următoarele principii. În primul rând, amendamentele la care faceţi referire, şi anume amendamentele 7, 8 şi 9, au legătură directă cu textul pe care sunt menite să-l modifice. În al doilea rând, acestea nu au drept scop eliminarea sau înlocuirea integrală a textului. Nici nu modifică diverse alineate din text, nici nu se poate susţine că nu modifică toate versiunile lingvistice.
<P>
În consecinţă, aplicând cu stricteţe prevederile articolului 147, Preşedintele consideră că amendamentele îndeplinesc toate criteriile relevante de admisibilitate. Prin urmare, Preşedintele a decis că acestea sunt admisibile.
<P>
În ceea ce priveşte referirea la preşedintele Napolitano, care este un fost, foarte apreciat coleg, există un precedent care ne permite să includem nume de persoane, politicieni în textele noastre.
<P>
Dle Sassoli, dacă doriţi să vă susţineţi în continuare solicitarea, vă sunt disponibile, desigur, şi alte căi de acţiune, în conformitate cu Regulamentul de procedură, ca de exemplu, amendamentul oral sau, desigur, votul împotriva amendamentelor menţionate mai sus.
<SPEAKER ID="096" NAME="Mario Mauro" LANGUAGE="IT">
Dle preşedinte, sunt în totalitate de acord cu modul în care preşedinţia a interpretat problema amendamentelor. Doresc să depun un amendament oral, prin urmare, noi vom păstra toate amendamentele şi propunem, pur şi simplu, eliminarea din text a numelui şi prenumelui preşedintelui Republicii Italiene.
<P>
Aşadar, conform practicii noastre standard, propun să nu fie incluse referiri la persoane şi să ştergem din text numele"Giorgio Napolitano”, păstrând amendamentele şi opţiunea de a vota asupra acestora. Consider că acest lucru ne va permite să ne exprimăm, într-un fel, respectul faţă de preşedintele Republicii Italiene, care a declarat în mod clar ceea ce a declarat şi la care au făcut referire, în cadrul dezbaterii, toţi vorbitorii din cadrul tuturor grupurilor politice.
<SPEAKER ID="097" NAME="Niccolò Rinaldi" LANGUAGE="IT">
Dle preşedinte, luând act de decizia preşedinţiei asupra admisibilităţii amendamentelor, le solicit autorilor acestor amendamente să le retragă din motive de comoditate politică.
<P>
Nu cred că omiterea numelui şi prenumelui preşedintelui Republicii Italiene va schimba mare lucru, având în vedere faptul că tocmai preşedintele Republicii Italiene este subiectul acestor amendamente. Consider că acest lucru este specific activităţii noastre; Nu i-am văzut niciodată pe deputaţii din alte ţări să facă referire la Regina Angliei sau la preşedintele Germaniei în rezoluţiile noastre din motive aparente de manipulare. Prin urmare, aş dori să solicit retragerea amendamentelor 7, 8 şi 9 la rezoluţie.
<SPEAKER ID="098" NAME="Preşedinte">
Dle Sassoli, având în vedere că dvs. aţi adresat această întrebare şi că dl Mauro a înaintat o propunere, drept răspuns la propunerea dvs., aţi dori să luaţi cuvântul pentru a oferi un răspuns?
<SPEAKER ID="099" NAME="David-Maria Sassoli" LANGUAGE="IT">
Dle preşedinte, noi suntem de acord cu eliminarea din text a numelui şi prenumelui preşedintelui nostru italian. În mod firesc, vom vota împotriva acestor amendamente.
<SPEAKER ID="100" NAME="Preşedinte">
În acest caz, vom retrage numele şi prenumele sefului de stat italian.
<P>
- Înainte de votul asupra alineatului (3):
<SPEAKER ID="101" NAME="Nuno Melo" AFFILIATION="PPE">
(PT) Dle preşedinte, depun următorul amendament: regretă influenţa exercitată de Guvernul Socialist Portughez, care a condus la decizia de a anula programul Jornal Nacional difuzat pe postul TV1 al televiziunii portugheze şi constată faptul că această decizie este acum examinată de autoritatea de reglementare portugheză.
<SPEAKER ID="103" NAME="József Szájer" AFFILIATION="PPE">
Dle preşedinte, doresc să-i reamintesc acestui Parlament că Parlamentul European nu acceptă rezoluţii care aplică standarde duble. Prin urmare, vă voi da un exemplu din ţara mea - Ungaria - unde ministrul de finanţe a depus un denunţ penal împotriva unui jurnalist, deoarece nu i-a plăcut ce scria acesta la adresa sa.
<P>
Din această cauză, sunt de părere că, dacă menţionaţi în textul dvs. faptul că prim-ministrul italian intentează procese împotriva ziarelor din Europa şi nu menţionaţi acest caz - şi cred că ce s-a întâmplat în Ungaria este mai grav - aplicaţi un standard dublu. Aşadar, aş dori să fac un apel la colegii noştri de stânga să nu voteze împotriva acestui amendament, deoarece aceasta va demonstra numai că activitatea desfăşurată de dvs. nu este altceva decât un spectacol - un spectacol de intimidare a prim-ministrului unei ţări în care nu există o orientare de stânga.
<P>
(Aplauze)
<P>
Guvernul nu face parte din familia dvs., însă nu acceptaţi aceleaşi standarde atunci când este vorba de un guvern socialist. Prin urmare, amendamentul urmează direcţia corectă.
<P>
(Aplauze)
<P>
"întrucât Parlamentul European nu va accepta standarde duble; întrucât, pentru a exercita presiuni politice asupra jurnaliştilor care dezvăluie cazurile de corupţie, în care sunt implicaţi oficiali de rang înalt şi politicieni din partidele aflate la guvernare, administraţia guvernului ungar a introdus recent măsuri de începere a procedurilor de urmărire penală a acestor reprezentanţi ai mijloacelor de informare în masă;” - şi anume a dlui Tamás Pindroch, jurnalist la Magyar Hírlap - "întrucât, ţinând cont, în special, de faptul că procedurile de urmărire penală au fost intentate împotriva jurnalistului care investiga scandalurile in care a fost implicat un fost membru de rang înalt al guvernului şi unul din candidaţii la funcţia de comisar european; întrucât acest fapt a generat o atmosferă în care asupra presei sunt exercitate presiuni politice în Ungaria'.
<P>
Vă solicit sprijinirea acestui amendament, pentru a vă păstra credibilitatea. Aceasta va demonstra în mod clar faptul că dvs. nu intimidaţi o anumită persoană pe care nu o simpatizaţi şi care nu împărtăşeşte aceleaşi viziuni politice ca şi dvs., ci sprijiniţi, într-adevăr, libertatea presei în Europa.
<P>
(Amendamentul oral nu a fost acceptat)
<SPEAKER ID="104" NAME="Preşedinte">
Aici se încheie votarea.
<P>

<SPEAKER ID="105" NAME="Mario Mauro" AFFILIATION="PPE">
(IT) Dle preşedinte, am solicitat cuvântul pentru a vă informa asupra unui eveniment foarte grav, care nu are nicio legătură cu acest vot şi referitor la care îi solicit preşedinţiei Parlamentului să obţină informaţii cât mai curând posibil, astfel încât noi să putem întreprinde acţiunile necesare pentru a ne apăra prerogativele şi imunităţile.
<P>
În această dimineaţă, nişte ofiţeri ai poliţiei italiene au pătruns în reşedinţa personală a unui deputat din delegaţia noastră, în timp ce acesta se afla aici, la Strasbourg. Prin urmare, acesta a fost nevoit să părăsească de urgenţă Strasbourgul şi să se întoarcă la reşedinţa sa, din ordinul tribunalului din Italia, care a dispus percheziţionarea unui deputat, adică a reşedinţei personale a unui deputat, încălcând, astfel, aspectele fundamentale ale prerogativelor şi imunităţilor noastre.
<P>
Solicit, pur şi simplu, Parlamentului şi preşedinţiei să verifice dacă iniţiativa tribunalului şi a poliţiei italiene cu privire la dl Mastella reprezintă o acţiune lipsită de respect şi o încălcare extremă a termenilor imunităţii noastre.
<SPEAKER ID="106" NAME="Preşedinte">
Preşedinţia va aborda această problemă pentru a apăra fără echivoc privilegiile şi imunitatea noastră.
<SPEAKER ID="107" NAME="Vytautas Landsbergis" AFFILIATION="PPE">
Dle preşedinte, sper că votul anterior regretabil asupra unei legi din Lituania, care încă nu a intrat în vigoare, i-a ajutat pe mulţi colegi să înţeleagă pericolul, ce trebuie evitat, ca Uniunea Europeană să se transforme într-o Uniune Sovietică.

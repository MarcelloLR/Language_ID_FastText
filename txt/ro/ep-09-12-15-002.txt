<CHAPTER ID="002">
Comunicarea Preşedinţiei
<SPEAKER ID="006" NAME="Preşedinte">
În primul rând, aş dori să vă citesc o informaţie importantă. Pe 2 decembrie am primit o Comunicare a Comisiei către Parlamentul European şi Consiliu privind consecinţele intrării în vigoare a Tratatului de la Lisabona asupra procedurilor decizionale interinstituţionale în curs de desfăşurare. În virtutea acestei comunicări, instituţia Parlamentului consideră că toate propunerile menţionate în comunicare pentru care Tratatul de la Lisabona i-a acordat competenţă au fost retrimise Parlamentului. De asemenea, Parlamentul a luat act de faptul că, în baza acestei comunicări, Comisia Europeană a retras anumite propuneri.
<P>
În cazul propunerilor legislative pendinte la data de 1 decembrie 2009, data la care Tratatul de la Lisabona a intrat în vigoare, Preşedintele Comisiei a invitat comisiile parlamentare cărora le-au fost deja trimise propuneri în timpul actualei legislaturi, după cum s-a înregistrat în procesele-verbale ale perioadelor de sesiune, să verifice temeiurile juridice şi modificările procedurale propuse de către Comisie, împreună cu alte amendamente care urmează să fie făcute pe baza prevederilor Tratatului de la Lisabona şi să decidă dacă intenţionează să-şi adjudece poziţiile care au fost deja adoptate în cadrul procedurii de consultare ca proceduri legislative ordinare la prima lectură sau dacă vor constitui aprobări.
<P>
Se înţelege că Parlamentul îşi rezervă în toate cazurile dreptul de a solicita Comisiei să prezinte o nouă propunere. În cazul propunerilor în privinţa cărora Parlamentul nu a fost consultat anterior intrării în vigoare a Tratatului de la Lisabona, este responsabilitatea Comisiei să prezinte noi propuneri în cadrul procedurii legislative ordinare sau al altei proceduri specifice.
<P>
Este un comunicare despre activităţile noastre legislative din viitorul apropiat - o comunicare privind relaţiile reciproce dintre Comisia Europeană şi Parlamentul European în cadrul procesului legislativ. După cum ştiţi, ne aflăm într-o perioadă de tranziţie - facem trecerea de la Tratatul de la Nisa la Tratatul de la Lisabona şi, în acelaşi timp, începem o nouă legislatură. Noua Comisie nu a fost încă aprobată. Toate acestea necesită o muncă intensă, care trebuie efectuată în conformitate cu prevederile legii, de către Comisie şi Parlament; acesta este subiectul comunicării.

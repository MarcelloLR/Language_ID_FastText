<CHAPTER ID="006">
Votare
<SPEAKER ID="095" NAME="Președinta">
Următorul punct pe ordinea de zi îl reprezintă votarea.
<P>
(Pentru rezultate și alte detalii cu privire la vot: vă rugăm să consultați procesul-verbal)
<P>
*
<SPEAKER ID="096" NAME="Nigel Farage" AFFILIATION="EFD">
Dnă președintă, în conformitate cu articolul 110 din Regulamentul de procedură, Comisia poate solicita oricând permisiunea de a face o declarație cu privire la un aspect urgent. Aseară am primit știrea catastrofală din punct de vedere economic, dar nesurprinzătoare, că Portugalia și-a declarat falimentul și că va trebui salvată. Aș dori să vă întreb, ați primit astăzi vreo solicitare din partea Comisiei pentru a face o declarație privind Portugalia? Și dacă nu, poate să explice dl comisar de ce? Crede că salvarea Portugaliei nu este suficient de importantă pentru a fi discutată în Parlamentul European sau doar se ferește să facă vreo declarație?
<SPEAKER ID="097" NAME="Președinta">
Dle Farage, ați reușit să obțineți ceea ce v-ați dorit și sunt sigură că dl comisar Šefčovič a auzit. Fiecare instituție are dreptul la reacție. Ați fost auzit și vom vedea ce se va întâmpla.
<SPEAKER ID="098" NAME="Nigel Farage" AFFILIATION="EFD">
Dnă președintă, întreb: răspunsul este da sau nu? Ați primit sau nu o solicitare din partea Comisiei pentru a face o declarație urgentă privind situația din Portugalia?
<SPEAKER ID="099" NAME="Președinta">
Dle Farage, acesta este dreptul Comisiei și ați avut șansa de a vă face auzit. Acum, vom trece la votare.

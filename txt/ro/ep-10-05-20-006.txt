<CHAPTER ID="006">
Modificarea ordinii de zi
<SPEAKER ID="092" NAME="Preşedinte">
Doamnelor şi domnilor, în această dimineaţă, a avut loc o reuniune a Conferinţei preşedinţilor. Conferinţa s-a terminat în urmă cu 10 minute. Am discutat foarte amănunţit aspectele legate de organizarea votului privind rezoluţiile referitoare la strategia Europa 2020. Aşa cum bine ştiţi, este vorba despre o strategie care are drept scop oferirea de locuri de muncă, prosperitate şi stabilitate pentru cetăţenii noştri din cadrul Uniunii pentru un întreg deceniu. Aşadar, este vorba despre o strategie decisivă atât pentru situaţia viitoare din Uniunea Europeană, cât şi pentru cea din afara Uniunii, deoarece putem fi puternici doar dacă suntem puternici la nivel intern.
<P>
În ceea ce priveşte discuţia din cadrul reuniunii Conferinţei preşedinţilor, au fost aduse argumente în favoarea votării rezoluţiilor noastre referitoare la strategia Europa 2020 de astăzi, deoarece dorim să le punem în aplicare cât mai repede posibil, pentru a putea participa, în mod responsabil, la discuţia referitoare la acest subiect cu alte instituţii europene. Cu toate acestea, au existat de asemenea argumente care spuneau că avem nevoie de o strategie pe care o vom adopta cu o mare majoritate. Dacă dorim să influenţăm situaţia din Uniune, trebuie să organizăm o majoritate vastă care să susţină rezoluţiile.
<P>
Există temeri că nu poate exista o astfel de majoritate, în ziua de astăzi. Aşadar, pe de altă parte, avem nevoie de strategie cât mai repede şi, pe de altă parte, dorim o rezoluţie consolidată. De acest lucru avem nevoie.
<P>
În ceea ce priveşte această discuţie responsabilă pe care au avut-o preşedinţii grupurilor noastre politice, am decis să prezint o propunere de amânare a dezbaterii. Acest lucru este în conformitate cu prevederile articolului 140 din Regulamentul de procedură.
<P>
Voi spune din nou acest lucru: decizia este foarte importantă, deoarece suntem conştienţi că avem nevoie rapid de rezoluţie, dar avem nevoie de o rezoluţie care să fie susţinută temeinic şi aceste aspecte prezintă o importanţă deosebită.
<SPEAKER ID="093" NAME="Joseph Daul" LANGUAGE="FR">
Dle Preşedinte, mulţumesc pentru declaraţia pe care aţi făcut-o. Aş dori să adaug că în ceea ce priveşte inundaţiile, prietenii noştri maghiari sunt într-o situaţie similară cu prietenii noştri polonezi. Prin urmare, avem aceleaşi gânduri atât pentru concetăţenii noştri maghiari, cât şi pentru concetăţenii noştri polonezi.
<P>
(Aplauze)
<P>
Susţin prezentarea dvs. Într-o situaţie de criză, forţele democratice trebuie să se unească. La acest lucru m-am gândit când am propus Conferinţei preşedinţilor, înainte de această sesiune de la Strasbourg, că această decizie va fi amânată pentru luna iunie, întrucât am observat anumite discrepanţe şi ambiguităţi. Nu am obţinut o majoritate la Conferinţa preşedinţilor - suntem un Parlament democratic aici - şi prin urmare am încercat să pregătim această rezoluţie.
<P>
Ieri, la ora prânzului, în timpul discuţiilor din cadrul grupurilor respective, am realizat că timpul este scurt. Nu vreau să spun că munca a fost făcută de mântuială, întrucât acest lucru ar însemna să refuzăm să recunoaştem efortul depus de noi, vicepreşedinţii noştri şi persoanele responsabile cu pregătirea acestei rezoluţii. Ne-am gândit, înaintea tuturor sau a unor şefi de delegaţii, că ar fi cel mai bun lucru, probabil, pentru imaginea Parlamentului, să se retragă textul şi să se voteze data viitoare; permiteţi-mi să subliniez faptul că nu se va termina criza până în luna iunie. Am dezbătut această problemă şi am căzut de acord să decidem că şefii unor grupuri mari vor cere amânarea votului până în iunie.
<P>
Martin Schultz mi-a spus - şi era singurul care a făcut acest lucru - că în primul rând, am avut nevoie de majoritatea grupului, însă toată lumea are nevoie de majoritatea grupului. Prin urmare, aseară nu am mai discutat amendamentele în cadrul grupului nostru şi nici astăzi nu am dezbătut rezoluţia, întrucât grupul a fost în favoarea amânării, pentru a găsi o soluţie, pe care Parlamentul o consideră indispensabilă pentru cetăţenii noştri.
<P>
Între timp, am primit o scrisoare de la Guy Verhofstadt; acest lucru ne-a făcut să decidem să cerem o simplă amânare de trei săptămâni. În această situaţie de criză, solicit să ni se acorde această amânare pentru ca noi, deputaţii din Parlament, să putem demonstra concetăţenilor noştri că suntem un organ puternic şi că suntem bărbaţi şi femei responsabile.
<SPEAKER ID="094" NAME="Preşedinte">
Dl Schulz ar dori să-şi exprime părerea împotriva propunerii.
<SPEAKER ID="095" NAME="Martin Schulz" LANGUAGE="DE">
Dle Preşedinte, la începutul discursului său, dl Daul a făcut referire la situaţia dificilă din Ungaria. În momentul de faţă, multe ţări au probleme. De exemplu, slovacii au fost serios afectaţi de inundaţii. Avem un sentiment puternic de solidaritate pentru cetăţenii din toate ţările afectate de greutăţi de acest tip, printre care Ungaria, Polonia şi Slovacia.
<P>
Dle Preşedinte, dvs. şi dl Daul aţi descris situaţia în cadrul Conferinţei preşedinţilor atât ieri, cât şi în această dimineaţă. Nu am nimic de adăugat referitor la chestiunile procedurale. Cu toate acestea, în numele dlui Cohn-Bendit, dlui Bisky şi al meu, aş dori să explic că nu am votat în favoarea propunerii dvs. de a amâna votul în această dimineaţă în cadrul Conferinţei preşedinţilor, deoarece credem că ar trebui, de fapt, să votăm astăzi.
<P>
A existat o dorinţă de a adopta o astfel de rezoluţie în Parlament la un nivel mai vast şi cu un număr mai mare de voturi decât în februarie. Ceea ce s-a întâmplat în ultimele câteva zile nu are legătură cu procedura, ci cu conţinutul. Cu toate acestea, un lucru este foarte clar. S-a deviat de la conţinut, lucru de care s-a bucurat de unanimitate în februarie şi având în vedere criza gravă, acest lucru nu este surprinzător. Există câteva soluţii diferite. Există soluţii pe care unii oameni le consideră bune şi acest lucru este legal din punct de vedere democratic şi mai sunt soluţiile noastre, care diferă de primele şi despre care credem că sunt mai bune. Nu putem ajunge la epuizare în căutarea unui consens. Acum este momentul să luăm atitudine. Puteţi adopta măsuri ferme şi noi vom proceda la fel. Am încercat să găsim o soluţie consensuală, dar acest lucru n-a funcţionat. Prin urmare, trebuie să încercăm acum să obţinem o majoritate pentru o poziţie sau alta.
<P>
Dacă există o majoritate în favoarea amânării, trebuie să spun la acest nivel că noi, cei din cadrul Grupului Alianţei Progresiste a Socialiştilor şi Democraţilor din Parlamentul European, vom rămâne, bineînţeles, deschişi noilor negocieri. Cu toate acestea, punctul de pornire pentru aceste negocieri îl reprezintă textul pe care l-am prezentat împreună cu colegii noştri deputaţi din Grupul Verzilor/Alianţa Liberă Europeană. Prin urmare, dle Preşedinte, sunt de părere că trebuie să votăm astăzi.
<P>
(Parlamentul a acceptat cererea)
<SPEAKER ID="096" NAME="Preşedinte">
Aş dori, de asemenea, să mulţumesc dlui Daul şi Dlui Schulz pentru că ne-a atras atenţia asupra faptului că şi alte zone din Europa se confruntă astăzi cu inundaţii. Aveţi dreptate în totalitate şi merită să fim solidari cu toate ţările afectate şi toţi cetăţenii Europei care se confruntă astăzi cu pericole.
<SPEAKER ID="097" NAME="Jan Březina" AFFILIATION="PPE">
Dle Preşedinte, inundaţiile din Polonia vin din Republica Cehă, unde au provocat pagube enorme în prima fază. Republica Cehă face parte de asemenea din Uniunea Europeană.
<SPEAKER ID="098" NAME="Preşedinte">
Doamnelor şi domnilor, am vorbit despre acest lucru cu puţin timp în urmă, când am mulţumit dlui Daul şi dlui Schulz. Vă mulţumesc, de asemenea, dle Březina, pentru că aţi atras atenţia asupra acestui lucru. Avem de-a face cu inundaţii dezastruoase. Vă mulţumesc foarte mult.

<CHAPTER ID="004-01">
1. Elementele de securitate şi elementele biometrice integrate în paşapoarte şi în documente de călătorie emise de statele membre (
<P>
După votul privind raportul redactat de Carlos Coelho
<SPEAKER ID="099" NAME="Francesco Enrico Speroni" AFFILIATION="UEN">
(Italia) Domnule preşedinte, doamnelor şi domnilor, aş dori să iau cuvântul pentru a solicita respectarea Regulamentului. Ne-aţi informat că, în urma solicitării jurnaliştilor, un grup vrednic de stimă, veţi face publice toate voturile, însă părerea mea este că regulile Parlamentului trebuie făcute de parlamentari, nu de jurnalişti. Aş dori să aflu dacă este vorba cumva de asociaţia jurnaliştilor nevăzători, pentru că ziariştii pot vedea cu ochii lor rezultatul votului afişat pe ecrane. Oricum, jurnaliştii surzi ar putea avea ceva dificultăţi dacă anunţaţi rezultatele.
<P>
(Aplauze)
<SPEAKER ID="100" NAME="Preşedintele">
Domnule Speroni, este o situaţie dificilă pentru mine să-mi exprim propria părere privind dificultăţile pe care le presupune munca jurnaliştilor. Întrucât solicitarea a fost înaintată Biroului în acest moment, consider că Biroul ar trebui să dea un răspuns în acest sens - şi probabil şi eu personal vă împărtăşesc punctul de vedere; deja s-a stabilit ca problema pusă de acest răspuns ar trebui să fie pusă pe ordinea de zi la următoarea întrunire a Biroului.
<SPEAKER ID="101" NAME="Edward McMIllan-Scott" AFFILIATION="PPE-DE">
Domnule preşedinte, sunt de acord cu punctul de vedere prezentat de domnul Speroni. Recunosc că situaţia în care vă aflaţi este una dificilă, însă aş dori să sugerez faptul că domnul Speroni are dreptate. Pe ecrane este înregistrat fiecare vot. Ar fi o pierdere de timp să se citească rezultatul fiecărui amendament - mai ales când este vorba de un vot de tipul celui de azi. Aş dori să sugerez să solicitaţi Biroului să înainteze această chestiune comisiei competente şi să luăm în calcul această problemă pentru o viitoare sesiune de votare - dacă acest lucru este considerat acceptabil de către Cameră.
<P>
(Aplauze)
<SPEAKER ID="102" NAME="Preşedintele">
Aşa cum am spus deja, Biroul va analiza această chestiune, astfel încât să poată da un răspuns definitiv.
<P>
Prin urmare vom proceda la vot.

<CHAPTER ID="005-02">
2. Procedura privind petiţiile (modificarea titlului VIII din Regulamentul de procedură) (
<P>
- Înainte de votare:
<SPEAKER ID="054" NAME="Brian Crowley">
în numele grupului UEN. - Doamnă preşedintă, îmi cer scuze pentru întreruperea votării.
<P>
În conformitate cu articolul 170 din Regulamentul de procedură, solicit membrilor Camerei să amâne votarea cu privire la raportul Onesta referitor la procesul de petiţii, pentru că această chestiune este, în prezent, dezbătută în cadrul Conferinţei preşedinţilor, în contextul reformei procedurilor Camerei. Conferinţa preşedinţilor va discuta aspectele specifice reformelor abordate în raportul Onesta în cadrul reuniunii din 5 martie 2009 şi solicit, dacă este posibil, ca votarea cu privire la acest raport să fie amânată până la sesiunea parţială de la Strasbourg din a doua săptămână a lunii martie. Solicit Camerei să aprobe acest lucru, dacă este posibil.
<SPEAKER ID="055" NAME="Gérard Onesta" LANGUAGE="FR">
Doamnă preşedintă, să încercăm să fim expliciţi. Acest raport modifică regulamentul nostru sau, mai degrabă, îl clarifică, pentru a lămuri modul în care sunt primite sau nu petiţiile în cadrul Comisiei pentru petiţii, modul în care sunt oferite informaţii petiţionarilor, şi aşa mai departe.
<P>
A fost aprobat cu unanimitate de voturi, cred că numai cu un vot împotrivă, în Comisia pentru afaceri constituţionale. Nu cred, prin urmare, că acest raport este foarte controversat. Există, totuşi, un articol în care am fost de acord să clarificăm ca, dacă şi în cazul în care Tratatul de la Lisabona ar intra în vigoare, petiţionarii să fie informaţi dacă o petiţie care nu a fost depusă la Parlament, ci la Comisia Europeană - ştiţi, acele petiţii cu milioane de semnături - are legătură cu petiţia lor.
<P>
Dacă am înţeles corect, acel articol reprezintă o problemă din cauza referirii la un posibil tratat viitor. Personal, pot accepta amânarea sa până la 5 martie; Pot accepta chiar şi un "vot urgent” de retragere a amendamentului. Pe de altă parte, ar fi foarte regretabil dacă nu am putea aranja regulamentul nostru cu privire la acest aspect, când au fost atât de multe probleme în trecut. Decizia vă aparţine, doamnelor şi domnilor.

<CHAPTER ID="009-23">
23. Tratatul internaţional pentru protejarea regiunii arctice (vot) 
<P>
- Înainte de votare:
<SPEAKER ID="129" NAME="Avril Doyle" AFFILIATION="PPE-DE">
Domnule Preşedinte, aş dori să îi rog pe colegi să supună din nou atenţiei comisiei prezenta propunere de rezoluţie. Solicit acest lucru bazându-mă pe cele afirmate de Comisarul Ferrero-Waldner aseară în cadrul dezbaterii. Nu fac acest lucru cu uşurinţă, deoarece împărtăşesc preocupările tuturor colegilor care au luat cuvântul în cadrul acestei dezbateri şi care şi-au exprimat părerile cu privire la această rezoluţie.
<P>
Însă aş dori să menţionez, ca să fim corecţi faţă de doamna comisar, că nu intenţionăm să îi cauzăm nicio problemă în acest moment critic al negocierilor pe care le poartă în prezent cu Consiliul Arctic. Dânsa a specificat faptul că "în acest moment, o asemenea propunere” - şi citez din transcrierea discursului său din cadrul sesiunii plenare - "nu numai că ar fi ineficientă, dar s-ar putea dovedi a fi în detrimentul rolului şi credibilităţii UE în cadrul cooperării arctice generale” .
<P>
În concluzie, doamna comisar s-a referit în mod specific la momentul prezentării propunerii noastre. Comisia a înaintat o cerere preşedinţiei Consiliului Arctic, deţinută de Norvegia, referitoare la prelungirea Convenţiei internaţionale privind dreptul mării. Aceasta trebuie să fie acceptată în unanimitate, iar votarea va avea loc pe data de 29 aprilie - peste trei sau patru săptămâni. Prin urmare, aceasta a solicitat în mod expres o amânare, deşi ne împărtăşeşte pe deplin opiniile. În baza acestor fapte, aş putea sugera ca propunerea să fie supusă din nou atenţiei comisiei?
<SPEAKER ID="130" NAME="Diana Wallis" AFFILIATION="ALDE">
Domnule Preşedinte, aş dori să afirm, în numele grupului ALDE, că dorim să sprijinim propunerea doamnei Doyle. Consider că merită tot sprijinul nostru. O rezoluţie referitoare la această problemă a fost prezentată în Parlament în luna octombrie a anului trecut. Într-o anumită măsură, acum repetăm ceea ce am afirmat atunci, însă acum exprimăm şi câteva idei care sunt mai puternice şi care, aşa cum a spus şi doamna Doyle, vin într-un moment critic, când majoritatea membrilor acestui Parlament ar dori ca UE să ia atitudine în faţa Consiliului Arctic şi nu am dori să compromitem această posibilitate.
<P>
Ar fi mult mai bine ca această problemă să fie adresată din nou comisiei, iar în cadrul noului mandat să avem un raport complet şi bine realizat.
<SPEAKER ID="131" NAME="Preşedintele">
Doamnelor şi domnilor, ca să lămurim care este chestiunea supusă votului în acest moment, nu putem adresa din nou această problemă comisiei, deoarece aceasta nu reprezintă propunerea unei comisii, însă putem amâna votul. Aşa prevede Regulamentul de Procedură.
<SPEAKER ID="132" NAME="Véronique De Keyser" AFFILIATION="PSE">
(FR) Domnule Preşedinte, scuzaţi-mă dar nu aţi dat cuvântul şi opoziţiei.
<P>
Mi se pare extraordinar faptul că această problemă ar fi trebuit să fie dezbătută ieri şi că, din contră, în momentul în care aceasta este supusă discuţiilor şi invocăm un moratoriu de 50 de ani impus exploatării resurselor petroliere, în momentul în care solicităm o cartă cu caracter obligatoriu şi când cunoaştem faptul că statele mai au termen până la sfârşitul lunii aprilie să meargă la ONU să îşi revendice suveranitatea asupra platformei marine şi astfel, efectiv, ideea de suveranitate, însoţită de desfăşurarea de forţe militare, totul depinde de cum vom proceda acum.
<P>
Dacă nu reuşim să arătăm diferenţele şi să ne facem auziţi, vom înregistra un regres şi nu vom avea o atitudine proactivă, iar eu mă opun în totalitate acestui lucru.
<P>
(Aplauze)

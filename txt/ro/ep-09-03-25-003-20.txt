<CHAPTER ID="003-20">
20. Viitorul industriei automobilelor (vot)
<P>
- Înaintea votului final:
<SPEAKER ID="139" NAME="Martin Schulz" AFFILIATION="PSE">
(DE) Doamnă preşedintă, mă raportez la articolul 146 din Regulamentul de procedură şi vă mulţumesc că mi-aţi dat cuvântul. Cer îngăduinţa colegilor mei deputaţi din Republica Federală Germania pentru a fi solicitat acum să iau cuvântul.
<P>
La începutul acestui vot, a luat cuvântul dl Jean-Marie Le Pen. Dl Le Pen a repetat în cuvântarea sa că existenţa camerelor de gazare de la Auschwitz nu reprezintă decât un detaliu în istoria lumii. Făcând trimitere la articolul 146 din Regulamentul de procedură, care precizează modul în care membrii acestei adunări trebuie să se comporte în cadrul acesteia, solicit Biroului Parlamentului să verifice dacă o astfel de declaraţie este permisă într-o adunare parlamentară întemeiată pe un spirit de reconciliere, de înţelegere şi de respect pentru victime, în special pentru victimele regimului fascist al lui Hitler. Aş fi recunoscător dacă Biroul Parlamentului ne-ar putea indica ce măsuri pot fi adoptate.
<P>
(Aplauze)
<SPEAKER ID="140" NAME="Joseph Daul" AFFILIATION="PPE-DE">
(FR) Vă rog, manifestaţi puţin respect pentru victimele care au murit la Auschwitz şi în alte părţi. Mai avem două minute. Manifestaţi puţin respect.
<P>
Tot ce vreau să spun este că sunt pe deplin de acord cu dl Schulz şi că ceea ce am auzit azi în această sală nu poate fi justificat.
<P>
(Aplauze)
<SPEAKER ID="142" NAME="Bruno Gollnisch" AFFILIATION="NI">
- (FR) Dnă Wallis, consider regretabil faptul că le-aţi acordat cuvântul domnilor Daul şi Schulz, dar nu şi mie. Este drept că aţi mărturisit într-un raport că sunteţi expertă în a interpreta Regulamentul de procedură în funcţie de persoană: pentru fiecare, o altă regulă.
<P>
Prin urmare, ca să continui ideea dlui Schulz, propun să redenumim clădirea Winston Churchill, deoarece, în 12 volume de memorii dedicate istoriei celui de-al doilea război mondial, Winston Churchill nu a scris niciun rând despre istoria camerelor de gazare.

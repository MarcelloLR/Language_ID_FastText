<CHAPTER ID="014-01">
1. Iran: cazul Roxana Saberi
<SPEAKER ID="294" NAME="Laima Liucija Andrikien" AFFILIATION="PPE-DE">
Dnă preşedintă, propunerea mea se referă la înlocuirea cuvintelor "autorităţile iraniene”, de la începutul alineatului (3), cu "Curtea de Apel, în cadrul audierii sale din 12 mai”. Alineatul (3) ar arăta atunci: "Îndeamnă Curtea de Apel, în cadrul audierii sale din 12 mai, să o elibereze pe Roxana Saberi...”.
<SPEAKER ID="296" NAME="Marios Matsakis">
autor. - Dnă preşedintă, după ce prezenta propunere comună de rezoluţie a fost adoptată şi depusă, am fost informaţi cu privire la încă un caz ruşinos de brutal de lapidare a unui cetăţean iranian.
<P>
Prin urmare, ne-am gândit că ar fi adecvat să adăugăm la alineatul (7) următoarele: "în acest context, insistă ca autorităţile Republicii Islamice Iran să abolească de urgenţă practica lapidării; condamnă în mod ferm recenta execuţie prin lapidare a lui Vali Azad şi îşi exprimă preocuparea profundă pentru execuţia iminentă a lui Mohammad Ali Navid Khamami şi a lui Ashraf Kalhori;”. Înţeleg că acest lucru are aprobarea reprezentanţilor celorlalte grupuri.

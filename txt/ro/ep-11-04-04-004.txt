<CHAPTER ID="004">
Componența Parlamentului
<SPEAKER ID="013" NAME="Președinte">
Ernst Strasser și-a prezentat demisia din Parlamentul European, începând cu data de 24 martie 2011. Potrivit articolului 4 alineatele (1) și (3) din Regulamentul de procedură, Parlamentul a luat act de demisie și a constatat existența postului vacant cu începere de la data menționată anterior. Hella Ranner și-a prezentat demisia din Parlamentul European începând cu data de 1 aprilie 2011. Potrivit articolului 3 alineatele (1) și (3) din Regulamentul de procedură, Parlamentul a luat act de demisie și a constatat existența postului vacant cu începere de la data menționată anterior. Autoritățile austriece competente m-au informat că Ernst Strasser va fi înlocuit de Hubert Pirker, începând cu data de 31 martie 2011. Aș dori să-i urez bun-venit noului nostru deputat și să vă reamintesc faptul că, în conformitate cu articolul 3 alineatul (2) din Regulamentul de procedură, atât timp cât prerogativele sale nu au fost verificate sau nu s-a luat o hotărâre în legătură cu o eventuală contestație, Hubert Pirker se bucură de exercitarea deplină a drepturilor sale în Parlament și în organismele acestuia, cu condiția să fi semnat în prealabil o declarație scrisă că nu exercită o funcție incompatibilă cu cea de deputat în Parlamentul European.
<SPEAKER ID="014" NAME="Barry Madlener" AFFILIATION="NI">
(NL) Dle Președinte, aș dori să formulez o solicitare de respectare a regulamentului în ceea ce îi privește pe dl Strasser și pe celălalt deputat care au părăsit Parlamentul din cauza unui comportament corupt. Dle Președinte, aș dori să vă întreb dacă veți verifica dacă se poate anula plata finală a acestor deputați. Consider că ar fi scandalos ca persoane implicate în acte de corupție să primească respectiva plată finală. Puteți să lămuriți această problemă?
<SPEAKER ID="015" NAME="Președinte">
Vom răspunde mai târziu la această întrebare, deoarece nu eram pregătit pentru ea.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Dle Președinte, încă o solicitare de respectare a regulamentului: v-ați referit anterior la o solicitare, din partea întregului Parlament, ca un stat din Statele Unite să aplice pedeapsa cu închisoarea pe viață, în locul pedepsei cu moartea.
<P>
Aș dori să solicit ca, în momentul când vom solicita schimbarea pedepsei, să nu folosim sintagma "închisoare pe viață”, având în vedere sensul acestor cuvinte în Statele Unite. Cred că trebuie să vorbim despre schimbarea pedepsei cu moartea într-o "altă pedeapsă proporțională”.
<SPEAKER ID="017" NAME="Președinte">
Vă mulțumesc. Desigur, această problemă impune o dezbatere separată și extrem de amplă. Găsirea unei soluții în această privință nu este o sarcină simplă.
<P>
Doresc să anunț că autoritățile austriece competente m-au informat că Hella Ranner va fi înlocuită de Heinz Becker, începând cu data de 1 aprilie 2011. Aș dori să-i urez bun-venit noului nostru deputat și să vă reamintesc faptul că, în conformitate cu articolul 3 alineatul (2) din Regulamentul de procedură al Parlamentului European, atâta timp cât prerogativele sale nu au fost verificate sau nu s-a luat o hotărâre în legătură cu o eventuală contestație, Heinz Becker se bucură de exercitarea deplină a drepturilor sale în Parlament și în organele acestuia, cu condiția să fi semnat în prealabil o declarație scrisă că nu exercită o funcție incompatibilă cu cea de deputat în Parlamentul European.

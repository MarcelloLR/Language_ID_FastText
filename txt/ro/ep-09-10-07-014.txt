<CHAPTER ID="014">
Explicaţii privind votul
<P>
Explicaţii scrise privind votul:
<SPEAKER ID="046" NAME="William " AFFILIATION="Contele de) Dartmouth  (EFD">
în scris. - Guvernatorul Băncii Angliei (Mervyn King) a afirmat că "băncile sunt internaţionale în timpul vieţii, dar naţionale la moarte...” şi consider că are dreptate. Guvernele naţionale şi contribuabilii naţionali sunt cei care plătesc atunci când băncile trebuie salvate. Prin urmare, rezultă că supravegherea proceselor bancare trebuie să se realizeze la nivel naţional şi nu prin intermediul UE. Din aceste motiv, am votat împotriva înfiinţării unei comisii speciale UE cu privire la criza financiară şi economică.
<SPEAKER ID="998" NAME="Maria Da Graça Carvalho  " LANGUAGE="PT">
Înfiinţarea unei comisii speciale pentru criza financiară şi economică, ca organism de analiză şi evaluare a coordonării măsurilor luate de statele membre în vederea susţinerii unei creşteri calitative durabile, este crucială. Analiza şi evaluarea dimensiunilor crizei sociale, economice şi financiare este esenţială, la fel ca şi propunerea unor măsuri corespunzătoare pentru reconstrucţia pe termen lung a unor pieţe financiare solide, stabile şi capabile să susţină creşterea economică durabilă, care poate să combată şomajul şi să răspundă provocărilor demografice şi climatice.
<P>
Susţinerea implicării universităţilor, a reprezentanţilor comunităţilor ştiinţifice şi a cercetătorilor ca parteneri sociali este vitală. Acest parteneriat trebuie promovat, deoarece pentru noi vor fi decisive atât gestionarea crizei economice şi a şomajului, pe termen scurt, cât şi găsirea unor soluţii pe termen lung la problema schimbărilor climatice, prin dezvoltarea şi utilizarea formelor curate de energie.
<SPEAKER ID="047" NAME="Diogo Feio  " LANGUAGE="PT">
Înfiinţarea comisiei speciale pentru criza financiară şi economică s-ar putea dovedi a fi crucială pentru pregătirea viitorului UE. Acest viitor nu poate fi realizat doar prin discutarea şi propunerea de măsuri, ci şi prin conceperea mecanismelor care pot fi aplicate în vederea evitării unei situaţii similare în viitorul apropiat. Prin urmare, este vital să învăţăm de pe urma crizei prin examinarea cauzelor şi a consecinţelor acesteia. La fel de important este să corectăm defectele sistemului financiar care a generat situaţia actuală, prin adoptarea unei legislaţii mai bune, care să fie justificată aşa cum se cuvine.
<P>
Nu ne putem asuma riscul de a crea un mediu de reglementare atât de strict încât să rezulte fie în amânarea redresării, nici riscul de a transforma UE într-o piaţă financiară neatrăgătoare, în condiţiile unui climat de concurenţă acerbă.
<P>
Această comisie ar putea continua să funcţioneze peste perioada prevăzută de 12 luni, pentru a reuşi să monitorizeze şi să evalueze măsurile care vor fi adoptate în contextul actualei crize.
<SPEAKER ID="048" NAME="Petru Constantin Luhan  " AFFILIATION="PPE">
în scris. - Sustin acest demers si am toata increderea ca aceasta comisie va face o analiza pertinenta a dimensiunii crizei financiare care a afectat toate statele membre si ca va veni cu recomandari competente pentru redresarea economica a Uniunii Europene. Nu am reusit insa sa votez acest text deoarece am avut o problema cu cartela de vot.
<SPEAKER ID="049" NAME="Franz Obermayr  " LANGUAGE="DE">
Depăşirea actualei crize financiare şi a impactului acesteia asupra economiilor şi, până la urmă, asupra zonelor sociale ale statelor membre UE, necesită eforturi comune susţinute. Trebuie sprijinită decizia Conferinţei preşedinţilor din 17 septembrie 2009 de a utiliza o comisie specială care să realizeze o analiză structurată şi să elaboreze nişte propuneri de măsuri cu privire la menţinerea pieţelor financiare durabile şi rezistente la criză. Într-o notă negativă, trebuie totuşi menţionat faptul că au trecut deja mai mult de 12 luni de la apariţia, în decursul anului trecut, a primelor simptome ale crizei şi de la declanşarea acesteia, la începutul acestui an. Măsurile introduse din acel moment trebuie văzute în primul rând ca măsuri de control al simptomelor şi ca măsuri de urgenţă pentru garantarea locurilor de muncă. În sprijinul acestei propuneri, trebuie să reţinem că este necesară acordarea unei atenţii speciale măsurilor coordonate şi speciale, deoarece, cu tot respectul pentru principiul subsidiarităţii, soluţiile individuale vor genera, în cele din urmă, noi distorsiuni în domeniul concurenţei.

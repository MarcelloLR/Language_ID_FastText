<CHAPTER ID="009">
Diverse
<SPEAKER ID="130" NAME="Stavros Lambrinidis">
Poate că unii dintre dvs. știu deja că acum patru zile am fost desemnat să devin noul ministru de externe al Greciei.
<P>
(Aplauze)
<P>
Vă mulțumesc. Partea interesantă a acestui post a fost faptul că duminică și luni, la Luxemburg, atunci când m-am întâlnit oficial pentru prima dată cu colegii mei miniștri de externe din fiecare dintre țările dvs., nimeni nu a spus "Felicitări”. Toți au spus "Mult noroc”.
<P>
(Râsete și aplauze)
<P>
Vreau doar să îmi iau un scurt rămas bun. Îmi va fi foarte dor de acest Parlament. Îmi vor lipsi enorm de mult toții prietenii de aici. Nu cred că există un loc mai bun în Europa pentru pasiunea și compasiunea care se pot găsi în acest Parlament. Sunt profund recunoscător și, pentru că nu vreau ca ultimul meu discurs să fie unul în limba engleză și nici nu vreau să uitați cuvintele grecești pe care le-ați învățat în ultimul an și jumătate, vă voi spune ce sugestie am. Vreau să aud din nou cum spunem "în favoare”.
<P>
(Deputații: "Υπέρ!”)
<P>
Cum spunem "împotrivă”?
<P>
(Deputații: "Κατά!”)
<P>
Cum spunem "abținere”?
<P>
(Deputații: "Αποχή!”)
<P>
Foarte bine. Vreau ca socialiștii și GUE să spună "Υπέρ”, PPE și ECR, dvs. să spuneți "Κατά”, Grupurile Verts și ALDE să spună "Αποχή”. Simplu! Haideți să începem.
<P>
(Grupurile S&D și GUE/NGL: "Υπέρ!”; Grupurile PPE și ECR: "Κατά!”; Grupul Verts/ALE și Grupul ALDE: "Αποχή!”)
<P>
(Aplauze puternice)
<P>
Fantastic. Vă mulțumesc foarte mult.
<SPEAKER ID="131" NAME="Martin Schulz">
în numele Grupului S&D. - (DE) Dle Președinte, am cerut să mi se permită să iau cuvântul pentru că sunt sigur că colegii mei deputați mă vor înțelege atunci când spun, în numele grupului meu, și sunt sigur că ceilalți colegi ai mei deputați vor fi de acord că vă asumați un rol dificil - sunteți mai conștient de acest lucru decât noi - și că vă bucurați de solidaritatea noastră completă în noua dvs. funcție, deoarece, indiferent de opiniile noastre politice, cu toții împărtășim aceeași dorință. Această dorință este ca țara minunată pe care o serviți în calitate de ministru de externe să depășească criza aceasta gravă cât mai repede posibil cu ajutorul nostru. Avem nevoie de Grecia. Suntem alături de țara dvs. și de dvs. Dle vicepreședinte, dle ministru de externe Stavros, ceea ce aș dori să spun la un nivel personal este: nu ați fost doar un bun prieten și un coleg minunat, ci ne-ați și îmbogățit viețile, în toate modurile posibile. Vă mulțumim pentru mulți ani de colaborare și mult noroc, Stavros.
<P>
(Aplauze)

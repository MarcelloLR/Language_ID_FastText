<CHAPTER ID="018">
Acordul dintre Comunitatea Europeană şi Republica Mauritius privind exonerarea de obligaţia de a deţine viză de scurtă şedere - Acordul dintre Comunitatea Europeană şi Republica Seychelles privind exonerarea de la obligaţia de a deţine viză de scurtă şedere - Acordul dintre Comunitatea Europeană şi Barbados privind exonerarea de obligaţia de a deţine viză de scurtă şedere - Acordul dintre Comunitatea Europeană şi Federaţia Saint Kitts şi Nevis privind exonerarea de obligaţia de a deţine viză de scurtă şedere - Acordul dintre Comunitatea Europeană şi Antigua şi Barbuda privind exonerarea de obligaţia de a deţine viză de scurtă şedere - Acordul dintre Comunitatea Europeană şi Uniunea Bahamas privind exonerarea de obligaţia de a deţine viză de scurtă şedere (dezbatere)
<SPEAKER ID="110" NAME="Preşedinta">
Următorul punct este dezbaterea comună privind:
<P>
raportul întocmit de dl Busuttil, în numele Comisiei pentru libertăţi civile, justiţie şi afaceri interne, referitor la propunerea de decizie a Consiliului privind încheierea Acordului dintre Comunitatea Europeană şi Republica Mauritius privind exonerarea de obligaţia de a deţine viză de scurtă şedere - C7-0015/2009 -,
<P>
raportul întocmit de dl Busuttil, în numele Comisiei pentru libertăţi civile, justiţie şi afaceri interne, referitor la propunerea de decizie a Consiliului privind încheierea Acordului dintre Comunitatea Europeană şi Republica Seychelles privind exonerarea de obligaţia de a deţine viză de scurtă şedere - C7-0012/2009 -,
<P>
raportul întocmit de dl Busuttil, în numele Comisiei pentru libertăţi civile, justiţie şi afaceri interne, referitor la propunerea de decizie a Consiliului privind încheierea Acordului dintre Comunitatea Europeană şi Barbados privind exonerarea de obligaţia de a deţine viză de scurtă şedere - C7-0017/2009 -,
<P>
raportul întocmit de dl Busuttil, în numele Comisiei pentru libertăţi civile, justiţie şi afaceri interne, referitor la propunerea de decizie a Consiliului privind încheierea Acordului dintre Comunitatea Europeană şi Federaţia Saint Kitts şi Nevis privind exonerarea de obligaţia de a deţine viză de scurtă şedere - C7-0013/2009 -,
<P>
raportul întocmit de dl Busuttil, în numele Comisiei pentru libertăţi civile, justiţie şi afaceri interne, referitor la propunerea de decizie a Consiliului privind încheierea Acordului dintre Comunitatea Europeană şi Antigua şi Barbuda privind exonerarea de obligaţia de a deţine viză de scurtă şedere - C7-0016/2009 -,
<P>
raportul întocmit de dl Busuttil, în numele Comisiei pentru libertăţi civile, justiţie şi afaceri interne, referitor la propunerea de decizie a Consiliului privind încheierea Acordului dintre Comunitatea Europeană şi Uniunea Bahamas privind exonerarea de obligaţia de a deţine viză de scurtă şedere - C7-0014/2009 -.
<SPEAKER ID="111" NAME="Simon Busuttil" LANGUAGE="MT">
În ciuda frigului care se simte în acest Parlament, acest subiect ţine de ţări care se mândresc cu temperaturi mult mai agreabile, ceea ce ar fi ideal. Aceste rapoarte constau, de fapt, într-un acord care prevede exonerarea de obligaţia de a deţine viză de scurtă şedere semnat între Uniunea Europeană şi cetăţenii acesteia şi cetăţenii a şase ţări diferite - Republica Mauritius, Republica Seychelles, Barbados, Federaţia St Kitts şi Nevis, Bahamas, precum şi Antigua şi Barbuda.
<P>
Această exonerare se aplică cetăţenilor Uniunii Europene care călătoresc în aceste ţări şi vice-versa, adică atunci când cetăţenii acestor ţări călătoresc în Uniunea Europeană. Ea este valabilă pentru o şedere maximă de trei luni în cadrul unei perioade de şase luni. Exonerarea cuprinde toate categoriile de persoane, adică atât cetăţeni obişnuiţi, cât şi diplomaţi care călătoresc din diferite motive şi este aplicabilă în special numeroşilor turişti care sunt cetăţeni ai Uniunii Europene şi care petrec sejururi în aceste şase ţări, uşurând astfel foarte mult situaţia pentru aceştia.
<P>
Pe de altă parte, acordul îi exclude în special pe cei care călătoresc în scop de serviciu şi în scopul obţinerii de remuneraţii. În aceste rapoarte, am inclus o prevedere conform căreia fiecare dintre aceste terţe ţări poate suspenda sau denunţa acest acord faţă de toate ţările Uniunii Europene, în locul excluderii ţărilor în mod individual. Acest lucru a fost introdus pentru a asigura condiţii egale pentru toţi cetăţenii Uniunii Europene şi, mai mult decât atât, în semn de solidaritate. Pe de altă parte, Uniunea Europeană va face acelaşi lucru, adică poate, de asemenea, suspenda sau denunţa un acord în numele tuturor statelor sale membre. Uniunea Europeană sau oricare dintre aceste ţări poate suspenda întregul acord sau părţi din acesta, pe motive de interes public, protecţie a siguranţei naţionale, protecţie a sănătăţii publice, imigraţie ilegală sau în cazul reintroducerii de către o ţară a obligativităţii deţinerii vizei. Mai presus de toate, doamnă preşedintă, aş dori să clarific faptul că, înainte de a vota aceste rapoarte la nivelul comisiei, am cerut şi am primit garanţia din partea Comisiei Europene că se va asigura reciprocitatea deplină. Acesta a fost un principiu esenţial pentru noi; reciprocitate deplină asigurată de aceste ţări prin exonerarea de obligaţia deţinerii vizei, noi oferind acelaşi lucru în schimb. Astfel, am elimina obligativitatea vizei de ambele părţi. Acest acord a fost încheiat în mod necesar şi demonstrează încă o dată faptul că Uniunea Europeană poate negocia cu o singură voce la nivel internaţional şi dovedind solidaritate faţă de toate ţările. Voi încheia prin a spune că, încă o dată, acest lucru ilustrează capacitatea Uniunii Europene de a-şi deschide porţile cetăţenilor lumii întregi.
<SPEAKER ID="112" NAME="Jacques Barrot" LANGUAGE="FR">
Doamnă preşedintă, sunt, de asemenea, foarte recunoscător dlui Busuttil pentru raportul său excelent.
<P>
Cele şase ţări non-UE - Antigua şi Barbuda, Bahamas, Barbados, Mauritius, Saint Kitts şi Nevis şi Seychelles - au fost transferate de pe lista neagră pe lista albă a Regulamentului (CE) nr. 539/2001 în conformitate cu noul regulament, Regulamentul (CE) nr. 1932/2006, adoptat la 21 decembrie 2006, care confirma faptul că aceste ţări îndeplinesc criteriile prevăzute în regulament.
<P>
Acest regulament reglementa implementarea exonerării de obligaţia de a deţine viză pentru cetăţenii acestor ţări până la data încheierii şi a intrării în vigoare a acordului bilateral de exonerare de obligaţia de a deţine viză semnat între Comunitatea Europeană şi fiecare dintre aceste ţări.
<P>
După cum a afirmat dl Busuttil, este important să se asigure reciprocitatea deplină, întrucât la vremea respectivă unele dintre aceste ţări încă mai impuneau obligativitatea vizei pentru cetăţenii mai multor state membre.
<P>
Din cauza regimului temporar al vizelor aplicat de ţările CARICOM - Comunitatea Caraibelor - cetăţenilor din mai multe state membre în timpul Campionatului mondial de crichet, negocierile formale referitoare la exonerarea de vize au început abia în 2008.
<P>
Pentru a se asigura faptul că cetăţenii beneficiază de exonerare cât mai repede posibil, Comisia a propus aplicarea temporară a acordurilor semnate la 28 mai 2009 şi, începând din acel moment, ele au fost aplicate temporar, în aşteptarea finalizării procedurilor necesare pentru semnarea lor oficială.
<P>
În virtutea principiului reciprocităţii, exonerarea de obligaţia deţinerii unei vize vizează toate categoriile de persoane - deţinătorii de paşapoarte obişnuite, diplomatice sau de serviciu/oficiale - care călătoresc în toate scopurile, cu excepţia scopului desfăşurării unei activităţi remunerate.
<P>
După cum a spus dl Busuttil, pentru a menţine un tratament egal pentru toţi cetăţenii UE, acordurile includ o prevedere care stipulează că cele şase ţări non-UE pot suspenda sau denunţa acordul doar cu privire la toate statele membre ale Comunităţii Europene şi, reciproc, că acordul poate fi suspendat sau denunţat de Comunitate doar cu privire la toate statele sale membre.
<P>
Asta e tot; sunt recunoscător Parlamentului, precum şi dlui Busuttil pentru cooperare, care întăreşte această iniţiativă, uşurând astfel călătoriile cetăţenilor noştri. De asemenea, aş adăuga că, în acest Parlament cu o atmosferă uşor răcoroasă, putem visa că, mai devreme sau mai târziu, vom vizita toate aceste ţări minunate, precum Seychelles şi Bahamas...
<SPEAKER ID="113" NAME="Marie-Christine Vergiat" LANGUAGE="FR">
Doamnă preşedintă, Grupul Confederal al Stângii Unite Europene/Stânga Verde Nordică este în favoarea acordurilor Uniunii Europene cu aceste şase ţări, care sunt, într-adevăr, destinaţii de vis, domnule Barrot.
<P>
După cum ne-aţi informat, prin aceste acorduri, cetăţenii acestor şase ţări şi, reciproc, cetăţenii UE vor fi exoneraţi de obligaţia deţinerii vizei de scurtă şedere - cel puţin unii dintre aceştia vor fi exoneraţi, întrucât sunt excluşi cei care doresc să lucreze sau să realizeze activităţi remunerate, în calitate de angajaţi sau de furnizori de servicii, pe scurt. Acest lucru înseamnă că cei exoneraţi de obligaţia deţinerii vizei sunt oamenii de afaceri şi femeile, sportivii şi artiştii - cel puţin în ceea ce priveşte desfăşurarea unei activităţi punctuale - jurnaliştii şi stagiarii, printre alţii.
<P>
Haideţi să nu exagerăm şi să salutăm acest progres, întrucât cunoaştem cu toţii formalităţile administrative care se derulează în ambasadele noastre pentru eliberarea vizelor pentru cetăţenii ţărilor din sud.
<P>
Sunt sigură, doamnelor şi domnilor - cel puţin cei care aţi rămas - că aţi auzit toţi despre cazurile unor artişti, care sunt împiedicaţi să participe la festivaluri, sau ale unor sportivi, care nu pot participa la competiţii. Noi, cei din Grupul GUE/NGL, suntem în favoarea abolirii tuturor vizelor de scurtă şedere. Acestea sunt un obstacol împotriva liberei circulaţii a persoanelor şi aruncă cetăţenii respectivelor ţări într-un cerc vicios, care îi încurajează să solicite vize de scurtă şedere şi, odată ce le-au obţinut, să nu se întoarcă în ţările lor, temându-se că nu vor mai putea obţine altă viză. În schimb, noi, în ţările noastre, continuăm să fim stricţi în ceea ce priveşte regimul vizelor de scurtă şedere şi apare un cerc vicios. Astfel se ajunge chiar la adevărate dezbinări de familii, între cei care migrează, cei care trăiesc în ţările noastre, şi familiile acestora, care rămân în ţările de origine. Prin urmare, considerăm că aceste acorduri reprezintă un pas pozitiv în direcţia unei alte politici privind migraţia, în temeiul căreia oamenii ar circula la fel de liberi ca bunurile şi capitalul.
<P>
Cu toate acestea, domnule comisar, mai avem de făcut o mică remarcă - un mic aspect tehnic. Am observat că termenul englez "valid passport” (paşaport valabil) a fost tradus în franceză cu "passeport ordinaire”, însă nu credem că este acelaşi lucru. Prin urmare, ne-am bucura dacă s-ar clarifica acest aspect, întrucât considerăm că traducerea corectă ar fi "passeport en cours de validité”.
<P>
De asemenea, suntem surprinşi - cuvântul "surprins” reprezintă un mod politicos de a o spune - suntem, aşadar, surprinşi că aceste acorduri nu se aplică şi regiunilor celor mai îndepărtate ale Franţei, deşi se aplică regiunilor celor mai îndepărtate ale Portugaliei.
<SPEAKER ID="114" NAME="Carlos Coelho" AFFILIATION="PPE">
(PT) Aş vrea să-mi exprim susţinerea pentru raportul dlui Simon Busuttil, care subscrie iniţiativei Comisiei Europene, făcând trei scurte remarci. Mai întâi, prin această decizie, care facilitează circulaţia, demolăm mitul Europei-fortăreţe. În al doilea rând, nu deschidem porţile larg la întâmplare. Aşa cum ne-a amintit vicepreşedintele Barrot, le deschidem conform regulamentelor. După cum a spus domnia sa, ţările s-au conformat regulamentelor şi pot fi tăiate de pe lista neagră.
<P>
Consider că este important să avem o abordare europeană şi să evităm "alegerea pe sprânceană” a ţărilor, acceptându-le pe unele şi respingându-le pe altele. Fie este acceptat tot spaţiul european, fie nu este acceptat deloc. În ultimul rând, după cum au evidenţiat dl Simon Busuttil şi vicepreşedintele Barrot, garanţiile reciprocităţii sunt esenţiale în cadrul acestor acorduri. Nu putem cere pur şi simplu Europei să îşi deschidă porţile pentru alte ţări dacă aceste ţări nu îşi deschid porţile pentru Europa, iar acest aspect este asigurat pe larg în aceste acorduri.
<SPEAKER ID="115" NAME="Jacques Barrot" LANGUAGE="FR">
Doamnă preşedintă, aş vrea mai întâi să-i mulţumesc dnei Vergiat şi să îi spun că are perfectă dreptate - într-adevăr, traducerea este "passeports en cours de validité” - şi, în al doilea rând, aş vrea să spun că aceasta este o oportunitate de care dorim să profităm cât mai mult posibil.
<P>
Cred că şi dl Coelho a clarificat, după dl Busuttil, că trebuie să fim foarte stricţi în privinţa reciprocităţii şi că avem nevoie, de asemenea, de solidaritate europeană adevărată: nu putem lăsa un stat membru la mila reintroducerii vizelor. Avem nevoie de solidaritate adevărată din partea tuturor statelor membre şi a Uniunii.
<P>
Încă o dată, sunt recunoscătoare dlui Busuttil pentru că a identificat clar problema şi pentru că ne-a oferit astfel sprijinul Parlamentului.
<SPEAKER ID="116" NAME="Simon Busuttil" LANGUAGE="MT">
Aş vrea, doar, să mulţumesc tuturor celor care au avut intervenţii. Este vorba despre colegii mei, precum şi despre vicepreşedintele Comisiei Europene, Jacques Barrot. Dacă ar fi să rezum mesajul politic al acestei instituţii într-o singură expresie, aceea ar fi clar principiul reciprocităţii. Acesta este important pentru noi. Are o însemnătate deosebită în acordul pe care îl avem în faţa noastră, aşa cum acordurile cu alte ţări terţe sunt esenţiale. Vicepreşedintele Comisiei ştie că există mai multe ţări terţe care încă nu onorează principiul reciprocităţii faţă de toate statele membre ale Uniunii Europene. Statele Unite se numără printre acestea, deoarece recent au inclus o serie de ţări în programul de exonerare de obligaţia deţinerii vizei, însă au lăsat altele pe dinafară. Brazilia, cu care au avut loc negocieri de curând, este un alt asemenea caz. Doresc ca, ori de câte ori se va încheia un acord, să se insiste pe principiul reciprocităţii şi cred că acesta este genul de acorduri care vor servi drept temelie pentru ca acest lucru să se întâmple pretutindeni.
<SPEAKER ID="117" NAME="Preşedinta">
Dezbaterea comună a fost închisă.
<P>
Votul va avea loc mâine.

<CHAPTER ID="006-31">
31. Echipamentele tehnice de aplicare a pesticidelor (
<P>
Înainte de votarea amendamentului 39:
<SPEAKER ID="125" NAME="Leopold Józef Rutowicz" LANGUAGE="PL">
În iulie 2006, Comisia a prezentat o strategie privind obiectivul de reducere a riscului general şi a impactului nefavorabil al pesticidelor asupra sănătăţii umane şi mediului. Ultimul element al acestei strategii este propunerea pentru o directivă privind echipamentele de aplicare a pesticidelor, de modificare a Directivei 2006/42/CE privind echipamentele tehnice. Directiva stabileşte cerinţele pe care trebuie să le respecte echipamentele pentru aplicare în vederea limitării efectelor nefavorabile ale pesticidelor asupra mediului, operatorului şi asupra împrejurimilor. Stabilirea acestor cerinţe va reduce diferenţele dintre reglementările şi procedurile urmate în unele ţări ale Comunităţii cu privire la aplicarea pesticidelor, va asigura un nivel uniform de protecţie a mediului în Comunitate şi va facilita libera circulaţie a acestor echipamente pe piaţa UE, lucru semnificativ în special pentru întreprinderile mici şi mijlocii, care sunt deseori producătorii acestui tip de echipament.
<P>
Proiectul de propunere şi amendamentele sugerate au făcut obiectul discuţiilor în ateliere de lucru, în cadrul reuniunilor cu reprezentanţi ai Consiliului, ai Comisiei, cu raportorii alternativi şi cu părţile interesate, precum şi în timpul discuţiilor tripartite. În privinţa diferenţelor tehnice mari între diferitele tipuri de echipamente - de la cele simple, operate manual, la cele operate de personal calificat - unele amendamente nu au fost adoptate şi s-a decis că ele vor fi incluse în standardele elaborate de Comitetul European de Standardizare la solicitarea Comisiei. Datorită acestui lucru s-a ajuns la consens, amendamentul 39 a fost adoptat, iar această poziţie a fost confirmată de Consiliu.
<P>
Aş dori să mulţumesc în special raportorilor alternativi, reprezentanţilor Comisiei şi Consiliului, administraţiei Comisiei pentru piaţa internă şi protecţia consumatorilor şi părţilor interesate, pentru ajutorul şi cooperarea lor. Propun adoptarea directivei, care va contribui la creşterea protecţiei mediului, a operatorilor şi a împrejurimilor în cazul aplicării pesticidelor.
<SPEAKER ID="126" NAME="Charlie McCreevy">
membru al Comisiei. - Dle preşedinte, Comisia ar dori să mulţumească raportorului, dl Rutowicz, pentru activitatea şi eforturile dumnealui în procesul de elaborare a acestei propuneri.
<P>
Comisia consideră binevenit amendamentul 39, de compromis, şi aşteaptă cu nerăbdare adoptarea rapidă a propunerii în acest sens.
<P>
Comisia ar dori să facă următoarea declaraţie: "În sprijinul cerinţelor esenţiale incluse la secţiunea 2.4 din anexa I, Comisia împuterniceşte Comitetul European de Standardizare (CEN) să stabilească standarde armonizate pentru fiecare categorie de echipamente tehnice de aplicare a pesticidelor, pe baza celor mai bune tehnici de prevenire a expunerii, în mod neintenţionat, a mediului înconjurător la pesticide. În special, împuternicirea va necesita ca standardele să prevadă criterii şi specificaţii tehnice pentru instalarea de protecţii laterale, pulverizatoare-tunel şi echipamente cu aer pentru pulverizare, pentru prevenirea contaminării sursei de apă în timpul umplerii şi golirii şi specificaţii precise în instrucţiunile producătorului pentru a evita deriva pesticidelor pulverizate, ţinând seama de toţi parametrii relevanţi, precum duzele, presiunea, înălţimea rampei, viteza vântului, temperatura şi umiditatea aerului şi viteza echipamentului.

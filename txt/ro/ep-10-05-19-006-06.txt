<CHAPTER ID="006-06">
6. Descărcarea de gestiune 2008: Consiliul (
<P>
După votare:
<SPEAKER ID="118" NAME="Ryszard Czarnecki" LANGUAGE="PL">
Se poate spune că suntem într-o situaţie mult mai bună decât anul trecut, deoarece atunci nu am acordat descărcarea de gestiune decât în noiembrie. De această dată, am avut oportunitatea să facem acest lucru cu şase luni mai devreme, deşi ar trebui precizat foarte clar că Parlamentul trebuie, în cele din urmă, să convingă Consiliul în primul rând să trimită documentele mai devreme şi, în al doilea rând, să trimită toată documentaţia care acoperă într-adevăr perioada de raportare în cauză. Ne-au fost prezentate, de exemplu, documente din anul trecut.
<P>
Cred că această situaţie - una de criză în relaţiile dintre Parlament şi Consiliu - indică necesitatea ca Parlamentul European să exercite o presiune mai mare asupra Consiliului privind o transparenţă mai mare a cheltuielilor bugetare. Ţinând cont în particular de Tratatul de la Lisabona, care sporeşte rolul Parlamentului European, această premisă este pur şi simplu indispensabilă.

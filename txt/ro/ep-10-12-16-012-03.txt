<CHAPTER ID="012-03">
3. Refugiații din Eritreea ținuți ostatici în Sinai (
<SPEAKER ID="332" NAME="Carlo Casini" AFFILIATION="PPE">
(IT) Domnule președinte, amendamentul își propune să facă hotărârea noastră privind măsurile din Egipt mai incisivă. Nu este vorba doar despre a recunoaște că Egiptul măcar a făcut ceva; trebuie să-i cerem să intervină rapid și imediat pentru a elibera acești ostatici, somând această țară să nu mai folosească niciodată forța letală pentru a alunga oamenii care trec frontiera în Sinai. Înaltului Comisariat al Națiunilor Unite pentru Refugiați i se cere să ia imediat legătura cu oamenii ținuți ostatici în prezent.
<P>
"îndeamnă autoritățile egiptene să ia toate măsurile necesare pentru a asigura eliberarea ostaticilor eritreeni, să evite utilizarea forței letale împotriva migranților ilegali care traversează frontierele egiptene, să le protejeze demnitatea și integritatea fizică și psihologică, să garanteze faptul că migranții reținuți au posibilitatea de a contacta ICNUR și să îi permită ICNUR să viziteze toți solicitanții de azil și toți refugiații aflați în custodia statului”.
<SPEAKER ID="334" NAME="David-Maria Sassoli" LANGUAGE="IT">
Domnule președinte, doamnelor și domnilor, aș dori să adaug un punct la această rezoluție, despre care credem că este important și că nu va afecta structura într-o măsură prea mare. Este vorba despre punctul 9 din rezoluția comună.
<P>
Îl voi citi: "invită statele membre să soluționeze această situație umanitară urgentă prin stabilirea voluntară în UE a tuturor solicitanților de azil afectați de această criză; solicită Comisiei Europene să coordoneze această operațiune și să utilizeze fondurile disponibile din Fondul european pentru refugiați”.
<SPEAKER ID="335" NAME="Carlo Casini" AFFILIATION="PPE">
(IT) Domnule președinte, aș dori să rog colegul care propune amendamentul să clarifice un aspect.
<P>
Conform textului citit, intervenția solicitată vizează toate persoanele care solicită dreptul la azil. Aș spune mai degrabă "care au dreptul la azil” deoarece "care solicită” este prea periculos, existând riscul ca orice persoană să poată solicita dreptul la azil.
<P>
Vice-versa, prin coordonarea acestui amendament cu intervenția Înaltului Comisariat al Națiunilor Unite pentru Refugiați, acesta din urmă se va ocupa de evaluarea solicitărilor.
<P>
În orice caz, aș dori să-i cer colegului care propune amendamentul să îl modifice cu cuvintele "cei care au dreptul la azil”.
<SPEAKER ID="336" NAME="Președintele">
Sunt conștient de faptul că zece procente sunt, de regulă, suficiente. Totuși, acestea nu ar fi fost de ajuns în cazul de față. Oricum, am întrebat înainte și ați avut suficient timp la dispoziție. Vom vota acum cu privire la acest amendament.
<P>
(Amendamentul oral a fost acceptat)

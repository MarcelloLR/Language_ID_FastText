<CHAPTER ID="011">
Ordinea lucrărilor
<SPEAKER ID="016" NAME="Preşedintele">
A fost distribuită versiunea finală a proiectului de ordine de zi întocmit de Conferinţa preşedinţilor în cadrul reuniunii sale de joi, 14 octombrie 2010, în conformitate cu articolele 130 şi 131 din Regulamentul de procedură. Au fost propuse următoarele amendamente:
<P>
Luni
<P>
Fără modificări.
<P>
Marţi
<P>
Fără modificări.
<P>
Miercuri:
<P>
Am primit solicitarea Grupului Verzilor/Alianţa Liberă Europeană de a amâna votul referitor la calendarul pentru 2012 al perioadelor de sesiune pentru una din următoarele perioade de sesiune ale Parlamentului. Dumnealor doresc ca votul să aibă loc, însă la o dată ulterioară. Această propunere va fi prezentată de un reprezentant al Grupului Verzilor. Este cineva pregătit să ia cuvântul?
<SPEAKER ID="017" NAME="Daniel Cohn-Bendit" LANGUAGE="FR">
Dle Preşedinte, vă rog să mă scuzaţi; Am primit un raport cu privire la situaţia din Belgia şi nu am înţeles complet.
<P>
Dacă înţeleg bine, este vorba despre votul cu privire la calendarul 2012. Dle Preşedinte, în cadrul grupului nostru, ca şi în cadrul altora, au loc discuţii cu privire la acest calendar pentru, repet, 2012.
<P>
Având în vedere că nu este un text legislativ, nu există nicio dezbatere şi nici amendamente. Pur şi simplu votăm calendarul. Solicităm amânarea acestui vot cu o perioadă de sesiune şi, prin urmare, ca acesta să aibă loc luna viitoare la Strasbourg, astfel încât să putem contacta celelalte grupuri şi să vedem dacă nu putem încerca să facem primii paşi în direcţia reformării calendarului.
<SPEAKER ID="018" NAME="Francesco Enrico Speroni" LANGUAGE="IT">
Dle Preşedinte, aceasta este prima dată când votul cu privire la calendar are loc în Parlament atât de devreme. Cu toate acestea, nu este un eveniment neobişnuit, deoarece, de fapt, calendarul reflectă ceea ce am făcut întotdeauna; nu există modificări deosebite.
<P>
Contrar celor sugerate de dl Cohn-Bendit, depunerea de amendamente este posibilă, iar - conform e-mailului - unii membri intenţionează să facă acest lucru. Nu văd niciun motiv pentru amânarea votului; având în vedere că acest calendar va intra în vigoare în 2012, vom avea în continuare posibilitatea şi şansa de a face modificări în cazul în care vor fi considerate necesare.

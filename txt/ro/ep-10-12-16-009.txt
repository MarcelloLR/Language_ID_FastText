<CHAPTER ID="009">
Urări de bun venit
<SPEAKER ID="257" NAME="Președintele">
Doamnelor și domnilor, aș dori să vă urez bun venit la ședința de după-amiază. Ședința a fost reluată și este ultima ședință înaintea vacanței de Crăciun și Anul Nou. Aș dori să profit de această ocazie pentru a saluta comitetul executiv al Comisiei Germane a Cimitirelor Militare (Volksbund Deutsche Kriegsgräberfürsorge) din Baden-Württemberg prezidate de domnul Nothelfer. Cu sediul în Baden-Württemberg, Comisia îngrijește mormintele a 90 000 de victime ale războiului și tiraniei numai în Baden-Württemberg. Vă mulțumim pentru activitatea dvs. și vă urăm bun venit în Parlamentul European.

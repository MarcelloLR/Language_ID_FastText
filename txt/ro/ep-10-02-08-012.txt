<CHAPTER ID="012">
Ordinea lucrărilor
<SPEAKER ID="018" NAME="Preşedinte">
A fost distribuită versiunea finală a proiectului de ordine de zi întocmit joi, 4 februarie 2010, de Conferinţa preşedinţilor, în conformitate cu articolul 137 din Regulamentul de procedură. Au fost propuse următoarele modificări:
<P>
Luni:
<P>
Fără modificări.
<P>
Marţi:
<P>
Grupul Partidului Popular European (Creştin-Democrat) a înaintat o cerere pentru a adăuga pe ordinea de zi declaraţiile Consiliului şi Comisiei privind situaţia monetară şi economică dificilă a ţărilor din zona euro. Acest lucru se referă la statele membre care se confruntă cu dificultăţi financiare.
<SPEAKER ID="019" NAME="Corien Wortmann-Kool">
în numele Grupului PPE. - (NL) Este important pentru acest Parlament să dezbată cele mai recente evoluţii din zona euro şi, de asemenea, măsurile adoptate de Comisia Europeană în ceea ce priveşte ţările din zona euro, care sunt în zona de pericol.
<P>
Am văzut că în ultimele săptămâni, aceste evoluţii au avut un impact foarte mare asupra cursului de schimb al monedei euro şi, de asemenea, au condus la turbulenţe pe pieţele financiare. De aceea, înainte de summitul informal de joi, am dori să vedem o declaraţie din partea Consiliului şi a Comisiei privind nu numai planurile deja propuse, ci şi, de asemenea, măsurile care ar putea fi adoptate pentru a restabili încrederea în moneda euro cât mai curând posibil.
<SPEAKER ID="020" NAME="Hannes Swoboda" LANGUAGE="DE">
Dle Preşedinte, aş dori în mod categoric să sprijin această propunere. Este important să discutăm această problemă şi să abordăm problemele fundamentale fără a intra în polemici de partid privind învinovăţirea persoanelor responsabile pentru criză.
<P>
Am două solicitări. În primul rând, dacă colegii mei din Grupul Partidului Popular European (Creştin-Democrat) sunt de acord, ar trebui să includem impactul social în titlu, pentru a clarifica faptul că ceea ce este în joc aici este impactul social al crizei în aceste ţări.
<P>
În al doilea rând, dorim, de asemenea, să discutăm cu Comisia, dar dorim să discutăm acest lucru cu membrii Comisiei, care vor fi responsabili pentru această problemă în viitor. Întrucât noua Comisie nu şi-a început încă activitatea, ar trebui să solicităm Preşedintelui Comisiei să participe la o astfel de discuţie sau să trimită pe cineva care va deţine un post în noua Comisie, precum dl Almunia sau dl Rehn. În cadrul acestei dezbateri importante şi dificile, ar fi potrivit să avem un interlocutor care ulterior va descărca aceeaşi responsabilitate în cadrul Comisiei.
<SPEAKER ID="021" NAME="Preşedinte">
Dacă suntem de acord cu această cerere şi o includem ca un punct de pe ordinea de zi, reprezentanţii Comisiei vor fi prezenţi. Voi discuta cu Dl Barroso cu privire la acest lucru. Doreşte cineva să se opună solicitării? Nu observ pe nimeni. Vom proceda acum la exprimarea votului. Cine se declară în favoarea solicitării?
<SPEAKER ID="022" NAME="Corien Wortmann-Kool" LANGUAGE="NL">
Aş dori să aprob în mod categoric propunerea dlui Swoboda. Este vorba despre toate consecinţele, desigur, inclusiv cele sociale.
<SPEAKER ID="024" NAME="Ioannis Kasoulides">
în numele Grupului PPE. - Dle Preşedinte, într-adevăr, acestea sunt trei rezoluţii adoptate de Comisia pentru afaceri externe care examinează raportul de progrese al Comisiei privind extinderea.
<P>
Prin urmare, acestea pot fi examinate împreună, analizate împreună şi dezbătute împreună.
<SPEAKER ID="026" NAME="Marta Andreasen">
în numele Grupului EFD. - Dle Preşedinte, ştiu ca aţi avut o agenda supraîncărcată la reuniunea Conferinţei preşedinţilor de săptămâna trecută şi nu a existat prea mult timp pentru a dezbate adăugarea acestui element pe ordinea de zi, dar în plenul din ianuarie - aşa cum aţi văzut cu toţii - membri ai diferitelor grupuri politice şi-au exprimat îngrijorările cu privire la problemele ridicate privind abuzurile legate de proprietatea străinilor din Spania. Seara de miercuri oferă o oportunitate pentru Comisie de a oferi un răspuns.
<P>
Prin urmare, îi invit pe colegii noştri să susţină această propunere. În numele Grupului ELD, aş dori să vă invit să susţineţi un vot prin apel nominal. În cazul în care majoritatea este în favoarea acestei propuneri, aş dori să propun un al doilea vot nominal pentru a finaliza dezbaterea cu o rezoluţie.
<SPEAKER ID="027" NAME="Gerard Batten" AFFILIATION="EFD">
Dle Preşedinte, aş dori să vorbesc în favoarea propunerii dnei Andreasen deoarece mulţi dintre alegătorii noştri ne-au scris cu privire la această problemă şi consider că acesta este un lucru pe care Parlamentul ar trebui să îl dezbată.
<SPEAKER ID="028" NAME="Guy Verhofstadt" LANGUAGE="FR">
Dle Preşedinte, aş remarca doar că un grup anti-european se foloseşte de Parlamentul European pentru a ridica această problemă. Aceasta este o evoluţie bine-venită, dar în acelaşi timp, mă declar împotrivă, dle Preşedinte.
<P>
(Aplauze)
<SPEAKER ID="030" NAME="Gerard Batten" AFFILIATION="EFD">
Dle Preşedinte, permiteţi-mi să fac o mică solicitare de respectare a Regulamentului de procedură. Colegul meu din partea aceea (dl Guy Verhofstadt) ne-a numit "anti-europeni”. Acest lucru nu este adevărat; suntem împotriva Uniunii Europene.
<SPEAKER ID="031" NAME="Preşedinte">
Aceasta nu a fost o solicitare de respectare a Regulamentului de procedură. Vă rugăm să nu faceţi comentarii privind fondul unei probleme atunci când stabilim ordinea de zi şi când nu există timp pentru astfel de lucruri.
<P>
Joi:
<P>
Grupul Confederal al Stângii Unite Europene - Stânga Verde Nordică a prezentat o propunere referitoare la dezbaterea privind cazurile de încălcare a drepturilor omului, a democraţiei şi a statului de drept. Grupul propune înlocuirea dezbaterii privind Madagascarul cu o dezbatere asupra pedepsei cu moartea, în special în cazul Mumia Abu-Jamalw.
<SPEAKER ID="032" NAME="Sabine Lösing" LANGUAGE="DE">
Dle Preşedinte, considerăm că problema legată de Madagascar nu este importantă astăzi. Prin urmare, dorim să solicităm ca acest interval de timp să fie utilizat pentru a discuta cazul dlui Mumia Abu-Jamal, ziarist afro-american care a fost găsit vinovat de uciderea unui poliţist în 1982, în urma unui proces bazat pe dovezi circumstanţiale.
<P>
Mumia Abu-Jamal a fost condamnat la moarte şi a aşteptat confirmarea timp de 30 de ani. Până în prezent, nu s-a găsit nicio explicaţie satisfăcătoare pentru evenimentele care înconjoară această crimă, iar probele nu a fost niciodată investigate în mod corespunzător. În orice caz, condamnarea la moarte este una dintre cele mai clare încălcări a drepturilor omului pe care le ştim. Deşi, în acest studiu, pedeapsa cu moartea ar fi putut fi schimbată în închisoare pe viaţă, organele de urmărire penală au respins această posibilitate la sfârşitul lunii ianuarie. Viaţa dlui Abu-Jamal este în pericol acum mai mult ca niciodată. Am dori ca această problemă să fie dezbătută în plen, astfel încât să putem decide ce măsuri să adoptăm pentru a asigura că pedeapsa cu moartea este suspendată şi că Mumia Abu-Jamal are ocazia să îşi dovedească nevinovăţia în cadrul unui proces echitabil.
<SPEAKER ID="033" NAME="Véronique De Keyser" LANGUAGE="FR">
Dle Preşedinte, nu neg că situaţia lui Mumia Abu-Jamal este critică şi că acest caz merită cu siguranţă să fie ascultat. Totuşi, situaţia din Madagascar este un haos absolut. Întreaga ţară suferă de pe urma unui regim de tranziţie care a fost instaurat ilegal şi care conduce ţara în anarhie.
<P>
Este foarte dificil să vă spun că unul este mai bun decât celălalt. Cred că putem salva Madagascarul. Dle Preşedinte, puteţi face din nou apel la Statele Unite pentru a cere suspendarea pedepsei cu moartea. Acest lucru nu va avea loc prima dată şi, din păcate, mă tem că nu va fi ultima. În orice caz, în numele grupului meu, refuz să retrag rezoluţia pe care am pregătit-o privind problema Madagascarului, unde există, de asemenea, un real pericol pentru o populaţie întreagă.
<SPEAKER ID="034" NAME="Preşedinte">
În conformitate cu propunerea dumneavoastră, voi analiza cu atenţie problema şi voi face o declaraţie în acest sens.
<P>
(Parlamentul a respins cererea)
<P>
(Ordinea lucrărilor a fost adoptată)

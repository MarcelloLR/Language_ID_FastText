<CHAPTER ID="004">
Comunicările Președintelui
<SPEAKER ID="009" NAME="Președintele">
Doamnelor și domnilor, la 4 iunie am comemorat cea de a 22-a aniversare a două evenimente importante. În această zi în anul 1989, autoritățile din Republica Populară s-au ocupat de protestatarii din Piața Tienanmen într-o manieră care a făcut ca protestele să se sfârșească cu o baie de sânge. Ne amintim cu toții acest lucru.
<P>
Tot în aceeași zi, în urmă cu 22 de ani, au avut loc primele alegeri parlamentare parțial libere din Europa Centrală și de Est, în Polonia, unde candidații opoziției democratice au câștigat, ocupând aproape toate locurile care erau deschise votului liber. Dintre aceste voturi deschise votului liber, reprezentanții opoziției democratice au câștigat toate locurile cu excepția unuia din Senat. Au câștigat toate locurile rămase în Sejm, precum și în Senat.
<P>
Aceste două aniversări ne amintesc cât de multe lucruri s-au schimbat în Europa și cum am reușit noi, europenii, să impunem schimbări în Europa Centrală și de Est cu pierderi minime, care au culminat cu reunificarea Europei Occidentale și de Est.
<P>
° ° ° °
<P>
Doamnelor și domnilor, vă voi comunica acum niște informații foarte importante. În timpul sesiunii suplimentare care tocmai s-a deschis, va avea loc un exercițiu de evacuare în caz de incendiu, fără niciun avertisment prealabil. Un exercițiu asemănător va avea loc în cadrul mini-sesiunii din iunie de la Bruxelles. Detaliile v-au fost comunicate prin e-mail. Ați primit cu toții un e-mail în care se explică ceea ce ar trebui să faceți când se dă alarma. Nu știm la ce oră va suna alarma, însă ar trebui să ne familiarizăm cu instrucțiunile și să acționăm în conformitate cu acestea când va suna alarma. Peste câteva minute vă voi trimite tuturor un alt mesaj de reamintire prin e-mail și instrucțiuni detaliate referitoare la ceea ce ar trebui să faceți când va suna alarma și în ce constă exercițiul. Veți găsi toate aceste informații în e-mail.
<P>
° ° ° °
<P>
Aș dori, de asemenea, să vă anunț că dna Koch-Mehrin mi-a comunicat că demisionează din funcția de vicepreședinte al Parlamentului European începând cu 11 mai 2011. În conformitate cu articolul 18 din Regulamentul de procedură, declar acest post vacant.

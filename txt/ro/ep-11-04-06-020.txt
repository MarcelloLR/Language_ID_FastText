<CHAPTER ID="020">
Revizuirea politicii europene de vecinătate - dimensiunea estică - Revizuirea politicii europene de vecinătate - dimensiunea sudică
<SPEAKER ID="677" NAME="Președintă">
Următorul punct este dezbaterea comună privind declarațiile Comisiei referitoare la:
<P>
Revizuirea politicii europene de vecinătate - dimensiunea estică
<P>
Revizuirea politicii europene de vecinătate - dimensiunea sudică.
<SPEAKER ID="678" NAME="Štefan Füle">
membru al Comisiei. - Dnă președintă, sunt bucuros că am ocazia să am acest schimb de opinii cu Parlamentul referitor la politica europeană de vecinătate.
<P>
În contextul actualelor evenimente din țările sud-mediteraneene, redezvoltarea acestei politici este cu atât mai importantă. De fapt, în ultimele nouă luni Comisia a efectuat o revizuire a politicii. Doresc să profit de aceasta ocazie și să le mulțumesc deputaților pentru contribuțiile lor la consultarea, care a primit răspunsuri de la țările partenere, statele membre ale UE, academicieni și de la grupuri din societatea civilă.
<P>
Am citit atât raportul lui Mário David referitor la sud, cât și pe cel al lui Marek Siwiec referitor la est, și mi se par ambele importante și utile. Sunt încântat că gândim în aceeași direcție.
<P>
Cred că ați observat că rezultatele discuțiilor noastre precedente referitoare la politica de vecinătate se reflectă deja în comunicarea privind un parteneriat pentru democrație și prosperitate împărtășită din 8 martie. Acum ne pregătim pentru comunicarea mai extinsă privind rezultatele revizuirii, care urmează să fie publicată în luna mai. Un rezultat-cheie al revizuirii este noul accent pus pe diferențierea politicii de vecinătate conform necesităților și dorințelor fiecărei țări partenere. În timp ce politica va continua să ofere angajament tuturor partenerilor, fiecare vecin este diferit și are aspirații diferite. Unele țări partenere doresc să progreseze când mai mult posibil spre Uniunea Europeană - într-adevăr până la aderare - însă altele preferă să profite la maximum de beneficiile politicii de vecinătate. Astfel încât aceasta va oferi mai mult pentru mai mulți, într-un mod specific și diferențiat, alături de o conducere politică mai puternică a relației noastre cu partenerii.
<P>
Cu toate acestea, întrucât atât dl David, cât și dl Siwies recomandă în rapoartele lor, valorile noastre comune ale democrației, statul de drept și respectarea drepturilor omului se vor afla în centrul politicii de vecinătate revizuite pentru toate țările partenere. Acestea ar trebui să fie conturate în angajamente comune mai puternice față de elementele indispensabile ale democratizării. Mă gândesc în special la alegeri libere și corecte, la libertatea de exprimare și libertatea de asociere, la independența juridică, la lupta împotriva corupției și la reforma din sectorul securității.
<P>
Politica de vecinătate revizuită va recunoaște și va ține seama de asemenea, așa cum este subliniat în ambele rapoarte, de importanța societății civile. Organizațiile neguvernamentale dețin expertiza și experiența necesară pentru a furniza de jos în sus reforme democrate și orientate spre piață, bazate pe valori comune. O societate civilă de succes își implică cetățenii și ajută la responsabilizarea guvernelor, astfel încât Uniunea Europeană își va completa relațiile cu guvernele care au angajamente mai strânse cu societatea civilă. Acest lucru este de asemenea important la nivel regional și subregional unde Forumul societății civile pentru Parteneriatului estic, de exemplu, a înregistrat progrese importante.
<P>
Comunicarea următoare va oferi mai multe detalii despre abordarea celor două subregiuni ale vecinătății noastre. Va explica cum vedem continuarea dezvoltării Parteneriatul estic în urma summitului desfășurat sub Președinția poloneză. În sud, Uniunea pentru Mediterană are potențialul să facă o diferență adevărată, însă, sincer, până acum nu a făcut acest lucru și trebuie revitalizată. Promisiunea sa constă în dezvoltarea unor proiecte economice concentrate asupra ocuparea forței de muncă, inovare și creștere economică. Uniunea pentru secretariatul Mediteranei este cea mai potrivită să acționeze ca un catalizator și să apropie statele, instituțiile internaționale și financiare și societățile private pentru a lucra la astfel de proiecte economice.
<P>
Aș dori să menționez pe scurt alte trei elemente scoase la lumină de către revizuire, care vor fi importante pentru Politica de vecinătate revizuită: mai întâi, rolul integrării comerciale și economice pentru a contribui la îmbunătățirea stabilității și prosperității în țările partenere. Modalitatea cea mai importantă pentru a realiza acest lucru este zona de liber schimb cuprinzătoare și complexă. O zonă de liber schimb cuprinzătoare și complexă de succes are o putere transformatoare. Reformele regulamentare realizate de o țară parteneră sunt încurajate prin comerț.
<P>
Următorul element este necesitatea mobilității îmbunătățite dintre țările partenere și Uniunea Europeană, deoarece nu există o modalitate mai bună de a promova valorile europene decât prin împărtășirea experienței de la persoană la persoană. Politica de vecinătate se va strădui să aducă îmbunătățiri mobilității fără a pierde din vedere securitatea.
<P>
În sfârșit, dorința exprimată de multe țări partenere în legătură cu consultarea pentru a exista un angajament politic sporit cu Uniunea Europeană. Un dialog politic mai strâns și mai substanțial în toate domeniile relației noastre ne va ajuta să rezolvăm chestiunile dificile în spiritul încrederii reciproce.
<P>
Vă mulțumesc foarte mult pentru atenție. Aștept cu interes următoarea dezbatere și voi accepta punctele dvs. de vedere.
<SPEAKER ID="679" NAME="Mário David" LANGUAGE="PT">
Dnă președintă, dle comisar, doamnelor și domnilor, vremurile istorice pe care le trăim solicită măsuri ferme și hotărâte. Ca mulți dintre dvs., am urmărit evenimentele în desfășurare în regiunea Mediteranei cu un amestec de speranță, îngrijorare și așteptări. Sunt, totuși, încântat de poziția proactivă pe care o pregătește Parlamentul pentru adoptare referitoare la revizuirea Politicii europene de vecinătate (PEV) - dimensiunea sudică, care sper că va duce la o prezență mai mare a UE în această zonă, nu doar în calitate de client, ci și ca partener angajat. Necesitatea absolută de susținere a valorilor noastre fundamentale în relațiile noastre cu țările vecine trebuie subliniată de la început. Nu mai putem să acceptăm tacit apărarea democrației, a drepturilor omului și, mai ales, a justiției sociale. Nu mai putem să continuăm să ne concentrăm asupra stabilității pe termen scurt în detrimentul celor mai importante interese ale cetățenilor noștri, apărându-le în mod constant, și al libertății lor individuale și colective, cu un accent deosebit pe drepturile femeii.
<P>
Pe viitor, Uniunea trebuie să favorizeze o abordare de jos în sus a politicii sale de vecinătate. Este vital ca acest lucru să se întâmple. Doar o implicare mai mare a comunităților locale și a societății civile va asigura eficiența maximă a punerii în aplicare a acesteia. Cu toate acestea, pot doar să-mi exprim frustrarea: Regret faptul că Parlamentul și Comisia nu au dorit să profite de această oportunitate la maximum pentru a face diferențierea o dată pentru totdeauna între PEV la est - cu țări care ar putea deveni pe viitor parteneri potențiali în Uniune - și PEV la sud.
<P>
De asemenea provoc Comisia să demonstreze în procesul de revizuire din 20 aprilie ambiția pe care o impune situația actuală, și anume o politică de vecinătate pe măsură adaptată fiecărui stat, valori de referință clare și o evaluare atentă care ar putea duce la o viitoare zonă economică mediteraneeană, cuprinzând noi democrații din sud.
<P>
În încheiere, dle comisar, avem încredere că buna atmosferă și cooperare care a caracterizat activitatea referitoare la acest subiect va avea drept rezultat faptul că Parlamentul va fi permanent implicat în planificarea și evaluarea acestei politici.
<SPEAKER ID="680" NAME="Marek Siwiec" LANGUAGE="PL">
Dnă președintă, dle comisar, astăzi am ajuns în finala sau mai degrabă în semifinala activității în legătură cu revizuirea politicii estice a Uniunii Europene. Am putea spune că politica de vecinătate a fost cândva elaborată ca un fel de "premiu de consolare” pentru țările care aveau să nu adere la Uniunea Europeană. Cum se prezintă situația astăzi? Cum sunt țările care sunt incluse în politică?
<P>
Se poate spune că politica este o listă de succese - diferite feluri de succes - deoarece nu este posibil să se spună într-un cuvânt ce a realizat Moldova în acești ani în comparație cu Ucraina și, de exemplu, cu situația tragică din Belarus. Totuși, se poate spune că în aceste țări au apărut mai multe valori europene, legile făcute sunt mai bune și mai multe, este clar vizibilă o preocupare mai mare pentru oameni, iar economiile lucrează mult mai eficient - iar noi ne-am jucat rolul în această chestiune. Acesta este efectul politicii estice, care astăzi se numește Parteneriatul Estic.
<P>
Dacă vorbim astăzi despre faptul că dorim să facem o revizuire a acestei politici, atunci este crucial să spunem că dorim să vedem că aceste țări se vor îndrepta, într-o varietate de moduri și la viteze diferite, spre valorile noastre - spre ceea ce le oferă Uniunea Europeană. Dacă politica este ca la carte, atunci aceste țări trebuie să dea dovadă de inițiativă și trebuie să răspundem bine la inițiativele respective. Dorim să facem din politica de vecinătate, într-o măsură mai mare, iar acest fapt este trecut în raport, ceva pentru cetățeni, elită, jurnaliști și tineri. Dorim ca aceștia să vadă cum este viața noastră și că merită să își organizeze viața așa cum o facem noi. Dorim să facilităm pe termen lung călătoriile spre Uniunea Europeană - dorim să facilităm sistemul de acordare a vizelor.
<P>
Atunci să spunem de asemenea, așa cum o facem direct în raport: da, această politică are nevoie de bani. Cu toate acestea, banii pe care îi alocă Uniunea Europeană acesteia ar trebui cheltuiți mai bine, ar trebui să ajungă la cei cărora le sunt destinați și uneori ar trebui să ocolească statele și pe oricare administrație de stat care este în stare să risipească acei bani. În final, să adăugăm câteva cuvinte despre conflict. Deoarece în acest parlament există un conflict cu privire la faptul că nu suntem în stare sau nu dorim să spunem clar care este formularea...
<P>
(Președinta l-a întrerupt pe vorbitor)
<SPEAKER ID="681" NAME="Ivo Vajgl" LANGUAGE="SL">
Dnă președintă, întotdeauna cu zâmbetul pe față, dle comisar, de la începutul acestei legislaturi parlamentare, dacă nu mai devreme, am avut o dezbatere foarte intensă și animată referitoare la urgența reformării dimensiunilor estică și sudică ale politicii europene de vecinătate. Necesitatea unei astfel de reforme, care ar trebui să ducă la integrarea mai eficientă a acestor interese în aceste regiuni, a devenit de fapt acută și de actualitate; a devenit o necesitate ca urmare a schimbărilor și proceselor dramatice care s-au desfășurat în regiune.
<P>
Rezoluția, care a fost pregătită de colegul meu Mário David, care este un raportor excelent, și care a fost completată în decursul evenimentelor de un număr vast de raportori alternativi și de deputați, este astăzi un document complet. Evidențiază responsabilitatea noastră pentru a dezvolta relații cu țările din regiune pe baza valorilor moderne, a libertăților democratice și a drepturilor omului.
<P>
În această privință nu este o coincidență faptul că în mod deosebit noi, Grupul Alianței Liberalilor și Democraților pentru Europa, am subliniat, mai mult ca niciodată, tratamentul egal al femeilor, recunoașterea diversității și a protecției tuturor minorităților. Toate acestea ar trebui să devină pe viitor parte integrantă a politicii pe care o promovează Uniunea Europeană în vecinătatea sa, inclusiv prin serviciul său diplomatic. Trebuie să fim mai eficienți când îi susținem pe cei care se luptă pentru aceleași cauze în diferite țări: pentru libertate, pentru dreptul de a participa la luarea de decizii și pentru o exploatare corectă a resurselor naturale.
<P>
Rezoluția atrage atenția asupra necesității urgente de mai multe instrumente financiare operaționale cu care putem susține dezvoltarea economică, modernizarea infrastructurii și a investițiilor în domenii în care sunt eficiente [...], în care efectele pot fi oarecum mai puțin vizibile, dar care vor fi simțite pe termen lung, de exemplu în educație, integrarea instituțiilor academice și de cercetare și introducerea unor tehnologii noi.
<P>
În sfârșit, nu este nicio coincidență faptul că rezoluția atrage atenția asupra urgenței reanimării Uniunii pentru Mediterană cu privire la dezvoltare, un dialog și o soluționare a problemelor importante din regiune. Doamnelor și domnilor, a venit momentul să deschidem cutia problemelor importante și a conflictelor înghețate, astfel încât valul de democratizare să poată îndepărta orice obstacole politice restante de pe drumul spre pace, reconciliere și spre un nou cadru de dezvoltare în regiune.
<P>
[Vorbitorul a fost de acord să accepte o întrebare în cadrul procedurii "cartonașului albastru” în conformitate cu articolul 149 alineatul (8) din Regulamentul de procedură]
<SPEAKER ID="682" NAME="William" AFFILIATION="The Earl of) Dartmouth  (EFD">
Dnă președintă, mă întreb dacă dl Vajgl a luat în calcul costurile pentru contribuabilul european ale acestor inițiative extrateritoriale propuse în raport și pe care le susține?
<SPEAKER ID="683" NAME="Ivo Vajgl" AFFILIATION="ALDE">
(SL) Dle Dartmouth, dacă vă referiți la inițiativă ca întreg, așa cum este descrisă în raport, cred că investițiile noastre vor fi cu siguranță foarte, foarte avantajoase când sunt comparate cu dauna care ar putea apărea dacă nu ne implicăm mai mult în această zonă. Acest lucru este în mod deosebit valabil pentru Uniunea pentru Mediterana, unde este evident că avem nevoie de instrumente mai elaborate pentru a dezvolta un fel de politică eficientă din partea Uniunii Europene.
<SPEAKER ID="684" NAME="Werner Schulz" LANGUAGE="DE">
Dnă președintă, Parteneriatul Estic este încă foarte nou. De aceea, este important să evaluăm, așa cum o facem în acest raport, dacă vecinii noștri est-europeni s-au mai apropiat de obiectivele reformei democratice. Este evident că s-au făcut progrese în regiune, însă am observat și stagnări. Pentru Belarus, dar și pentru Ucraina sistemul autocrat al Rusiei, caracterizat printr-o abordare flexibilă a politicii afacerilor externe și o abordare dură față de politica internă, și prin persecuție și represiune, este evident mult mai atrăgător și prevede mai multă orientare decât ceea ce oferă UE. Totuși, experiențele și greșelile făcute în Uniunea pentru Mediterană, unde obiectivul era realizarea unui stat al securității prin susținerea regimurilor despotice, arată că trebuie să ne bazăm pe alte forțe decât guvernele corupte.
<P>
Obiectivul nostru de a avea o societate civilă activă bazată pe libertate și pe valorile fundamentale ale UE poate fi realizat doar de jos în sus prin promovarea și susținerea auto-organizării societății civile. Forumul Societății Civile, fondat ca parte a Parteneriatului Estic, este un început bun. De asemenea, actualmente este singurul organ în care este implicată opoziția Belarusului. Din păcate, locurile din Euronest vor rămâne goale atâta timp cât în țară nu va exista un parlament ales în mod liber și corect.
<P>
Forumul Societății Civile are nevoie de susținere, așa cum am descris la punctul 20 din raport. Totuși, va rămâne o simplă declarație de intenție dacă nu o vom susține prin măsuri eficiente. De aceea vă invit de urgență să susțineți mâine amendamentul 5 care prevede susținere financiară continuă și un secretariat pentru organizație. Vă rog să susțineți mâine amendamentul 5, astfel încât să putem progresa în dezvoltarea unei societăți civile. Aceasta este cu adevărat o abordare excelentă. Eu însumi am observat la Berlin cum oamenii pot atinge obiectivele pe care le-am stabilit lucrând de la rădăcină în sus.
<SPEAKER ID="685" NAME="Charles Tannock">
în numele Grupului ECR. - Dnă președintă, țările din Orientul Mijlociu și nord-africane din vecinătatea sudică necesită în mod evident pe termen lung susținerea politică - dacă este cazul - și financiară a UE. În țări precum Egipt, Tunisia și Libia ar trebui să ne concentrăm eforturile asupra consolidării trezirilor democrate native într-o moștenire durabilă de guvernanță stabilă, seculară și luminată.
<P>
În Siria ar trebui să încurajăm mai mult opoziția democratică față de președintele al Assad, care în mod clar nu este prietenul occidentului, după cum am înțeles din eforturile sale de a dezvolta o armă nucleară împreună cu Coreea de Nord și din susținerea politică a Iranului și a terorismului.
<P>
În mod inevitabil, turbulențele în curs solicită redirecționarea atenției priorităților PEV spre sud. Cu toate acestea, acest lucru nu trebuie să aibă loc pe socoteala partenerilor din dimensiunea estică. Unele dintre acele țări s-au îmbarcat de asemenea într-un proces lung de tranziție democratică, deschidere și reformă. Ar fi pervers să le recompensăm pentru acest progres prin refuzarea resurselor și susținerii în vederea menținerii traiectoriei lor pro-occidentale, pentru simplul fapt că dimensiunea sudică are acum nevoie mai acută de atenția UE.
<P>
Referitor la Libia, susțin cu tărie zona de interzicere a zborului și necesitatea presantă de schimbare a regimului. Susțin recunoașterea Consiliului național de tranziție și dezghețarea bunurilor lui Gaddafi înghețate de UE și deblocarea fondurilor pentru forțele pro-democrație din Benghazi pentru a cumpăra alimente și, da, chiar și arme. Cred că Rezoluția Consiliului de Securitate al ONU 1970 interzice doar în mod specific vânzarea de arme către Jamahiriya și de aceea nu rebelilor din Benghazi, cu toate că legislația UE pare din păcate să transpună Rezoluția 1970 incorect, cu un embargou general asupra armelor.
<P>
(Președinta l-a întrerupt pe vorbitor)
<SPEAKER ID="686" NAME="Helmut Scholz" LANGUAGE="DE">
Dnă președintă, dle Füle, dle Siwiec, vă mulțumesc că v-ați dedicat subiectului. Opinia aproape unanimă a Parlamentului este că politica de vecinătate nu a produs rezultatele așteptate. Sunt de acord cu acest lucru. Totuși, nu sunt de acord cu analiza cauzelor. Rezultatele nu corespund așteptărilor noastre deoarece nu ne-am concentrat asupra intereselor pe care le avem în comun cu vecinii noștri. În schimb, ne-am concentrat asupra propriilor interese și asupra ideilor noastre cum ar trebui să se dezvolte țările vecine.
<P>
Este destul de evident, avem nevoie de o abordare diferită. Avem nevoie de o politică prin care cooperarea dintre ambele părți devine un principiu central și care să respecte dreptul suveran al cetățenilor din țările partenere de a-și contura viitorul fără intervenții din afară. Conținutul politicii trebuie să se concentreze asupra provocărilor noastre comune europene și să transforme politica parteneriatului într-o unealtă permanentă pentru discuțiile autentice de conlucrare și pentru identificarea soluțiilor pentru problemele comune.
<P>
Nu vom face multe progrese în politica noastră de vecinătate dacă nu ne vom schimba punctele de vedere și nu vom dezvolta noi abordări politice.
<SPEAKER ID="687" NAME="Bastiaan Belder">
în numele Grupului EFD. - (NL) Dnă președintă, ca pregătire pentru această dezbatere am recitit scrisoarea deschisă pe care Svetlana Alexeyivich, cu siguranță cea mai importantă voce intelectuală din Belarus, i-a adresat-o președintelui Aleksandr Lukașenko. Aceasta scrie, citez, "Poporului nostru îi este de asemenea teamă de o revoluție. Totuși, nimeni nu mai dorește să continue să trăiască așa. Înainte de alegeri abia începuse dialogul politic în societatea noastră, însă l-ați înăbușit imediat în mod ostentativ în fașă. Țara noastră a fost încă o dată paralizată de teamă.” Am încheiat citatul.
<P>
Alexeyivich i-a solicitat lui Lukașenko să reia dialogul cu populația. A fost aceasta poate o idee naivă? La sfârșitul zilei, scriitoarea se referea într-un interviu dat ziarului Neue Zürcher Zeitung la 31 ianuarie 2011 la Lukașenko ca la cineva care ține toată națiunea bielorusă în captivitate și ca la un dictator care suferă de complexul lui Napoleon asupra căruia doar Kremlinul ar putea exercita o influență reală.
<P>
Totuși, ideea este că nu există nicio dovadă că Lukașenko este fericit să-și pună toată încrederea în Moscova. Având în vedere acest fapt, instituțiile europene ar putea prevede o deschidere strategică, în ciuda situației actuale dificile. Îi urez comisarului Füle multă înțelepciune, perseverență și, într-adevăr, întreaga susținere a Parlamentului nostru în stabilirea și profitarea la maximum de contactul responsabil cu Belarus.
<SPEAKER ID="688" NAME="Marietta Giannakou" AFFILIATION="PPE">
(EL) Dnă președintă, îi mulțumesc comisarului pentru comentarii. Este adevărat că politica europeană de vecinătate și dimensiunea estică au reprezentat pași decisivi ai eforturilor de a aprofunda relațiile cu vecinii noștri din est.
<P>
Cu toate acestea, astăzi există o necesitate urgentă de a da noi impulsuri acestui efort. Criza care a izbucnit în țările din nordul Africii, care sunt incluse în dimensiunea sudică a politicii europene de vecinătate, monopolizează interesul internațional, însă dimensiunea estică a avut de-a face și încă mai are cu provocări similare. Evenimentele din Belarus reprezintă foarte clar un mesaj și un apel de trezire pentru Uniunea Europeană în materie de responsabilități pe care trebuie să și le asume în astfel de cazuri. Avem nevoie de un plan strategic de dezvoltare și stabilitate pe termen lung în regiune. În consecință, revizuirea politicii europene de vecinătate - dimensiunea estică - trebuie să reflecte acceptarea unei obligații politice mai mari din partea partenerilor noștri.
<P>
Trebuie să fie clar de la început că promovarea și respectarea procedurilor democrate, a statului de drept, a drepturilor fundamentale ale omului și a protecției minorităților sunt puncte importante pentru evaluarea progresului făcut de către partenerii noștri. De aceea avem nevoie în avans de priorități clare și de ținte cuantificabile. Bineînțeles, acest fel de evaluare nu ar trebui să fie orizontal; trebuie să ne diferențiem relațiile cu partenerii noștri, deoarece fiecare țară va trebui să fie evaluată separat în materie de progresul făcut, pe baza unor criterii clar definite.
<P>
Democrația și drepturile omului nu suferă nicio ambiguitate; Uniunea Europeană a fost fondată pe baza acestor principii și de aceea are obligația morală să le mențină pe viitor. În acest cadru revizuirea politicii europene de vecinătate trebuie să dea un nou impuls eforturilor de promovare a unui cadru politic concret pentru cooperarea cu partenerii noștri estici.
<SPEAKER ID="689" NAME="Hannes Swoboda" AFFILIATION="S&amp;D">
(DE) Dnă președintă, aș dori să fac o precizare foarte scurtă ca răspuns la obiecția colegului meu deputat față de costuri, în ciuda faptului că a dispărut din nou. Cei doi raportori, care au elaborat rapoarte foarte bune și cărora doresc să le mulțumesc foarte mult, indică relativ de clar care ar fi costurile dacă nu am avea politica de vecinătate. Ar fi mult mai mari în materie de costuri umane, dacă privim spre criza refugiaților din sud, dar bineînțeles și în materie de costuri economice și sociale dacă ne uităm la toate țările vecine la sud și la est.
<P>
Aș dori să spun câteva cuvinte și despre parteneriatul estic. Alți deputați vor vorbi despre parteneriatul sudic. Este adevărat că situația din Belarus este rea, însă trebuie să facem orice efort pentru a contacta organele neoficiale, pe cetățeni, tineri și studenți pentru a încuraja dinăuntru dezvoltarea autentic pozitivă și democrată.
<P>
Ca răspuns la ce a zis dl Schulz care a declarat mai devreme că Belarus și Ucraina se află în aceeași situație, aș dori să explic că diferențele dintre ele sunt foarte mari. În Ucraina ar trebui să ne uităm la probleme, dar și la ce merge bine și la schimbările pozitive.
<P>
Un scurt comentariu referitor la Caucazul de Sud, deoarece este important să ne concentrăm și asupra acestei zone. Evoluțiile din Azerbaidjan, unde bloggerii și demonstranții încep să fie închiși, sunt alarmante. Este rușinos pentru o țară ca Azerbaidjan și pentru președintele său să facă lucruri de acest gen. Suntem preocupați de un posibil nou conflict între Azerbaidjan și Armenia.
<P>
Aș dori să îi solicit dlui Füle să nu piardă din vedere această regiune și să ajute regiunea să iasă din încurcătura în care se află și din această situație de conflict.
<SPEAKER ID="690" NAME="Kristiina Ojuland" AFFILIATION="ALDE">
Dnă președintă, aș dori să atrag atenția asupra conflictului înghețat din regiunea Nagorno-Karabah, care este o parte inseparabilă a Republicii Azerbaidjan. De fiecare dată când se discută politicile de vecinătate sau alte politici ce implică regiunea Caucazului de Sud, ar trebui întotdeauna să ne gândim la integritatea teritorială a Azerbaidjanului, și de asemenea și la cea a Georgiei.
<P>
Parlamentul trebuie să respecte faptul că regiunea Nagorno-Karabah este recunoscută pe plan internațional ca făcând parte din Azerbaidjan, cu toate că este ocupată de forțele militare americane, după cum știm susținute de autoritățile de la Kremlin. Această recunoaștere ar trebui să se reflecte întotdeauna în documentele și declarațiile Parlamentului, Consiliului și ale Comisiei. Toate inițiativele UE de ascundere a acestui fapt trebuie descurajate pentru a ne îndrepta spre o rezolvare legitimă și pașnică a conflictului înghețat din regiunea Nagorno-Karabah.
<SPEAKER ID="691" NAME="Hélène Flautre" AFFILIATION="Verts/ALE">
(FR) Dnă președintă, dle comisar, mișcările populare din sudul Mediteranei au evidențiat clar slăbiciunile politicii europene de vecinătate.
<P>
După cum văd eu lucrurile, problema nu se referă atât de mult la obiectivele politicii de vecinătate, care sunt stabilite la articolele 8 și 21 din Tratatul de la Lisabona referitoare la promovarea și respectarea drepturilor omului și a democrației - care sunt de asemenea obiective sociale - ci mai degrabă la punerea defectuoasă în aplicare a acelor obiective. În consecință, trebuie să învățăm lecții pe viitor. Acest lucru are loc în actuala activitate privind revizuirea politicii. Prima problemă, care a fost ridicată de dl Schulz, este capacitatea noastră de a furniza sprijin real și eficient societății civile din toate țările vecine, indiferent de importanța lor în termeni comerciali sau strategici, de situația lor politică.
<P>
Acest fapt este extrem de util și necesar când țările vecine se află într-un stadiu de tranziție. De asemenea este fără îndoială mai ușor decât când ei lucrează sub jugul regimului autoritar, așa cum este cazul Siriei, însă aceasta este o provocare, o chestiune, pe care trebuie să învățăm să o abordăm eficient. Cred că va trebui de asemenea să învățăm să discutăm aceste chestiuni cu partenerii noștri, nu doar în forumuri dedicate drepturilor omului, cum ar fi subcomisiile, dar și la cel mai înalt nivel politic. Totuși, trebuie să asigurăm în același timp ca agendele subcomisiilor să nu fie deconectate de la situație, așa cum s-a întâmplat în trecut, și nici să nu fie introduse în alte organe, cum ar fi Consiliul JAI.
<P>
Susțin comunicarea privind un parteneriat pentru democrație și prosperitate împărtășită cu țările sud-mediteraneene, despre care cred că este un punct de sprijin esențial. Mi se pare că ar trebui să adăugăm de asemenea un obiectiv separat pentru justiția socială și pentru combaterea inegalităților. Bineînțeles, trebuie să regândim conceptul nostru privind mobilitatea în regiunea Mediteranei. Cred că parteneriatul de mobilitate este o trăsătură pozitivă, însă va trebui să învățăm și cum să promovăm beneficiile acestei mobilități pentru cetățenii care călătoresc între nordul și sudul Mediteranei, atât pentru țara gazdă, cât și pentru țara de origine. De asemenea va trebui să introducem aceste mișcări în schimbare în drepturile de bază ale celor care traversează Mediterana și se stabilesc în Europa.
<SPEAKER ID="692" NAME="Paweł Robert Kowal" AFFILIATION="ECR">
(PL) Dnă președintă, discuția actuală are loc într-un moment când adoptăm o nouă abordare a politicii de vecinătate. Am dori să ducem la un sfârșit definitiv vremurile când conceptul stabilității este folosit ca mijloc de presiune în negocieri, când conceptul stabilității este folosit pentru a obține concesii în domeniul drepturilor omului și cel al principiilor democrației. De aceea aș dori să profit de această ocazie pentru a atrage atenția asupra abordării holistice a politicii de vecinătate. Să nu ne gândim în urmă doar la ultimele câteva luni; haideți să ne amintim de asemenea de evenimentele mai recente, cum ar fi acelea care au avut loc în Belarus. Astăzi subliniem necesitatea de a confirma înțelegerea privind alocarea unei treimi din fondurile disponibile, ca parte a politicii de vecinătate la politica estică. Nu ne gândim la împărțirea bunăstării, ci la împărțirea securității. Aceasta este o chestiune de securitate fundamentală și viitorul cooperării statelor membre ale UE cu țări care poate vor fi în viitor și state membre ale Uniunii.
<SPEAKER ID="693" NAME="Marie-Christine Vergiat" AFFILIATION="GUE/NGL">
(FR) Dnă președintă, revoluțiile arabe au dus la nașterea unor mari speranțe în țările în cauză și dincolo de ele. Acestea au demonstrat că democrația și drepturile omului pot fi valori universale.
<P>
Totuși, oamenii din aceste țări rămân sceptici cu privire la Uniunea Europeană. Pot înțelege acest lucru în lumina istoriei trecute și a sprijinului acordat dictatorilor. Pot de asemenea să înțeleg acest fapt când aflu că suntem incapabili să discutăm despre asistența democratică fără a o lega imediat de o abordare economică care ignoră alegerile făcute de aceste țări - și mai rău, când observ că unele guverne, din care face parte și guvernul din țara mea, încă mai solicită ca ajutorul european să fie condiționat de acordurile de readmitere. Aceasta este o noțiune ciudată a mobilității.
<P>
Dle comisar, mă întreb dacă nu am putea da un semnal puternic cu privire la Tunisia printr-un moratoriu referitor la datoria țării până când tunisienii instaurează un guvern ales în mod democrat, ceea ce se va întâmpla în iulie. De asemenea aș dori să sugerez că ar trebui să îi ajutăm să facă un audit al datoriei și să șteargă datoria nelegitimă de care a beneficiat familia Ben Ali-Trabelsi în detrimentul poporului tunisian. Dle comisar, aș dori să primesc un răspuns detaliat la întrebarea mea.
<SPEAKER ID="694" NAME="Nikolaos Salavrakos" AFFILIATION="EFD">
(EL) Dnă președintă, consider că dl comisar Füle tratează corect chestiunea supravegherii politicii europene de vecinătate, sfera acesteia de acțiune extinzându-se la 16 state, de la partea inferioară a Africii până la partea inferioară a Rusiei.
<P>
Totuși, politica europeană de vecinătate a fost pusă la încercare ca urmare a evenimentelor recente din lumea arabă, care au subliniat nemulțumirea oamenilor față de regimurile autocrate și, în același timp, față de eșecul reformelor economice și sociale din aceste țări susținute de Uniune. Regimurile autocrate din Libia, Tunisia, Egipt și din alte țări există de ani de zile, iar noi cooperăm cu ele. Acum acționăm dintr-o dată împotriva lor. De aceea trebuie să revizuim strategia politicii europene de vecinătate prin promovarea democrației și drepturilor omului și controlarea finanțării planificate. Factorul principal care trebuie evaluat corect este că tinerii din aceste țări sunt mai educați și, în același timp, șomeri; din păcate, 7 400 000 de cetățeni europeni se află exact în aceeași poziție.
<SPEAKER ID="695" NAME="Kristian Vigenin" AFFILIATION="S&amp;D">
Dnă președintă, evenimentele din vecinătatea de sud au stârnit multe critici la adresa politicii de vecinătate a UE cum s-a putut urmări până acum. Ar trebui, bineînțeles, să avem o atitudine critică, însă ar trebui să fim și corecți.
<P>
Politica de vecinătate a contribuit mult la dezvoltarea relațiilor cu acele țări - și nu doar cu acele țări, ci și cu societățile lor, care vor fi una dintre chestiunile principale care trebuie adăugate acum la revizuirea politicii de vecinătate. Aceste dezvoltări urmează într-o măsură angajamentul Uniunii Europene față de acele țări. Astfel încât, în această privință, trebuie să revizuim această politică, și să o adaptăm, însă nu ar trebui să criticăm pur și simplu ce a fost făcut până acum. De aceea, rapoartele PE reprezintă o contribuție importantă la revizuirea PEV și sper să fie luate în considerare de Comisie.
<P>
Aș dori să avertizez împotriva încercărilor de a opune estul și sudul, nu doar în ceea ce privește reorientarea atenției, dar poate și în ceea ce privește realocarea fondurilor și resurselor. Trebuie să fim foarte atenți la acest lucru și să luăm în seamă faptul că provocarea înseamnă pe de o parte, bineînțeles, asistarea proceselor democratice din Egipt și Tunisia, și susținerea democratizării sudului, însă înseamnă și menținerea păcii de exemplu în Caucazul de sud, și contribuția la soluționarea pașnică a conflictelor înghețate și consolidarea democrațiilor.
<SPEAKER ID="696" NAME="Riikka Manner" AFFILIATION="ALDE">
(FI) Dnă președintă, este foarte important să vorbim în plus față de politica sudică de vecinătate și despre politica estică de vecinătate. Există foarte multe probleme interne administrative asociate acesteia, iar gestionarea programelor rusești cel puțin ar trebui transferată Direcției Generale Politică Regională. Motivul pentru acest lucru este că autoritățile care gestionează programele ar fi capabile să le revizuiască pentru a reflecta trăsături și situații regionale deosebite. Aceasta ar fi de asemenea o modalitate de garantare a continuității lor.
<P>
Trebuie să ne amintim că această schimbare nu ar solicita în sine niciun fel de amendamente speciale la baza legală a programelor sau a bugetului UE. În schimb ar fi mai degrabă cazul unei decizii din partea Comisiei. În prezent, în cazul acestor programe există foarte multe probleme și ar trebui să facem câteva schimbări structurale în privința lor. Acest fapt ar constitui un mesaj clar și sper că și Comisia va face ceea ce poate pentru a susține această decizie.
<SPEAKER ID="697" NAME="Jacek Olgierd Kurski" AFFILIATION="ECR">
(PL) Dnă președintă, politica europeană de vecinătate și, ca parte din aceasta, Parteneriatul estic este o zonă-cheie și o provocare pentru Uniunea Europeană. Este un cadru politic important pentru consolidarea relațiilor cu țările partenere - țări cu care ar trebui să avansăm spre integrarea politică și economică. În cazul Ucrainei acest proces ar trebui să se încheie, bineînțeles, cu perspectiva de a fi membră cu drepturi depline a Uniunii Europene, ca urmare a îndeplinirii criteriilor de la Copenhaga, iar în acest sens este esențial să existe mai mult angajament politic din partea autorităților de la Kiev.
<P>
Să nu îi uităm pe europenii din Belarus, o țară cu o civilizație asemănătoare cu a noastră, însă care este ținută închisă de regimul Lukașenko. Să facem atunci tot ce ne stă în putință pentru ca belarușii să vadă că Europa își amintește de ei și că le susține încercările de a câștiga democrația. Ne putem contura într-adevăr eforturile prin tăierea costurilor implicate în obținerea vizelor Schengen, facilitând contactele oameni pentru oameni dintre Belarus și restul Europei și susținând inițiativele civice și comunitare din Belarus. Prin facilitarea călătoriei și contactelor dintre Uniune și Belarus putem submina mult mai eficient regimul Lukașenko decât printr-o duzină de declarații sau rezoluții. În sfârșit, aș dori să subliniez că în multe țări incluse în politica de vecinătate există încă probleme serioase în domeniul respectării libertății de exprimare, în particular în mass media, libertății de asociere și de întrunire. În calitate de Parlament într-o Europă liberă, trebuie...
<P>
(Președinta l-a întrerupt pe vorbitor)
<SPEAKER ID="698" NAME="Jiří Maštálka" AFFILIATION="GUE/NGL">
(CS) Dnă președintă, sper că nu se află nimeni printre noi din țările Parteneriatului estic, deoarece ar putea crede, pe baza cifrelor noastre de aici, că Parteneriatul estic nu ne interesează. Și eu aș dori să subliniez importanța Parteneriatului estic și necesitatea unei dezbateri privind acesta.
<P>
Este important pentru că zona din estul granițelor UE le oferă întreprinderilor oportunități de neînlocuit în materie de menținere a competitivității Uniunii în deceniile următoare. De asemenea zona reprezintă un vast izvor nesecat de cultură care joacă un rol în crearea tradițiilor europene și fără de care nu este posibil să înțelegem identitatea europeană. De asemenea este necesară o dezbatere privind Parteneriatul estic, din cauza faptului că nu este complet clar că acordăm cu toții aceeași importanță acestui proiect. Toate inițiativele multilaterale legate de Parteneriatul estic - democrația, stabilitatea, integrarea economică, securitatea energetică și contactele între oameni - sunt fără îndoială utile, atât pentru UE, cât și pentru cele șase state vecine. Declarațiile unor politicieni, care vorbesc despre sinergia Mării Negre sau despre o zonă de tranziție democrată, au provocat confuzii. În acest moment Parteneriatul estic încetează să fie un instrument...
<P>
(Președinta l-a întrerupt pe vorbitor)
<SPEAKER ID="699" NAME="Jaroslav Paška" AFFILIATION="EFD">
(SK) Dnă președintă, credibilitatea Uniunii Europene ca jucător politic global depinde de asemenea de abilitatea și de voința sa de a promova dezvoltarea și reformele pentru stabilizarea țărilor vecine. Cooperarea UE cu țările Parteneriatului estic creează o oportunitate pentru aceste țări de a face progrese politice spre valorile libertății și democrației. Având în vedere dezvoltările politice variate ale diferitelor țări, UE trebuie să aplice totuși o abordare variabilă și să acorde mai mult sprijin și resurse ale UE acelor parteneri estici care sunt gata să meargă mai departe și mai repede în îndeplinirea obligațiilor lor.
<P>
Am putea face mai mult pentru a încuraja Ucraina și Moldova, în special, să facă progrese în negocieri și să încerce să ajungă la un acord referitor la o zonă de liber schimb cuprinzătoare și vastă. Din punctul meu de vedere, ar trebui să continuăm de asemenea negocierile cu Armenia, Azerbaidjan și Georgia. Belarus va trebui să găsească o formă de comunicare adecvată situației politice. Locuitorii țării nu trebuie să devină totuși prizonierii reprezentanților lor politici care au decis să-și pună în aplicare propria lor versiune de democrație.
<SPEAKER ID="700" NAME="Lambert van Nistelrooij" AFFILIATION="PPE">
(NL) Dnă președintă, astăzi punem o fundație importantă pentru dezvoltarea Instrumentului european de vecinătate și parteneriat (IEVP). Aș dori să evidențiez doar un punct, un punct specific pentru comisar privind programele pentru granițele externe, programele transfrontaliere.
<P>
Avem 15 programe cu un buget de 1,1 miliarde de euro. Totuși, auzim din toate părțile că acestea nu se derulează bine. Dezvoltarea a fost lentă. Flexibilitatea este foarte limitată și înțeleg din ce am auzit astăzi că Președinția poloneză intenționează să abordeze această chestiune. Polonezii chiar doresc să avanseze și să vadă dacă trebuie făcute schimbări pentru a aduce aceste programe înapoi la coeziune, la obiectivul 3, abordarea INTERREG, cu care suntem familiarizați de ani de zile.
<P>
Întrebarea mea pentru dl comisar este următoarea: cum veți aborda această chestiune? De fapt, conform Regulamentului IEVP, trebuia să fi efectuat deja o evaluare anul trecut. Nu am văzut documentele care se referă la aceasta. Cum veți încorpora acum aceasta în publicațiile dvs. din mai? Doriți poate să organizați o audiere, împreună cu Parlamentul, la care i-am putea invita pe cei mai vizați oameni și le-am asculta experiențele? Am senzația că unele lucruri chiar trebuie modificate.
<SPEAKER ID="701" NAME="Pier Antonio Panzeri" AFFILIATION="S&amp;D">
(IT) Dnă președintă, doamnelor și domnilor, prin această revizuire a politicilor de vecinătate ale UE pornim într-o călătorie care nu se va încheia curând. Evenimentele de la Mediterană semnalizează procesul unei profunde schimbări și vor avea consecințe durabile nu doar pentru țările din regiune, ci și pentru Europa.
<P>
Trebuie să fim conștienți de faptul că tranziția către o democrație deplină nu va fi ușoară și că aceste tranziții sunt însoțite de multe riscuri și incertitudini. Din acest motiv, există multe lucruri pe care trebuie să le facem, iar acestea vor avea nevoie de timp. Răspunsul Europei trebuie să fie caracterizat de o strategie bazată pe acțiuni imediate și pe termen lung.
<P>
Trebuie să facilităm accesul pe piețele europene și să permitem o mobilitate mai mare. Ar trebui să organizăm o conferință pentru a explora posibilitatea de ștergere sau renegociere a datoriilor acestor țări care au ales calea democrației; trebuie să punem la dispoziție resurse financiare adecvate și să prevedem asistență pentru procesul democratic prin consolidarea instituțiilor parlamentare și a partidelor politice, asigurând participarea deplină a tuturor cetățenilor. Acestea ar trebui să aibă loc în cadrul dialogului euromediteraneean revitalizat.
<P>
În joc se află viitorul strategic, politic al Europei. Cred că Europa trebuie să înțeleagă că trebuie să lucrăm spre est și spre sud, însă astăzi există o prioritate deosebită care privește sudul. Aceste politici necesită o schimbare fundamentală; trebuie să deschidem în sfârșit un nou capitol.
<SPEAKER ID="702" NAME="Zbigniew Ziobro" AFFILIATION="ECR">
(PL) Dnă președintă, dimensiunea estică este una dintre cele mai importante zone pentru dezvoltarea Uniunii Europene în cadrul politicii europene de vecinătate. Include țări precum Ucraina, Belarus, Moldova, Georgia, Azerbaidjan și Armenia. Uniunea are interese economice și financiare foarte importante în aceste țări, iar acestea nu ar trebui uitate, însă cea mai mare importanță ar trebui acordată chestiunilor legate de energie. Prin unele din aceste țări ar putea fi construite traseele energiei alternative către conductele rusești, cum ar fi Sarmația și gazoductul Nabucco. Pentru a consolida cooperarea dintre țările pe care le-am menționat și Uniunea Europeană, ar trebui liberalizată zona de liber schimb a UE, care ar permite să se facă mai multe afaceri și ar apropia mai mult aceste țări de Uniunea Europeană, iar Uniunea este astăzi, până la urmă, deja cel mai mare partener economic al acestor țări. În fine, ar trebui, bineînțeles, să ne gândim la o zonă de liber schimb care ne-ar apropia într-un mod anume. În cele din urmă nu trebuie să uităm de facilitarea regimului vizelor, intensificarea programelor interpersonale și acordarea de sprijin financiar schimbului de tineri din țările care fac parte din Parteneriatul estic cu tineri din UE.
<SPEAKER ID="703" NAME="Krzysztof Lisek" AFFILIATION="PPE">
(PL) Dnă președintă, dle comisar, am dori cu toții ca politica Uniunii Europene să fie eficientă, însă pentru a fi eficientă, trebuie să fie consecventă atât din punct de vedere al dimensiunii estice a politicii de vecinătate, cât și al dimensiunii sudice. În ceea ce privește dimensiunea estică, aș dori să atrag atenția mai ales asupra conflictelor înghețate, asupra situației din Moldova, și în special asupra situației din Transnistria și din Nagorno-Karabah, și aș dori de asemenea să spun câteva cuvinte - mai ales pentru că sunt raportorul permanent al Parlamentului European pentru Georgia - despre situația din Abhazia și din Osetia de Sud.
<P>
Este nevoie astăzi de o politică consecventă a Uniunii Europene cu privire la aceste chestiuni. O politică a Uniunii consecventă trebuie să însemne că este împărțită precum și consistentă, o politică ce este identică atât astfel cum este urmată de instituțiile europene, inclusiv mai ales de Înaltul Reprezentant, și de alți membri ai Comisiei Europene, precum și de statele membre. Astăzi trebuie să ne exprimăm printr-o singură voce cu liderii Rusiei și să le spunem că nu respectă angajamentele luate în 2008 și că Misiunea de observare a Uniunii Europene, de exemplu, trebuie să obțină cât mai repede posibil acces în Abhazia și Osetia de Sud.
<SPEAKER ID="704" NAME="Ana Gomes" AFFILIATION="S&amp;D">
(PT) Dnă președintă, revoltele populare din nordul Africii dezvăluie greșeli ale politicii și diplomației europene ghidate de o așa-numită realpolitik, care i-a susținut pe dictatori și a devalorizat aspirațiile la libertate, justiție și oportunități pentru toate ființele umane.
<P>
Drept rezultat UE și-a redefinit prioritățile politicii europene de vecinătate (PEV) pentru sud. Sunt de acord cu noile orientări, care îi rezumă pe cei trei M: "money, market access and mobility”. Fac acest lucru totuși referitor la concepția că sprijinul pe care îl oferim vecinilor noștri trebuie să fie condiționat de demonstrarea de voință politică și de un progres concret în procesele de democratizare. Nu există democrație fără partide politice. Susținerea pregătirii forțelor politice democratice în materie de finanțare și organizare ar trebui să fie de aceea o prioritate, deoarece acest fapt le va conferi putere tinerilor și femeilor care au început cu curaj primăvara arabă.
<P>
În societățile dominate încă de perspectivele religioase ale statului și conduse alături de orientările patriarhale, piatra de temelie a unei schimbări cu adevărat democrate se va baza pe participarea femeilor și pe respectarea drepturilor omului. Aceasta trebuie să fie o orientare fundamentală a susținerii politice a UE pentru sudul Mediteranei.
<P>
În final, UE ar trebui de asemenea să promoveze implicarea tuturor jucătorilor emergenți în dialogul politic, inclusiv partidele cu agende religioase, ca cele asociate Fraților Musulmani, care nu ar trebui izolați, ci mai degrabă invitați să practice jocul democratic.
<SPEAKER ID="705" NAME="Marek Henryk Migalski" AFFILIATION="ECR">
(PL) Dnă președintă, pentru ca politica pe care o discutăm să aducă rezultatul așteptat, va trebui să aibă bani. De aceea ar trebui să ne ținem de înțelegerea divizării banilor disponibili o treime la două treimi. Acest lucru este necesar pentru a putea urma eficient politica. În al doilea rând, avem nevoie de o diagnoză clară a situației. De aceea, nu trebuie comparat Belarusul, care este controlat de un regim clar, transparent și unii ar putea spune exemplu clinic de regim, cu Ucraina, care se luptă cu problemele democratizării. În al treilea rând, o astfel de politică oferă perspectiva calității de membru țărilor care încearcă să o obțină. Perspectiva clară de membru ajută la crearea unei profeții auto-mulțumitoare, iar dacă societățile și cei care guvernează aceste țări au impresia că a fi membru cu drepturi depline al UE este un obiectiv realizabil, atunci va fi cu siguranță mai probabil să fie atins.
<SPEAKER ID="706" NAME="Francisco José Millán Mon" AFFILIATION="PPE">
(ES) Dnă președintă, dle comisar, regret absența Consiliului de la dezbaterea de astăzi. În ceea ce privește vecinătatea sudică, voi prezenta trei idei. În primul rând, Uniunea Europeană trebuie să susțină și să faciliteze procesele schimbării democratice. În trecut, autoritățile vecine s-au folosit de grijile lor pentru stabilitate ca de un mod de a-și justifica inactivitatea.
<P>
În al doilea rând, îmi doresc prosperitate economică pentru vecinii din sud; acest lucru necesită o mulțime de reforme, investiții, și ajutor economic și financiar, precum și comerț, nu doar cu nordul, ci și comerț sud-sudic, care în momentul de față nu există.
<P>
Sunt îngrijorat de linia adoptată de Comisie și de Înaltul Reprezentant, dna Ashton: într-un articol publicat în The New York Times la 18 martie 2011, aceasta pare să le sfătuiască pe acele țări să se specializeze în exporturi agricole pe piețele europene. Nu sunt de acord. Comisarul Füle știe acest lucru bine, cu toate că pare să dea din cap. Aceste țări au nevoie de economii și agriculturi diversificate. Repet: diversificate. De asemenea trebuie să se îngrijească de nevoile alimentare interne și nu să se limiteze la câteva produse de export care, în plus, provoacă griji în rândul fermierilor europeni. De aceea, referitor la această chestiune avem nevoie de bun simț și de prudență.
<P>
În al treilea rând, trebuie să revitalizăm Uniunea pentru Mediterana (UpM) și proiectele sale, care pot ajuta la modernizarea economică a țărilor mediteraneene. Din păcate, UpM încă mai este un punct mort, nu există secretariat general și nu poate continua să fie deturnată ca urmare a lipsei de progres dintre Israel și Palestina.
<P>
Doamnelor și domnilor, ne confruntăm cu o provocare majoră.
<SPEAKER ID="707" NAME="Evgeni Kirilov" AFFILIATION="S&amp;D">
Dnă președintă, vecinătatea estică a UE s-ar putea dovedi că este cel mai bun test pentru politica externă a UE. Uniunea trebuie să se împace cu propriul cadru legal și mai ales cu strategia de securitate a UE, care subliniază "necesitatea unei mulțimi de țări bine guvernate la graniță”. De asemenea ar trebui să pună în aplicare acest lucru în propria strategie cuprinzătoare pentru a aduce schimbări pozitive.
<P>
Totuși, impedimentul cel mai serios pentru formalizarea PEV la est rămân conflictele nerezolvate din Transnistria și din Caucazul de Sud, care sunt cauza de bază a instabilității din regiune și a problemelor politice și economice. Este suficient să menționăm explozia de astăzi din Transnistria, care a adus daune grave gazoductului.
<P>
Există o nevoie urgentă ca UE să susțină eforturile de rezolvare a conflictelor, inclusiv prin medierea directă, construirea de încredere și asistența umanitară față de milioanele de persoane strămutate intern și de refugiați. De aceea ar trebui ca UE să asigure ca sprijinul său considerabil financiar și tehnic în regiuni să fie însoțit de o prezență consolidată politică și de o condiționalitate bine definită.
<SPEAKER ID="708" NAME="Jacek Protasiewicz" AFFILIATION="PPE">
(PL) Dnă președintă, dle comisar, aș dori să încep prin a-i felicita pe autorii ambelor rapoarte și, mai ales, pe autorul raportului referitor la dimensiunea estică a politicii de vecinătate, dl Siwiec. Aceste felicitări nu sunt adresate doar din curtoazie. Provin din sincera mea convingere că avem în sfârșit rapoarte care arată că politica europeană de vecinătate ar trebui, într-o proporție mai mare, să se bazeze pe valori care pentru noi sunt cele mai importante: respectarea drepturilor omului, libertatea mass-mediei și guverne democratice.
<P>
Voi repeta ce am spus luni în acest Parlament: lecția evenimentelor din nordul Africii și Orientul Mijlociu dovedește că oamenii care trăiesc acolo, mai ales tinerii, nu cer doar mai multă pâine; ei cer de asemenea mai multă libertate și o respectare mai mare a drepturilor lor ca cetățeni și oameni. Același lucru este valabil pentru vecinii noștri din est și, mai ales, într-o țară care este o vecină imediată a Uniunii Europene, Belarus. Aș dori să vă povestesc despre evenimentele scandaloase care au avut loc în această după-amiază în Grodno în Belarus, unde un jurnalist, Andrzej Poczobut, care este acuzat că l-a insultat pe președinte în articolele scrise pentru presa internațională în legătură cu activitatea sa de jurnalist, tocmai a fost arestat de KGB pentru a-l împiedica să vorbească cu noi, deputații Parlamentului European, mâine în cadrul ședinței delegației bieloruse. Acestea sunt practici scandaloase. Politica europeană de vecinătate ar trebui să ne ajute să prevenim situații ca cele care au avut loc în această după-amiază în cazul lui Andrzej Poczobut.
<SPEAKER ID="709" NAME="Christofer Fjellner" AFFILIATION="PPE">
(SV) Dnă președintă, sunt încântat că Comisia a ales să prezinte această revizuire a politicii europene de vecinătate - dimensiunea estică. Este cu siguranță necesară. Trebuie să recunoaștem că Europa a tratat dictaturile mai degrabă cu toleranță decât cu solicitări dure de democrație. Acest lucru ne-a costat încrederea în Europa. De aceea avem nevoie de o nouă politică, o politică care va ajuta la reclădirea acestor țări după decenii de proastă guvernare. Europa poate face multe în acest sens, mai presus de toate ca cel mai important partener comercial din regiune. Cea mai bună abordare ar fi probabil să se investească mai precis în această reconstrucție și comerț pentru a recâștiga încrederea pe care am pierdut-o. De aceea sunt încântat că Comisia vorbește despre dimensiunea comercială din această comunicare - că trebuie să sporim accesul pe piață pentru vecinii noștri nord-africani pentru a-i ajuta să se folosească de comerț pentru ca acesta să le aducă prosperitate.
<P>
Totuși, barierele vămilor europene reprezintă actualmente, mai ales în sectorul agricol, un obstacol major pentru dezvoltare. Considerați de exemplu prețurile minime la produsele agricole care înseamnă că, cu cât fructele și legumele sunt produse mai eficient, cu atât sunt mai mari taxele care trebuie plătite pe acestea. Acesta este un obstacol în calea dezvoltării și prosperității. De aceea aș dori să propun ca primul pas pe care l-ar putea face Comisia să fie de a le oferi acelor țări din nordul Africii, care au început călătoria spre democrație, acces liber pe piața din Europa. Așa am procedat în cazul Balcanilor de Vest după războiul din Iugoslavia, și de ce nu am învăța din acest exemplu? Construim prosperitatea Europei pe liberul schimb din Europa, atunci de ce să nu îi ajutăm pe vecinii noștri din nordul Africii să își construiască prosperitatea pe liberul schimb cu noi?
<SPEAKER ID="710" NAME="Georgios Koumoutsakos" AFFILIATION="PPE">
(EL) Dnă președintă, politica europeană de vecinătate este fără nicio îndoială o politică de succes. Cu toate acestea, trebuie să o facem mai dinamică și mai eficientă. Climatul economic advers cu care avem de-a face în acest moment nu ar trebui folosit ca un alibi sau ca un pretext pentru nereușita consolidare a acesteia mai departe. Acest lucru ar trebui să se aplice mai ales în privința dimensiunii sudice.
<P>
Este nevoie de urgență de acest lucru în urma evenimentelor dramatice recente, incidentele dramatice recente din nordul Africii. Aceste societăți au nevoie de ajutorul nostru; au nevoie de susținerea noastră esențială, dar discretă și subliniez cuvântul "discretă” din motive politice și istorice evidente. Trebuie să susținem societatea civilă din aceste țări, activitatea sa democratică și solicitarea unei libertăți mai mari.
<P>
În plus, nu trebuie să uităm că Mediterana se transformă într-o bombă temporizată a imigrației; acesta este un alt motiv pentru a susține, prin politica de vecinătate, stabilitatea, democrația și creșterea economică în aceste țări.
<SPEAKER ID="711" NAME="Jacek Saryusz-Wolski" AFFILIATION="PPE">
Dnă președintă, aș dori să felicit comisarul pentru comunicarea despre parteneriate, care a adoptat o abordare rapidă și pe termen lung.
<P>
Asistăm la o reproiectare a politicii de vecinătate, iar Comisia este gardianul abordării globale. Mi se pare fatal să opunem vecinătatea sudică cu vecinătatea estică. Reproiectăm, iar dacă apar vești bune despre ceea ce se întâmplă în partea de sud, importanța acestei reproiectări și regândiri depășește limita sudului. Aceasta include și partea de est. Ar trebui să trecem de la politica legată sau orientată către guvern la politica orientată către societate și de la politica de interes economic pe termen scurt la politica orientată către drepturile omului și democrație. Ar trebui să devenim, prin politica noastră, generoși față de societate și mult mai exigenți și severi față de guverne. De asemenea, nu ar trebui să amestecăm situația de status quo cu stabilitatea. Ar trebui să trecem printr-un fel de abordare de tranziție.
<P>
Construirea acestei noi paradigme pentru politica de vecinătate implică necesitatea de a modifica politica privind estul în aceeași direcție. Trebuie să acordăm aceeași atenție atât în sud, cât și în est. Ar trebui să existe o finanțare simetrică, deoarece este o dilemă nejustificată de a le opune pe cele două; și ar trebui să existe o finanțare inteligentă. Aici există subfinanțări structurale. În fiecare an, plătim către țările din politica de vecinătate 20 % din ceea ce plătim către restul lumii. Știu cât este de dificil să discutăm despre finanțe în ziua de azi. Dar această politică trebuie reproiectată și acest lucru necesită și finanțare suplimentară.
<SPEAKER ID="712" NAME="RadvilMorkūnaitė-Mikulėnien" AFFILIATION="PPE">
Dnă președintă, în acest moment, este important să se analizeze cu atenție și să se ajungă la un echilibru adecvat între ambii factori ai politicii europene de vecinătate. PEV ar trebui să devină mai flexibilă, proactivă și optimizată. Dacă dorim să creăm o zonă a stabilității, a valorilor împărtășite și a progresului în întreaga Europă, în primul rând ar trebui să nu ne mai limităm la cote predefinite. Asistența financiară ar trebui echilibrată în funcție de implicarea politică și de dorința de apropiere de valorile, libertățile și standardele Uniunii Europene. Aceasta ar trebui să fie orientată spre rezultate și legată de criterii obiective și clare privind democratizarea și progresele realizate în domeniul reformelor.
<P>
În al doilea rând, ar trebui să luăm în considerare crearea unui instrument de reacție rapidă în cadrul PEV pentru un răspuns prompt și flexibil la schimbările politice din țările partenere, așa cum s-a întâmplat recent în vecinătatea sudică.
<P>
În al treilea rând, atractivitatea asistenței UE este, de asemenea, importantă. Simplificarea procedurilor UE de alocare a fondurilor și realizarea unui schimb activ de expertiză de către statele membre din primele etape al programării ar fi un stimulent suplimentar.
<SPEAKER ID="713" NAME="Silvia-Adriana Țicău" AFFILIATION="S&amp;D">
Eu vin din Galați, un oraș din România care se află la granița Uniunii Europene cu Republica Moldova și cu Ucraina și, de aceea, am să mă refer la revizuirea politicii de vecinătate, dar la dimensiunea estică. Subliniez importanța acesteia atât pentru implementarea Strategiei Uniunii Europene pentru regiunea Dunării, cât și pentru securitatea energetică a Uniunii Europene.
<P>
Solicit Comisiei și statelor membre să lanseze o strategie completă a Uniunii Europene pentru Marea Neagră și să asigure resursele financiare și umane adecvate pentru punerea eficientă în aplicare a acesteia. Salut aderarea Ucrainei și Republicii Moldova la Tratatul de instituire a Comunității Energiei, ceea ce va juca un rol important în atingerea obiectivelor Uniunii în materie de securitate energetică și va contribui la securitatea acestor țări
<P>
În privința proiectelor prioritare ale Uniunii în domeniul energiei, subliniez importanța coridorului sudic al gazelor și consider că gazoductul Nabucco, alături de gazoductul transadriatic, conducta petrolieră paneuropeană, interconexiunea Turcia - Grecia - Italia sau interconexiunea... (vorbitorul a fost întrerupt)
<SPEAKER ID="714" NAME="Tatjana Ždanoka" AFFILIATION="Verts/ALE">
Dnă președintă, eu susțin politica europeană de vecinătate ca pe un cadru politic relevant pentru consolidarea democrației atât în dimensiunea de est, cât și în cea de sud, dar acum am cerut cuvântul pentru a adresa următoarea întrebare către noi toți: dacă dreptul moral al Uniunii Europene de a arăta țărilor terțe drumul către o democrație reală este corect justificat.
<P>
Ambele propuneri de rezoluții amintesc valorile PEV, precum democrația, statul de drept și respectarea drepturilor omului și a libertăților fundamentale, inclusiv libertatea mass-mediei, independența sistemului judiciar și lupta împotriva corupției. Este Uniunea Europeană ea însăși un campion în toate aceste domenii, luând în considerare, de exemplu, situația mass-mediei din Italia și Ungaria, condiția de apatrid în masă din Letonia și Estonia, precum și suspiciunea de corupție din Parlamentul nostru?
<P>
Sper foarte mult că vom menține o...
<P>
(Președinta a întrerupt-o pe vorbitoare)
<SPEAKER ID="715" NAME="Seán Kelly" AFFILIATION="PPE">
Dnă președintă, vecinătatea este cuvântul-cheie aici. Chiar și în viața privată, a avea vecini buni este un mare avantaj pentru oricine. Un bun vecin este o persoană prietenoasă, nu afectează în mod nejustificat afacerile altei persoane, dar este dispus să îți întindă o mână de ajutor în caz de nevoie.
<P>
Acesta este un lucru pe care Uniunea Europeană ar trebui să îl practice ca pe o politică. Este suficient de ușor atunci când țările vecine sunt în aceeași măsură prietenoase, stabile și democratice. Dacă nu sunt, atunci apare o problemă.
<P>
Sugestia că ar trebui să ne implicăm în societatea civilă, mai ales în aceste țări, este una foarte bună. Colegul meu, dl van Nistelrooij, a subliniat că avem cheltuieli de 1,1 milioane de euro pentru activități transfrontaliere și că avem nevoie de o abordare mai coerentă. Sunt de acord cu acest lucru.
<P>
De asemenea, sugestia că ar trebui să avem audieri periodice, în special cu societatea civilă din regimuri nedemocratice, este bună, astfel încât ei pot asculta ce avem de spus, iar noi îi putem asculta direct pe ei.
<SPEAKER ID="716" NAME="Malika Benarab-Attou" AFFILIATION="Verts/ALE">
(FR) Dnă președintă, dle comisar, în descrierea dvs. privind perspectivele politicii europene de vecinătate în regiunea sud-mediteraneeană, v-ați referit la catalizatorii potențiali. Cu toate acestea, ați omis să menționați un grup, din care fac parte și eu. În Europa, cei ca mine - imigranții și copii acestora - care vin din zona colonizată odinioară de Europa, sunt încă stigmatizați. Totuși, noi suntem și putem deveni resurse umane: mediatori influenți între nord și sud, în această perioadă crucială.
<P>
Dle comisar Füle, ce credeți despre această opțiune? O veți lua în considerare?
<SPEAKER ID="717" NAME="Laima Liucija Andrikien" AFFILIATION="PPE">
(LT) Dnă președintă, revizuirea politicii europene de vecinătate este una dintre sarcinile noastre cele mai importante. Evenimentele din Egipt, Tunisia, Libia, Yemen, Bahrain și din alte locuri încalcă fără remușcări multe stereotipuri din mintea noastră: faptul că majorității populației din Orientul Mijlociu sau din Africa de Nord nu îi pasă de drepturile omului și că acești oameni sunt obișnuiți să trăiască sub regim dictatorial. Revoluția din lumea arabă a demonstrat că aceasta este o aberație.
<P>
Acum câteva săptămâni, am vizitat Egiptul în ziua în care a avut loc referendumul din această țară privind modificările constituției. Toți cei pe care i-am întâlnit discutau despre libertate, dreptate și democrație. Cei mai mulți au subliniat faptul că au nevoie de un alt tip de sprijin din partea Uniunii Europene. Acest sprijin este necesar pentru a consolida societatea civilă, pentru a înființa partide politice și pentru a apăra drepturile omului, astfel încât viitoarele alegeri parlamentare și prezidențiale să fie democratice, libere și corecte. Procesele democratice care au avut loc acolo sunt foarte fragile și vulnerabile, iar noi trebuie să îi ajutăm cu promptitudine.
<SPEAKER ID="718" NAME="Štefan Füle">
membru al Comisiei. - Dnă președintă, am apreciat un element foarte important, și anume, că noi, Comisia și Parlamentul, abordăm în paralel revizuirea politicii noastre de vecinătate. Nu este singura situație, ca și la multe alte politici, în care am venit aici cu un rezultat deja finalizat și apoi am avut o discuție. Am demarat acest proces cu câtva timp în urmă și, prin interacțiune, am putut să preluăm deja o serie de idei bune ale Parlamentului și să explicăm o serie din ideile noastre. Lista lungă de vorbitori care au făcut numeroase sugestii valabile și au adresat întrebări relevante este dovada că această abordare a fost cea corectă.
<P>
În Tratatul de la Lisabona, care, de asemenea, a fost convenit și votat în această Cameră, am stabilit ținte înalte. Am fost de acord ca Uniunea Europeană să aibă calitatea de actor global. Catherine Ashton, vicepreședinte al Comisiei și Înalt Reprezentant al Uniunii pentru afaceri externe și politica de securitate și cu mine considerăm că vom putea îndeplini cu greu acest obiectiv fără a avea, în primul rând, un rol cu adevărat constructiv în vecinătatea noastră și că vom putea juca cu greu un astfel de rol fără a aborda provocările legate de vecinătatea noastră, inclusiv conflictul prelungit.
<P>
Am avut în vedere acest lucru atunci când am început împreună procesul de revizuire în luna iunie a anului trecut. La acel moment, ambițiile noastre inițiale erau să reflectăm asupra noilor instrumente create de Tratatul de la Lisabona. Există schimbări majore privind acțiunea externă odată cu înlocuirea președinției de șase luni și a priorităților acesteia în domeniul relațiilor externe cu această politică consecventă și coerentă, garantată de o persoană cu dublu rol, care combină instrumentul comunitar PESC și, de asemenea, are pentru prima dată capacități în cadrul Serviciului de acțiune externă. Și rolul ambasadelor a fost sporit, astfel încât acestea să reprezinte nu numai Comisia, ci și Uniunea Europeană. Acestea sunt realizări majore.
<P>
Știu că există numeroase provocări, întrebări, chiar și critici pe ici, pe colo, dar sunt încrezător că aceste schimbări vor conduce la o politică mai coerentă a Uniunii Europene privind acțiunea externă. Ne-am dorit ca acest lucru să se reflecte în politica noastră de vecinătate. De asemenea, am dorit să realizăm unul din lucrurile importante care am simțit că lipsește. Privind în vecinătate, ne lipsea sentimentul de proprietate al acestor țări în politica de vecinătate. O parte dintre partenerii noștri spuneau că politica de vecinătate le-a fost impusă și că de fapt nu au fost consultați niciodată. Deci, aceștia consideră că opiniile lor nu au fost luate în calcul și că a existat o schemă care a fost aplicată tuturor, fără a lua în considerare particularitățile. Dar apoi a venit revoluția arabă. Aceasta ne-a oferit o oglindă - de care cred că aveam foarte mare nevoie - pentru adresarea întrebărilor importante, cum ar fi gradul în care suntem pregătiți să completăm aspirațiile democrațiilor emergente, măsura în care suntem dispuși să mergem pentru a rezolva situații, precum cea cu care ne confruntăm în Libia și intervalul de timp în care ar trebui să facem diverse compromisuri și să asociem stabilitatea cu autocrația, acceptând faptul că nu am plasat întotdeauna valorile pe același loc cu interesele noastre.
<P>
Comunicarea noastră din 8 martie a fost o încercare de a răspunde unora dintre aceste întrebări - ca să fiu sincer cu dvs., întrebărilor ușoare - deoarece am răspuns de fapt numai celor referitoare la democrațiile emergente. Am lăsat întrebările mai dificile pentru revizia strategică a PEV. Multe dintre acestea necesită încă un răspuns.
<P>
În acea comunicare din 8 martie, am definit trei piloni de bază, pe care îi veți remarca, de asemenea, reflectați în revizuirea strategică. Primul susține transformările democratice și dezvoltarea instituțională din statele învecinate. Al doilea se concentrează pe relația cu societățile și pe sprijinul societăților civile. Al treilea oferă sprijin pentru dezvoltarea durabilă și favorabilă incluziunii în rândul vecinilor noștri.
<P>
Multe țări din sud sunt în curs de schimbare, o transformare care nu se limitează doar la aceste țări, ci la întreaga regiune. Acestea, de asemenea, ne schimbă și pe noi și modul în care reacționăm în această situație - modul în care vom reacționa proactiv și vom urmări noile fenomene din vecinătatea noastră. Va avea repercusiuni în est și există un proces de lecții învățate în gândirea noastră comună cu partenerii din est. Această reflecție asupra estului nu are loc în detrimentul sudului, iar evenimentele din sud, interesul și atenția noastră curentă asupra sudului nu sunt în detrimentul interesului nostru din est. Procesul de revizuire a PEV va consolida necesitatea unei abordări echilibrate privind vecinătatea noastră, atât din est, cât și din sud.
<P>
Există un nou impuls pentru a înlocui uneori politica reală preferată în vecinătatea noastră cu o politică ambițioasă și mult mai proactivă, bazată pe valorile noastre. Există, de asemenea, un impuls de clarificare a ceea ce dorim să realizăm cu instrumentele politicii de vecinătate sau prin intermediul acestora. Cu câțiva ani în urmă, ne refeream la zona de pace, stabilitate și prosperitate. Acesta este un concept important, care este încă valabil, dar partenerii doresc mai mult decât atât. În est, unii dintre ei sunt foarte clari în ceea ce privește aspirațiile europene. Cei din sud doresc un cadru mai bine definit din punct de vedere instituțional pentru integrarea economică. Ar trebui să evităm împărtășirea opiniilor noastre privind aceste aspecte? Nu cred. Cred că ar trebui să clarificăm faptul că parteneriatul estic nu este o modalitate de a împiedica țările din est să obțină calitatea de membru al UE, ci un mijloc pentru acestea de a construi mai mult din Uniunea Europeană în interiorul țărilor lor. Cred că ar fi necesar să le facem o ofertă celor mai avansate țări din sud - un fel de cadru pentru ca acestea să devină membre, nu la luarea deciziilor, ci la elaborarea acestora.
<P>
Nu vă așteptați la un "corset” foarte tehnic pentru relațiile bilaterale cu vecinii noștri. Așteptați-vă doar la foarte puține puncte de referință foarte clare și foarte importante. Ca rezultat al acestei revizuiri a PEV, așteptați-vă la o structură flexibilă și adaptată la nivel individual și la o interacțiune care să funcționeze bine între coordonarea politică, pe de o parte, și programele noastre și asistența tehnică și financiară, pe de altă parte.
<P>
Acesta nu va fi un proces ușor. Nicio schimbare nu este ușoară, dar comparativ cu cel anterior, acesta trebuie să fie un proces continuu în care capacitățile de revizuire sau, dacă vreți, capacitatea de a obține un răspuns sau o analiză a realității vor constitui o calitate importantă cuprinsă în această revizuire a PEV.
<P>
Mulți dintre dvs. ați vorbit despre bani. Cu cât ambițiile noastre sunt mai mari, cu atât vor necesita mai multe resurse. Logica aceasta este foarte clară. Dar este vorba doar de bani? Cu siguranță că nu. De asemenea, este vorba despre creativitatea noastră, coerența noastră, luarea în serios a intereselor partenerilor noștri și despre dorința de a fi ambițioși în ceea ce privește deschiderea pieței noastre comerciale și despre abordarea problemei de mobilitate.
<P>
Revoluția iasomiei s-a referit într-o foarte mare măsură la demnitate și echitate. Să transformăm deci aceste două aspecte - demnitate și echitate - în principiile pe care se va baza politica noastră. Parlamentul are de jucat un rol foarte important în această privință.
<SPEAKER ID="719" NAME="Președintă">
Am primit două propuneri de rezoluție depuse în conformitate cu articolul 110 alineatul (2) din Regulamentul de procedură.
<P>
Dezbaterea a fost închisă.
<P>
Votarea va avea loc joi, 7 aprilie.
<P>
Declarații scrise (articolul 149 din Regulamentul de procedură)
<SPEAKER ID="720" NAME="Tunne Kelam" AFFILIATION="PPE">
în scris. - Toate țările europene care îndeplinesc criteriile de aderare la UE ar trebui să aibă perspectiva de a deveni membru al UE. Dimensiunea estică a PEV trebuie să prețuiască în mod clar acest principiu de bază ca atare și să se asigure că vecinii noștri din Europa de Est vor putea vedea concret o perspectivă sigură de aderare în viitor.
<P>
Cel mai puternic stimulent pentru reformele democratice și politice și pentru crearea societății civile este și va rămâne perspectiva aderării la UE. În timp ce viitorii candidați vor trebui să își facă temele în totalitate, UE trebuie să dovedească fără nicio îndoială că angajamentul nostru față de extindere rămâne valabil și credibil. Pentru a consolida această credibilitate și pentru a elimina orice îndoială cu privire la standardele duble, UE trebuie să stabilească foarte clar că relațiile cu vecinii noștri din est trebuie să fie întemeiate, în primul rând, pe valorile democratice, respectarea drepturilor omului și a statului de drept. Întrucât fiecare țară trebuie să fie evaluată pe baza propriilor sale merite, valorile de bază trebuie să fie respectate în mod egal în fiecare țară, fără a ține seama de interesele economice și politice concrete ale anumitor state membre. Aceleași principii ar trebui aplicate în relațiile cu Rusia, unde situația statului de drept și a drepturilor omului este mai gravă decât în majoritatea țărilor din PEV.
<SPEAKER ID="721" NAME="Jaromír Kohlíček" LANGUAGE="CS">
Trebuie să admit că am fost destul de mirat când am citit rezoluția propusă de Comisia pentru afaceri externe. Asocierea demonstrațiilor din Belarus, unde așa-numiții protestatari primesc mult sprijin din străinătate, cu asaltul de revoltă din Egipt și Tunisia cauzat de creșterea prețurilor la alimente și de șomaj se află dincolo de capacitatea mea de înțelegere. În opinia mea, concluziile iraționale sunt tipice pentru absurditatea așa-zișilor politicieni. Dl Siwiec în mod evident nu a observat demonstrațiile care implică zeci de decese în monarhiile din lumea arabă sau războiul din Libia. Aceasta este cu siguranță așa cum ar trebui să fie. La punctul 12, nu există nicio declarație privind evoluția negativă din Republica Moldova. Unii deputați din Grupul Partidului Popular European s-au îndrăgostit atât de mult de Yulia Tymoshenko, încât un guvern ucrainean fără ea pare a fi nedemocratic, în pofida faptului că guvernul a reușit să îmbunătățească substanțial situația economică și politică a țării pe parcursul anului trecut. În opinia mea, solicitarea de la punctul 13 pentru sprijin multilateral în vederea dezvoltării partidelor democratice din Belarus constituie o intervenție directă în afacerile interne ale altui stat. Este păcat că nu observăm eforturi similare de dezvoltare a democrației în statele UE, cum ar fi Ungaria, de exemplu. Consider punctul 52 al rezoluției ca fiind o altă impertinență grosolană, în aceeași măsură ca sprijinul pentru diverse activități subversive, cum ar fi "Belsat” sau "Radio Russia”' și "European Radio for Belarus”. Îmi amintește foarte mult de perioada Războiului Rece, așa cum o știm din cărțile de istorie.
<SPEAKER ID="722" NAME="Elżbieta Katarzyna Łukacijewska" LANGUAGE="PL">
În dezbaterea de astăzi din Parlamentul European, am avut o discuție suplimentară despre dimensiunea estică a politicii de vecinătate a Uniunii Europene. Nu trebuie să uităm că obiectivul său ar trebui să fie consolidarea relațiilor dintre Uniune și vecinii săi din est, în special Ucraina, prin promovarea oricărui tip de inițiativă civică, socială și economică. Tinerii cetățeni din Ucraina așteaptă sprijin din partea statelor membre ale Uniunii și, mai presus de orice, doresc deschiderea frontierelor pentru a putea circula liber între țări, pentru a studia și pentru a-și dezvolta pasiunile și interesele. Este foarte important să se asigure o mai bună punere în aplicare a acordurilor privind simplificarea procedurilor de viză și o zonă liberă de schimb UE-Ucraina. Ar trebui, de asemenea, să extindem sistemul de burse pentru studenții din țările din est ale politicii europene de vecinătate și să îi încurajăm să se implice mai mult în activitatea socială și politică.
<SPEAKER ID="723" NAME="Cristian Dan Preda" AFFILIATION="PPE">
în scris. - Discuția comună asupra celor două rapoarte privind politica europeană de vecinătate este binevenită, în măsura în care avem nevoie de o abordare coerentă în raporturile noastre cu vecinii din sud și din est. Vreau să subliniez, în primul rând, că este contra-productiv să punem în concurență cele două zone geografice. Nu este vorba aici despre o competiție pentru resurse, ci despre o canalizare eficientă a resurselor către acei parteneri care înregistrează progrese în raport cu criteriile comune care stau la baza politicii noastre de vecinătate. Am în vedere, în special, respectarea drepturilor omului, a democrației și a statului de drept. De aceea, cred că trebuie să avem curajul de a recunoaște rezultatele pozitive ale politicii noastre de vecinătate - așa cum s-a întâmplat cu Georgia și cu Moldova - dar și evoluțiile negative, cum s-a întâmplat, din păcate, cu țări ca Belarus sau Ucraina. Diferențierea trebuie să fie criteriul de bază, iar acest lucru este valabil și pentru vecinătatea sudică. Nivelul nostru de exigență în raport cu respectarea valorilor comune ale Uniunii de către partenerii europeni trebuie să fie, în schimb, uniform și foarte ridicat.
<SPEAKER ID="724" NAME="Fiorello Provera" LANGUAGE="IT">
Când revizuim politica europeană de vecinătate, este important să evaluăm impactul acestei politici asupra migrației. Nicio politică de vecinătate nu poate fi pe deplin eficientă în acest domeniu fără a aborda cauzele de instabilitate care declanșează migrația.
<P>
Aceasta necesită o cooperare regională, eventual prin acorduri bilaterale, atât cu țările de origine, cât și cu cele de tranzit. Trebuie să cooperăm cu țările de tranzit și cu țările de origine în ceea ce privește migrația, astfel încât să prevenim creșterea bruscă a acesteia. Trebuie să ajutăm țările de origine ale migranților să se democratizeze și să realizeze o bună guvernare prin a le oferi acestora acces la valorile și experiența noastră.
<P>
În ceea ce privește politica europeană de vecinătate, avem nevoie de o agendă economică care poate crește nivelul de ocupare a forței de muncă și de acorduri comerciale care pot genera o dezvoltare economică reală, generată de piață. Comisarul Füle și Înaltul Reprezentant Ashton sprijină, prin formula "mai mult pentru mai mult”, conceptul condițiilor pentru ajutor, care au ca scop recompensarea celor mai active țări în materie de reforme democratice și de respectare a drepturilor omului. Această abordare ar trebui încurajată, deoarece aceasta este în concordanță cu valorile noastre, este eficientă pentru dezvoltare și face dreptate contribuabililor europeni.
<SPEAKER ID="725" NAME="Debora Serracchiani" LANGUAGE="IT">
Ca urmare a evenimentelor recente din Europa de Sud-Est, trebuie să revizuim politica europeană de vecinătate în legătură cu țările partenere din sud prin furnizarea de mijloace și asistență necesară pentru o tranziție democratică autentică și prin stabilirea bazelor pentru reforme politice, sociale și instituționale profunde. Este important ca revizuirea politicii să acorde prioritate criteriilor unui sistem judiciar independent, respectării libertăților fundamentale, inclusiv libertății mass-mediei și luptei împotriva corupției, dar, de asemenea, este necesar să reanalizăm și să examinăm cu atenție strategia UE pentru regiunea mediteraneeană în vederea consolidării dialogului politic și sprijinirii tuturor forțelor democratice și sociale.
<SPEAKER ID="725" NAME="Csaba Sándor Tabajdi" LANGUAGE="HU">
Criza din lumea arabă a demonstrat că direcția urmărită până acum în politica de vecinătate a eșuat. Instrumentele de finanțare trebuie să fie mai transparente, iar la plata ajutorului trebuie să se aplice o abordare orientată către rezultate. Acest lucru este valabil și în ceea ce privește dimensiunea estică a politicii. Viitoarea politică europeană de vecinătate trebuie să se bazeze pe relațiile transfrontaliere dintre oameni; această particularitate se aplică dimensiunii estice, întrucât țările implicate în parteneriatul estic au, de asemenea, perspectiva de a obține statutul de candidat. Problema privind eliminarea reciprocă a obligativității deținerii de viză între Ucraina și UE ar trebui tratată pragmatic și nu ar trebui utilizată pentru a exercita presiuni politice. Guvernul ucrainean are mult de lucru în domeniul consolidării drepturilor omului și a democrației. Cu toate acestea, ultimele persoane pe care ar trebui să le pedepsim pentru acest lucru sunt cetățenii ucraineni. În cazul în care Consiliul European susține cetățenii din Belarus în timp ce impune sancțiuni statului Belarus, nu ar trebui să aplice reguli diferite nici pentru Ucraina. Eliminarea obligativității deținerii de viză cât mai curând posibil - să sperăm, în acest an - ar putea pune bazele încrederii economice necesare pentru a crea o zonă de liber schimb. Am încredere că președinția poloneză va trata această problemă ca pe o prioritate. Este regretabil faptul că summitul privind parteneriatul estic nu a putut avea loc în timpul Președinției maghiare. Ungaria ar fi putut trata partenerii UE din vecinătatea estică mult mai obiectiv decât Polonia, care, datorită experienței ei istorice, a derulat politici părtinitoare în mai multe relații în ultimii ani.
<SPEAKER ID="726" NAME="Traian Ungureanu" AFFILIATION="PPE">
în scris. - Politica europeană de vecinătate ar trebui să rămână europeană, nu franceză, română sau poloneză. O diferențiere între vecinii din sud și cei din est, urmată de un transfer de fonduri din est în sud, ar putea aduce un beneficiu pe ordinea de zi a unui stat sponsor, dar ar pune capăt politicii europene de vecinătate. Presiunile exercitate de Franța de a finanța sudul odată cu reducerea fondurilor programelor pentru est ar putea crea un precedent nefericit. Europa ar trebui să se ocupe de vecinătatea sa, și nu de vecinii prioritari. Un transfer de fonduri din est în sud ar transmite un semnal dezastruos partenerilor noștri din est. Nu are sens să încurajăm democrația în sud prin slăbirea celei din est. Aspirațiile europene și valorile democratice ale partenerilor din est ar putea fi deteriorate și mai mult printr-o politică impulsivă de liberalizare a vizelor. În acest domeniu, nu există loc pentru o politică "Rusia mai întâi”. Cetățenii ruși au dreptul de a călători liber, dar nu înaintea partenerilor noștri din est. Acordarea unui regim fără viză Rusiei ar transforma pașaportul rusesc într-un document de aur, dorit în Georgia, Moldova și Ucraina. Acesta ar destabiliza pe plan intern aceste țări. Insist asupra faptului că UE ar trebui să trateze cu seriozitate aceste probleme.

<CHAPTER ID="007">
Combaterea corupției din sportul european - Activitățile Comisiei pentru persoane dispărute din Cipru (declarații scrise)
<SPEAKER ID="138" NAME="Marina Yannakoudakis" AFFILIATION="ECR">
Dle președinte, în ultimele trei luni, membrii biroului meu au trimis e-mailuri, au dat telefoane și au întocmit liste pentru a atrage atenția asupra acestei declarații privind persoanele dispărute din Cipru. Rezultatul a fost un mare succes. Declarația scrisă nr. 10, de astăzi, a fost aprobată de o majoritate puternică și optimistă. Doresc să le mulțumesc coautorilor și, în mod special, dlui Charles Tannock, care și-a petrecut toate sesiunile de la Strasbourg căutând sprijin pentru această cauză, alături de mine. Doresc, de asemenea, să mulțumesc Biroului pentru declarații și personalului meu, a căror muncă asiduă ne-a ușurat mult sarcina.
<P>
Avem astăzi în public un grup de tineri reprezentanți ai Organizației mondiale pentru tinerii ciprioți de peste mări, cu sediul în Regatul Unit, care au venit să urmărească comunicarea acestei declarații. Ei sunt tinerii de astăzi, de care depinde viitorul. Sprijinul pentru această declarație arată sprijinul Parlamentului pentru viitor. Vă mulțumesc pentru sprijinul dvs.
<P>
(Aplauze)
<SPEAKER ID="139" NAME="Președinte">
Dnă Yannakoudakis, salutăm această delegație și, respectând principiul accesului egal, îi vom da cuvântul dlui Papastamkos.
<SPEAKER ID="140" NAME="Georgios Papastamkos" AFFILIATION="PPE">
(EL) Dle președinte, aș vrea să mulțumesc nu numai dlui Zwiefka, dlui Susta și dlui Bennahmias, dar și colegilor mei deputați, care au semnat declarația nr. 7. Am încredere că mesajul răsunător al Parlamentului va motiva Comisia să își exercite drepturile de coordonare pentru a combate corupția din sport într-un mod mai eficient.

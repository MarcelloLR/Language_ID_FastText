<CHAPTER ID="008-21">
21. Descărcarea de gestiune 2007: Colegiul European de Poliţie (CEPOL) (
<SPEAKER ID="193" NAME="Christofer Fjellner" LANGUAGE="SV">
Dle preşedinte, din moment ce Parlamentul a hotărât să acorde descărcarea de gestiune Colegiului European de Poliţie în ciuda recomandării făcute de mine şi de către comisie, aş dori doar să îmi îndemn colegii din Grupul Partidului Popular European (Creştin-Democrat) şi al Democraţilor Europeni să accepte amendamentele depuse de Grupul Socialist din Parlamentul European. Nu există niciun motiv pentru a justifica alegerea de a nu acorda descărcarea de gestiune sau de a întârzia descărcarea din moment ce am acceptat-o. Pentru ca lucrurile să fie coerente, propun ca grupul nostru să sprijine propunerile Grupului Socialist şi să voteze în favoarea următoarelor patru amendamente.

<CHAPTER ID="006">
Votare
<SPEAKER ID="070" NAME="Președinte">
Următorul punct pe ordinea de zi este votarea.
<P>
(Pentru rezultate și alte detalii cu privire la vot: vă rugăm să consultați procesul-verbal)
<P>
- Înainte de votare:
<SPEAKER ID="071" NAME="Sajjad Karim" AFFILIATION="ECR">
Dle președinte, cotidianul Figarode astăzi informează că săptămâna trecută un ziarist nu numai că a reușit să intre în Parlamentul European cu o armă falsă, dar a și reușit să se apropie la o distanță extrem de mică de Prințul Charles, viitorul șef de stat britanic.
<P>
Având în vedere preocupările actuale privind securitatea în cadrul acestui Parlament, ne puteți asigura astăzi că luați în serios aceste chestiuni și că așa-numita revizuire realizată în secret de Biroul Parlamentului nu va constitui numai un exercițiu de ajustare, ci o reformă temeinică în domeniul securității?-
<SPEAKER ID="072" NAME="Președinte">
Dle Karim, vă pot garanta că această chestiune este luată în considerare cu o mare seriozitate. Conform informațiilor pe care le-am primit, această chestiune a fost dezbătută în cadrul Conferinței președinților și, prin urmare, puteți fi sigur că Parlamentul acordă o atenție sporită acestei probleme. Aceasta este o chestiune extrem de gravă.
<SPEAKER ID="073" NAME="Președinte">
În lumina progreselor recente, textul privind legislația referitoare la media din Ungaria, care trebuia votat astăzi, va trebui revizuit. Prin urmare, propun amânarea acestui vot în temeiul articolului 177 alineatul (4) din Regulamentul de procedură. Decizia privind următoarele acțiuni referitoare la această chestiune și noile termene-limită necesare va fi luată în cadrul reuniunii Conferinței președinților care va avea loc joi, 3 martie 2011.
<P>
Cine dorește să ia cuvântul în favoarea solicitării? Cine dorește să ia cuvântul împotriva solicitării?
<SPEAKER ID="074" NAME="Renate Weber">
în numele Grupului ALDE. - Dle președinte, în urma recentelor evoluții care se află pe ordinea de zi a Comisiei, dar nu și pe cea a Parlamentului, consider că trebuie să amânăm votarea cu privire la această rezoluție deoarece aceasta trebuie adaptată pentru a veni în întâmpinarea noii evoluții.
<SPEAKER ID="075" NAME="Președinte">
Deci aceasta a fost propunerea pentru. Cine dorește să ia cuvântul împotriva? Nimeni? În cazul acesta vom trece la votare. Cine este în favoarea amânării? Împotrivă? Abțineri? Propunerea este susținută. Votarea privind această chestiune este amânată.

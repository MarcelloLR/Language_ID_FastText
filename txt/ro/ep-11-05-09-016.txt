<CHAPTER ID="016">
Ordinea lucrărilor
<SPEAKER ID="026" NAME="Președintele">
A fost distribuită versiunea finală a proiectului de ordine de zi întocmit de Conferința președinților în cadrul reuniunii sale de joi, 5 mai 2011, în conformitate cu articolul 137 din Regulamentul de procedură. Au fost propuse următoarele amendamente:
<P>
[Miercuri]:
<P>
Există un amendament care va fi prezentat în scurt timp de dl Speroni. În ceea ce privește dezbaterea privind politica externă, de securitate și de apărare, Grupul Europa Libertății și Democrației a solicitat ca declarația privind situația din Siria și Camp Ashraf a Înaltului Reprezentant și Vicepreședinte al Comisiei să includă comunitatea creștinilor copți din Egipt. Aceasta este o modificare pentru miercuri, pentru sesiunea de dimineață de la ora 09.00, când dna Ashton va fi prezentă. Dl Speroni va prezenta acum amendamentul. Vă mulțumesc.
<SPEAKER ID="027" NAME="Francesco Enrico Speroni" LANGUAGE="IT">
Dle Președinte, nu am vrut să modificăm fundamental sau mai degrabă să propunem o schimbare fundamentală a ordinii de zi adăugând sau înlocuind un punct; noi cerem pur și simplu să se extindă subiectul asupra căruia va raporta vicepreședinta.
<P>
Noi cerem doar ca Siria, Camp Ashraf și problema minorității creștine, și mai presus de toate minoritatea coptă din Egipt, să fie adăugate la tema în discuție. Vorbim despre un domeniu sensibil și un subiect care se referă la protecția minorităților, motiv pentru care le cer colegilor mei deputați să aprobe această propunere.
<SPEAKER ID="028" NAME="Bruno Gollnisch" AFFILIATION="NI">
(FR) Dle Președinte, eu susțin în totalitate această cerere, însă eu v-am cerut cuvântul pentru a vorbi despre ordinea zilei de marți. Nu știu dacă puteți să-mi dați cuvântul acum sau dacă doriți să mi-l dați după decizia privind propunerea dlui Speroni.
<SPEAKER ID="029" NAME="Președintele">
Acum trebuie să închidem discuția noastră inițială cu privire la punctul despre ziua de miercuri.
<SPEAKER ID="030" NAME="Mario Mauro" AFFILIATION="PPE">
(IT) Dle Președinte, iau cuvântul pentru a sprijini cererea dlui Speroni, tocmai pentru că situația dominată de ciocniri în care este implicată comunitatea coptă este o ilustrare a riscurilor asociate cu ceea ce se întâmplă în Egipt.
<P>
Prin urmare, fac apel ca această cerere să fie susținută, tocmai pentru că nu este vorba de a apăra comunitatea coptă, care face dovada identității sale. Mai degrabă, aceasta este o dovadă a situației complexe din Egipt. Prin urmare, eu cred că este absolut necesară o monitorizare atentă de către Parlamentul European, în special prin declarația dnei comisar Ashton.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Dle Președinte, doamnelor și domnilor, toată lumea a fost șocată de ceea ce s-a întâmplat în Egipt. Trebuie să fim totuși raționali. Șase puncte vor fi discutate cu baroneasa Ashton. Avem Siria, Ashraf, raportul Gualtieri, raportul Albertini și problema Europei ca actor global în cadrul Organizației Națiunilor Unite. Într-adevăr, nu are nici un sens.
<P>
Cred că ar trebui să solicităm Comisiei pentru afaceri externe să discute despre situația din Egipt, inclusiv tot ceea ce s-a întâmplat între minorități, să redacteze un raport din proprie inițiativă și apoi să organizeze pur și simplu o dezbatere privind Egiptul cu baroneasa Ashton o lună mai târziu. Avem nevoie de o dezbatere corectă asupra a ceea ce se întâmplă în Egipt. Dacă adăugați un al șaselea punct, o persoană îl va discuta, iar celelalte persoane vor discuta altceva. Nu veți concentra dezbaterea asupra Egiptului discutând șase puncte cu baroneasa Ashton.
<P>
Prin urmare, vă înțeleg emoția, dar a adăuga ceva ce nu va fi discutat oricum în dimineața zilei de miercuri nu reprezintă o soluție.
<SPEAKER ID="033" NAME="Bruno Gollnisch" AFFILIATION="NI">
(FR) Dle Președinte, voi fi concis: Conferința președinților a programat un vot cu privire la posibila ridicare a imunității mele parlamentare pentru ziua de mâine, marți.
<P>
Nu doresc să intru în detaliu în acest sens, dar în ceea ce privește ordinea de zi, aș dori chiar să spun că sunt un pic șocat, ca să nu mă exprim altfel, din cauza faptului că, nefiind programată nici o dezbatere, nu-mi pot prezenta punctul meu de vedere Parlamentului, nici măcar pentru două sau trei minute. Cred că se justifică prezentarea acestuia, pentru că mie mi se pare că raportorul a preluat același argument invocat ultima dată de către dna Wallis, care a concluzionat că imunitatea mea parlamentară ar trebui să fie ridicată, lucru pe care Curtea de Justiție l-a condamnat în termeni foarte clari.
<P>
(Președintele l-a întrerupt pe vorbitor)
<SPEAKER ID="034" NAME="Președintele">
Aceasta nu este o solicitare de respectare a Regulamentului de procedură.
<SPEAKER ID="035" NAME="Bruno Gollnisch" AFFILIATION="NI">
(FR) Dle Președinte, eu solicit o dezbatere, vă cer să vorbesc două sau trei minute. Din câte știu, acesta este un punct pe ordinea de zi. Două sau trei minute pentru a apăra onoarea unui deputat din Parlamentul European: este tot ceea ce vă cer. Poate oare acest Parlament să respecte o zi dreptul la apărare al unuia dintre membrii săi și nu doar în Guatemala sau Indonezia, ci și în interiorul acestei Camere?
<SPEAKER ID="036" NAME="Președintele">
Dle Gollnisch, noi acționăm în conformitate cu articolul 7 alineatul (8) din Regulamentul de procedură, unde se afirmă destul de clar cum să se procedeze în astfel de chestiuni. Orice comentarii pe care le puteți avea în ceea ce privește ordinea de zi trebuie să fie depuse cu cel puțin o oră înaintea sesiunii pe care tocmai am deschis-o. Repet, așa se prevede la articolul 7 alineatul (8) din Regulamentul nostru de procedură.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Dle Președinte, Conferința președinților a programat o dezbatere miercuri după-amiază, la propunerea guvernelor italian și francez pentru a scăpa de acordurile Schengen. Vă rog să mă scuzați, aceasta este de fapt programată pentru marți după-amiază, la ora 15.00.
<P>
Conferința președinților a hotărât că dl Barroso trebuie să participe și aș dori să aflu din informațiile disponibile dacă domnia sa va fi prezent. De ce este acest lucru atât de important pentru noi? Este important pentru că prima persoană care a adoptat o poziție după reuniunea la nivel înalt dintre dnii Sarkozy și Berlusconi a fost președintele Comisiei, dl Barroso, în timp ce comisarii au exprimat ulterior un punct de vedere diferit.
<P>
Având în vedere că este de fapt sarcina președintelui Comisiei să reprezinte Comisia, suntem nerăbdători ca dl Barroso să fie prezent marți după-amiază, la ora 15.00. Îmi cer scuze pentru că am încurcat ziua de marți cu cea de miercuri.
<SPEAKER ID="038" NAME="Președintele">
Vă mulțumesc pentru observațiile dumneavoastră, dle Cohn-Bendit. Voi verifica. Eu nu mai am nicio altă informație acum, dar pot să verific pentru dumneavoastră. În mod special!
<SPEAKER ID="040" NAME="Președintele">
Declar adoptat ordinea de zi pentru săptămâna în curs.

<CHAPTER ID="006-10">
10. Elektronisko komunikāciju tīkli un pakalpojumi (
<P>
Komisijas nostāja attiecībā uz Parlamenta iesniegtajiem grozījumiem
<P>
C. Trautmann ziņojums
<P>
Komisija apstiprina šādus grozījumus:
<P>
grozījumi Nr.: 12, 16, 19, 24, 32, 39 (apsvērumu grozījumi);
<P>
grozījumi Nr.: 40, 41, 42, 45, 56, 58, 59, 60, 61, 79, 84, 89, 92, 96, 99, 105, 111, 112, 113, 115, 116, 117, 124 (pantu grozījumi);
<P>
plenārsēdes laikā iesniegtais grozījums Nr.: 136.
<P>
Komisija principā vai daļēji apstiprina šādus grozījumus:
<P>
grozījumi Nr.: 2, 5, 6, 7, 14, 15, 17, 26, 27, 31, 35, 36, 37, 38 (apsvērumu grozījumi);
<P>
grozījumi Nr.: 43, 44, 46, 48, 52, 53, 62, 63, 64, 65, 66, 67, 68, 69, 70, 71, 72, 74, 75, 85, 86, 91, 95, 98, 100, 101, 102, 103, 106, 107, 108, 121, 123, 125 (pantu grozījumi);
<P>
plenārsēdes laikā iesniegtie grozījumi Nr.: 128, 132, 134.
<P>
Komisija noraida šādus grozījumus:
<P>
grozījumi Nr.: 1, 3, 4, 8, 9, 10, 11, 13, 18, 20, 21, 22, 23, 25, 28, 29, 30, 33, 34 (apsvērumu grozījumi);
<P>
grozījumi Nr.: 47, 49, 50, 51, 54, 55, 57, 73, 76, 77, 78, 80, 81, 82, 83, 87, 88, 90, 93, 94, 97, 104, 109, 110, 114, 118, 119, 120, 122 (pantu grozījumi);
<P>
plenārsēdes laikā iesniegtie grozījumi Nr.: 126, 127, 129, 130, 131, 133, 135, 137, 138, 139, 141, 142, 143.
<P>
- Pirms balsošanas.
<SPEAKER ID="096" NAME="Catherine Trautmann">
referente. - (FR) Priekšsēdētāja kungs, komisāres kundze, mēs balsosim par telekomunikāciju reformas paketi, kas ir viens no sarežģītākajiem priekšlikumiem šā Parlamenta pilnvaru termiņa nobeiguma periodā.
<P>
Es un mani kolēģi referenti del Castillo Vera kundze un Harbour kungs cieši sadarbojāmies, lai izstrādātu ne tikai saskaņotu un efektīvu priekšlikumu šo direktīvu galalietotājiem, proti, Komisijai un regulatoriem, bet arī pozitīvu un vērtīgu priekšlikumu tiem, kas vēlas redzēt tiesisko noteiktību, iedrošinājumu veikt ieguldījumus un dinamisku un līdzsvarotu tirgu, proti, operatoriem un to darbiniekiem, kā arī būtiskākajiem ieguvējiem no dažādu augstas kvalitātes pakalpojumu izmantošanas par godīgām un zemām cenām - patērētājiem.
<P>
Mēs visi - referenti, dokumentu izstrādātāji un "ēnu” referenti - vienoti virzījāmies uz šiem mērķiem, un tieši tādēļ mums izdevās panākt būtisku kompromisu, kas tika apstiprināts, veicot dažus grozījumus, par kuriem mēs balsosim.
<P>
Es esmu ļoti pateicīga visiem referentiem, atbildīgo komiteju priekšsēdētājiem un komitejām, kurām tika lūgti atzinumi, to sekretariātiem un visām politiskajām grupām. Es vēlos pateikties arī kolēģiem, kas izrādīja interesi par šo jautājumu un iesaistījās mūsu darbā. Es vēlos aicināt kolēģus deputātus ar savu balsojumu atbalstīt viņu izvirzītos referentus un dokumentu izstrādātājus un piešķirt viņiem skaidru un noteiktu mandātu turpmākajam koplēmuma procedūras posmam.
<P>
Nobeigumā vēlos piebilst, ka es ceru uz pozitīvu Komisijas un Padomes attieksmi pret grozīto reformu paketi, kas, lai gan daudzējādā ziņā ir alternatīva Komisijas sākotnējai versijai, tomēr arī parāda, ka starp visām trijām mūsu pārstāvētajām iestādēm attiecībā uz daudziem jautājumiem pastāv vienprātība.
<P>
- Pirms balsošanas par 132. grozījumu.
<SPEAKER ID="098" NAME="Ruth Hieronymi" AFFILIATION="PPE-DE">
(DE) Priekšsēdētāja kungs, attiecībā uz 132. grozījumu es tā iesniedzēju vārdā vēlos atcelt šo grozījumu, jo diemžēl mūsu centieni šajā Parlamentā panākt kompromisu attiecībā uz autortiesību nostiprināšanu ir bijuši neveiksmīgi.
<P>
- Pirms balsošanas par 138. grozījumu.
<SPEAKER ID="100" NAME="Catherine Trautmann">
referente. - (FR) Priekšsēdētāja kungs, mums ir jāpieņem diezgan sarežģīts lēmums par 138. grozījumu, jo ir iesniegti trīs pieprasījumi balsot pa daļām par šo grozījumu. Es personīgi iesniedzu mutisko grozījumu attiecībā uz grozījuma pirmo daļu, par ko ir jābalso un kas izteikta šādā redakcijā: "piemērojot principu, ka nedrīkst noteikt nekādus ierobežojumus galalietotāju pamattiesībām un pamatbrīvībām.” Tas ir pirmais mutiskais grozījums. Līdz šim mēs mēģinām rast risinājumu, kas būtu pieņemams politiskajām grupām attiecībā uz grozījuma trešo daļu.
<P>
Tādēļ es ar parakstītāju, starp tiem ir arī Rūpniecības, pētniecības un enerģētikas komitejas priekšsēdētāja Niebler kundze un citi deputāti, atbalstu ierosinu jaunu mutisko grozījumu, kas izteikts šādā redakcijā: "izņemot, ja ir apdraudēta sabiedriskā kārtība, kad lēmumu var pieņemt pēc ierobežojumu noteikšanas.” Ar to precizēšanas nolūkā tiktu aizstāta grozījuma trešā daļa, jo Bono kunga ierosinātais trešās daļas grozījuma teksts attiecībā uz izņēmumu ir neskaidrs. Pēc šā precizējuma ieviešanas grozījums kļūtu viegli lasāms un pieņemams. Turklāt, kā jau Hieronymi kundze teica, tam nav nekā kopīga ar intelektuālo īpašumu.
<P>
(Mutiskais grozījums tika pieņemts)

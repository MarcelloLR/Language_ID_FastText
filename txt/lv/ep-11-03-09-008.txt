<CHAPTER ID="008">
Balsošanas laiks 
<SPEAKER ID="127" NAME="Priekšsēdētājs">
Nākamais darba kārtības punkts ir balsošana.
<P>
(Balsojuma rezultāti un cita informācija: skatīt protokolu)
<SPEAKER ID="128" NAME="Robert Atkins" AFFILIATION="ECR">
Priekšsēdētāja kungs, es jau atkal jūs pārtraukšu ar sūdzību par Parlamenta laika plānošanu. Gan vakar, gan šodien mums tika dots laiks balsošanai, un mēs jau kārtējo reizi esam to izniekojuši. Labi pārvaldīta un efektīva Parlamenta iezīme, protams, ir spēja lietas kārtot pienācīgi un laikā. Vai jūs lūdzu varētu mudināt varas iestādes to kontrolēt? Pretējā gadījumā mēs saņemsim pelnītu nicinājumu.
<SPEAKER ID="129" NAME="Derek Roland Clark" AFFILIATION="EFD">
Priekšsēdētāja kungs, man ir piebilde par Reglamenta neievērošanu attiecībā uz pirmajiem diviem šīs dienas balsojumiem par nākamā un aiznākamā gada sesiju kalendāriem. Ja drīkstu, vēlos izteikt divus iebildumus. Pirmkārt, šie balsojumi tikai norāda uz to, cik Parlaments patiesībā ir bezspēcīgs. Visiem šeit šķiet, ka viņi iegūst arvien vairāk varas un arvien vairāk ietekmes. Bet būtībā šie grozījumi tikai attaisno faktu, ka mums jānotur 12 obligātās sesijas ...
<P>
(Priekšsēdētājs pārtrauca runātāju)
<SPEAKER ID="130" NAME="Priekšsēdētājs">
Clark kungs, jums bija jāizsakās par Reglamenta neievērošanu, nevis jānotur runa. Man diemžēl ir jūs jāpārtrauc. Tagad pāriesim pie balsošanas.
<SPEAKER ID="131" NAME="Edward McMillan-Scott" AFFILIATION="ALDE">
Priekšsēdētāja kungs, parasti es neuzstātos ar šādu iebildumu. Būdams priekšsēdētāja vietnieks, es priekšsēdētāju respektēju.
<P>
Tomēr visas grupas tika informētas, ka balsojumi par kalendāru, kuru skaits nav liels - manuprāt, ir tikai divi grozījumi -, notiks balsošanas laika sākumā un nevis pēc Schmitt kunga uzrunas Parlamentam. Es uzskatu, ka tā ir necieņas izrādīšana Schmitt kungam, ja deputātiem ļauj doties prom, bet pēc viņa runas liek visiem atgriezties divu balsojumu dēļ.
<P>
Tādēļ es jums lūdzu izvirzīt priekšlikumu mainīt Parlamenta darba kārtību tā, lai visi balsojumi, sākot ar balsošanu par kalendāru, notiek pirms Schmitt kunga runas.
<P>
(Aplausi)
<SPEAKER ID="132" NAME="Priekšsēdētājs">
McMillan-Scott kungs, man ir atbilde uz jūsu iepriekš teikto, un tā ir šāda: pirmdien Parlaments balsoja par dienas kārtību. Dienas kārtībā jūs redzēsiet, ka Parlaments nobalsoja par to, ka balsošana par sesiju kalendāru notiks no plkst. 12.30 līdz plkst. 13.30. Šādu lēmumu Parlaments pieņēma pirmdien.
<SPEAKER ID="133" NAME="Edward McMillan-Scott" AFFILIATION="ALDE">
Priekšsēdētāja kungs, es atvainojos par šīs diskusijas ievilkšanu garumā, bet ir sanācis tā, ka balsojumu saraksti ir izdalīti visām grupām. Ja ir notikusi kļūda, tad tā ir jālabo. Tas ir muļķīgi un necienīgi pret mūsu šī brīža prezidējošās dalībvalsts prezidentu likt deputātiem atgriezties Parlamenta sēdē pēc tam, kad prezidents ir teicis savu runu. Ļaujiet mums strādāt tā, kā tas ir rakstīts balsojumu sarakstā. Nav nekāda pamatojuma to vēlreiz mainīt.
<P>
(Aplausi)
<SPEAKER ID="134" NAME="Priekšsēdētājs">
Kartība ir šāda. Katru pirmdienu notiek balsošana par darba kārtību. Uzklausiet mani. Izbeidziet vaidēt un ūjināt. Ja jūs vēlaties mainīt noteikumus, jūs to varat darīt, bet šī brīža noteikumi paredz to, ka par dienas kārtību mēs balsojam katru pirmdienu. Tā arī mēs darījām kopā ar tiem deputātiem, kuri pirmdien ieradās uz sēdi. Tomēr priekšsēdētājam ir tiesības izvirzīt darba kārtību atkārtotai balsošanai, ja vairums no deputātiem to vēlas, tādēļ es šoreiz izmantošu šīs tiesības un jums jautāšu: vai jūs šodien vēlētos balsot par šīsdienas darba kārtības izmaiņām? Kurš ir par balsošanu par darba kārtības izmaiņām? Kurš ir pret? Kurš atturas?
<P>
(Aplausi)
<P>
Tomēr, dārgie kolēģi, es jums gribu atgādināt, ka jums ir jāierodas pirmdienās, ja jūs vēlaties ietekmēt darba kārtību.
<P>
McMillan-Scott kunga ierosinājums bija balsot par sesiju kalendāru pirms Ungārijas prezidenta uzrunas, ja vien to atļaus laiks, jo, kā jūs redzat, mēs būtībā zaudējam laiku. Ņemot vērā to, cik šobrīd ir pulkstenis, es pieļauju, ka pēc prezidenta runas mums būs jāveic daudz balsojumu. Tātad, kurš ir par balsošanu par kalendāru pirms Ungārijas prezidenta runas, ja mums pietiks laika tā darīt? Kurš ir pret? Kurš atturas?
<P>
Tad mēs darīsim tā: mēs balsosim par kalendāru tad, ja mums būs pietiekami daudz laika pirms Ungārijas prezidenta runas.
<P>
(Iebildumi)
<P>
Kolēģi, tas neko nemaina, mēs jebkurā gadījumā turpināsim balsošanu pēc prezidenta runas.
<P>
(Nepiekrītoša kurnēšana)
<P>
Es izmantošu savas tiesības. Lai izbeigtu šīs muļķības, es balsošanu par kalendāru izvirzīšu kā pirmo balsošanu. Vai tagad visi ir apmierināti?
<P>
(Aplausi)
<P>
Labi, jūs tāpat būsit šeit, lai balsotu pēc prezidenta runas, bet tagad turpināsim ar balsošanu par 2012. gada sesiju kalendāru.

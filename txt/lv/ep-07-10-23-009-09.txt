<CHAPTER ID="009-09">
9. Pesticīdu ilgtspējīgas lietošanas pamatdirektīva (balsojums) 
<P>
- Ziņojums: Christa Klaß (A6-0347-2007)
<P>
- Pirms balsojuma:
<SPEAKER ID="130" NAME="Christopher Heaton-Harris" AFFILIATION="PPE-DE">
Priekšsēdētāja kungs, es iebilstu pret darba kārtības punktu saskaņā ar 166. pantu, lai atsauktos uz mūsu Reglamenta 37. panta 1. punktu.
<P>
37. panta 1. punkts attiecas uz piekļuvi dokumentiem un informācijas nodrošināšanu šim Parlamentam. Gatavojoties balsojumam par pesticīdiem, daudzi no mums, ja ne visi, šajā Parlamentā ir saņēmuši kaudzēm e-pastu, kuros mūs lūdz balsot par grozījumiem, kas ir plašāki par Komisijas vēlmēm. Šie e-pasti nāk no organizācijas ar nosaukumu Pesticīdu uzraudzība (Pesticide Watch), kurā ietvertās organizācijas saņēma lielas finansējuma summas no Eiropas Komisijas - patiesi, daļa no 11,7 miljoniem eiro, kas iztērēti pēdējos divos gados saistībā ar budžeta pozīciju attiecībā uz Kopienas rīcības programmu, kas sekmē nevalstiskās organizācijas (NVO), kuras galvenokārt darbojas vides aizsardzības jomā un Life+ programmā.
<P>
Vai varu saskaņā ar 37. panta 1. punktu lūgt man uzrādīt dažās vēstules starp Komisiju un šīm NVO, kas mūs ir lobējušas šajos jautājumos? Šī maksājumu saraksta lobēšana noteikti ir novedusi pie to e-pastu skaita palielināšanās, ko saņēmuši EP deputāti, bet tas noteikti nav pareizi, ka viens Komisijas ģenerāldirektorāts izmanto lielas nodokļu maksātāju naudas summas un ļaunprātīgi izmanto NVO, lai mēģinātu izmainīt deputātu un atbildīgā Komisijas ĢD viedokļus šajā jautājumā.
<P>
(Skaļi aplausi no labās zāles puses)
<SPEAKER ID="131" NAME="Priekšsēdētājs">
Heaton-Harris kungs, mēs jūsu komentāru nosūtīsim attiecīgajām personām.

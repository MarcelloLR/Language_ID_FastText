<CHAPTER ID="009-03">
3. ES nostāja attiecībā uz Irānu (
<SPEAKER ID="130" NAME="Bastiaan Belder" LANGUAGE="NL">
Priekšsēdētāja kungs, pēc Eiropas Parlamenta sociālistu un demokrātu grupas ierosinājuma un ar pārējo grupu apstiprinājumu un piekrišanu es ierosinu pēc 6. punkta ietvert šādu mutisku grozījumu:
<P>
"kategoriski nosoda to, ka Irānas drošības spēki nelikumīgi aizturēja Irānas opozīcijas līderus Mir Hossein Mousavi un Mehdi Karoubi kopā ar viņu sievām, un pieprasa viņus atbrīvot nekavējoties un bez nosacījumiem; uzsver, ka aizturēšana notikusi, pārkāpjot Irānas likumus; nosoda Irānas varas iestāžu attieksmi pret opozīciju, kura izmanto savas likumīgās tiesības protestēt un deklarē savu solidaritāti ar Irānas tautu savos demokrātiskajos centienos; pauž nožēlu par liekulību no Irānas valdības puses, kura pielietoja pārmērīgu spēku, iebiedēšanu un patvaļīgu apcietināšanu pret miermīlīgiem demonstrāciju dalībniekiem, kuri demonstrēja solidaritāti ar Ēģiptes tautu 2011. gada 14. februārī, vienlaicīgi pieprasot atbalstīt brīvību Ēģiptē”.
<SPEAKER ID="133" NAME="Anna Ibrisagic" AFFILIATION="PPE">
(SV) Mutiskais grozījums skar viena vārda svītrošanu, un šis vārds ir "un”. Es lasīšu tekstu angliski un pēc tam paskaidrošu, kāpēc:
<P>
"tā kā ir notikusi ievērojama attiecību padziļināšanās starp Irānu un Turciju”, - nākamais vārds "un” ir svītrots un apsvērums turpinās ar vārdiem - "tā kā Irāna izmanto gan valstiskos, gan nevalstiskos sabiedrotos Sīriju, Hezbollah un Hamas, kā arī Musulmaņu brālību, lai radītu nestabilitāti reģionā;”
<P>
(SV) Mēs vēlamies svītrot vārdu "un” pa vidu, jo mēs nevēlamies saistīt attiecības starp Turciju un Irānu ar Irānas attiecībām ar Hezbollah un Hamas.

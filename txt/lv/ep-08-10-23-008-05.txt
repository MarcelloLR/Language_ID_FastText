<CHAPTER ID="008-05">
5. Aviācijas drošības pasākumu un digitālo ķermeņa skeneru izmantošanas ietekme uz cilvēktiesībām, privātumu, datu aizsardzību un personas cieņu (
<P>
- Pirms balsojuma
<SPEAKER ID="070" NAME="Manfred Weber">
PPE-DE grupas vārdā. - (DE) Priekšsēdētāja kungs, vēlos PPE-DE grupas vārdā iepazīstināt ar priekšlikumu. Parlamentā mēs acīmredzami esam vienprātīgi divos punktos. No vienas puses, vēlamies, lai mūs iesaista šo jauno tehnisko variantu procedūrās, un to nav iespējams izlemt bez Parlamenta. Vēlos pateikties komisāram A. Tajani, kurš to apliecināja.
<P>
Otrkārt, mums visiem ir skaidrs, ka šis jaunais tehniskais pasākums ir jāizskata ar lielu jutību. Šajā sakarā mūs māc virkne bažu. Ikviens šajā Parlamentā piekrīt tam, ka ir rūpīgi jākontrolē iespējamās piemērošanas kritēriji. Es PPE-DE grupas vārdā vēlētos ierosināt, ka dodam sev vēl papildu četras nedēļas laika un pārceļam balsošanu uz novembri, jo komisārs A. Tajani paziņoja, ka novembrī par šo tematu noritēs liela mēroga uzklausīšana. PPE-DE grupa uzskata, ka pirms lēmuma pieņemšanas mums ir jāuzklausa visi fakti. Ceru, ka vairums nobalsos par šo priekšlikumu. Tādēļ mēs iesniedzam priekšlikumu atlikt balsošanu līdz novembrim.
<SPEAKER ID="071" NAME="Martin Schulz">
PSE grupas vārdā. - (DE) Priekšsēdētāja kungs, dāmas un kungi, es vēlos iebilst pret šo priekšlikumu šāda iemesla dēļ. Ir tiesa, ka Tajani kunga uzklausīšana sniegs mums iespēju iegūt papildu informāciju un definēt mūsu nostāju. Tomēr, pieņemot šo lēmumu, mēs paudīsim Padomei, kura pēdējā Tieslietu un iekšlietu ministru padomē jau ir pieņēmusi rezolūciju, ka, mūsuprāt - un tas attiecas vismaz uz manu grupu - drošība un drošības pasākumi ir ļoti būtiski. Tomēr skeneru vai indikācijas ierīču izmantošana, kas parāda cilvēkus pilnībā kailus, ir absolūti nepieņemama. Tā ir cilvēka cieņas aizskaršana un nekādi nav saistīta ar drošības palielināšanu.
<P>
(Aplausi no zāles centra un kreisās puses.)
<P>
Šeit notiekošais ir ideāls piemērs drošības mānijai. Ar savu lēmumu vēlamies raidīt skaidru signālu, ka esam pret šāda veida pasākumiem, kas ir arī ļoti strīdīgi no medicīniskā viedokļa. Tādēļ mēs lūdzam noraidīt Weber kunga priekšlikumu.
<P>
(Aplausi)
<SPEAKER ID="072" NAME="Priekšsēdētājs">
Liels paldies! ALDE grupa lūdza par šo priekšlikumu veikt balsojumu pēc saraksta.
<P>
(Parlaments noraidīja priekšlikumu par balsošanas atlikšanu)

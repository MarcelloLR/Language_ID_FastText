<CHAPTER ID="003-14">
14. Ģenētiski modificētu organismu apzināta izplatīšana (Komisijai piešķirtās ieviešanas pilnvaras) (balsojums) 
<P>
- Ziņojums: Gyula Hegyi
<P>
- Pirms balsojuma:
<SPEAKER ID="112" NAME="Gyula Hegyi  " AFFILIATION="PSE">
referents. - Priekšsēdētāja kungs, es nevēlos saviem kolēģiem atņemt laiku, bet tā kā mums nebija debates plenārsēdē un tās bija pirmā lasījuma apspriedes, es vēlētos jūs informēt par pamatnosacījumiem jaunajā tiesību aktā par ģenētiski modificētiem organismiem (ĢMO).
<P>
Kompromisa pakete Parlamentam dod tiesības kontrolēt ģenētiski modificētu organismu apzinātu izplatīšanu. Parlamenta kontrole nozīmē pārredzamību šajā delikātajā jautājumā. Eirobarometra sabiedrības aptauja parādīja, ka attiecībā uz ĢMO 94 % mūsu iedzīvotāju vēlas izvēles tiesības, 86 % pirms ĢMO patērēšanas vēlas iegūt vairāk informācijas, bet 71 % vienkārši nevēlas lietot ĢMO. Tāpēc mūsu lielākais panākums ir tas, ka Padome un Komisija ir vienojušās par Parlamenta kontroli attiecībā uz ĢMO marķējuma prasībām.
<P>
Es vēlos pateikties "ēnu” referentiem, Komisijai un Portugāles prezidentūrai. Nodrošinot lielāku atklātību attiecībā uz ģenētiski modificētiem organismiem, Eiropa kļūs demokrātiskāka.

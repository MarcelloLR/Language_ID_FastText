<CHAPTER ID="002">
Lēmums par pieprasījumu piemērot steidzamības procedūru
<SPEAKER ID="006" NAME="Priekšsēdētājs">
Vispirms mēs balsosim par pieprasījumu piemērot steidzamības procedūru priekšlikumam Padomes Regulai par Protokola noslēgšanu, ar ko laikposmam no 2008. gada 1. augusta līdz 2012. gada 31. jūlijam nosaka zvejas iespējas un finansiālo ieguldījumu, kas paredzēts Partnerattiecību nolīgumā zivsaimniecības nozarē starp Eiropas Kopienu un Mauritānijas Islāma Republiku - C6-0199/2008 -.
<P>
P. Morillon tiek dots vārds, lai sniegtu Zivsaimniecības komitejas atzinumu.
<SPEAKER ID="007" NAME="Philippe Morillon" AFFILIATION="ALDE">
(FR) Priekšsēdētāja kungs, šis pieprasījums - dažiem šajā Parlamentā tas ir jāatceras, priekšsēdētāja kungs, Padomes priekšsēdētāj, - ir saistīts ar to, ka pagājušā gada beigās mums bija jāsāk jaunas sarunas par šī partnerattiecību nolīguma ar Mauritānijas Republiku īstenošanas praktiskajiem noteikumiem.
<P>
Šīs sarunas prasīja ciešu sadarbību starp attīstības un humānās palīdzības komisāru Louis Michel un komisāru J. Borg, un es to atzinīgi vērtēju. Tā rezultātā tika izveidota Apvienotā komiteja, kas, vienojoties ar Mauritānijas Islāma Republiku, ir izstrādājusi tādu nolīgumu, kurš tagad apmierina abas puses: Eiropas Savienību un Mauritānijas Republiku.
<P>
Un līdz ar to tagad ir jautājums par spēju maksāt Mauritānijas Republikai pienākošos atalgojumu no 1. augusta. Vienojoties ar visām politiskajām grupām, mēs vaicājam Komisijai, vai balsojums par šo ziņojumu varētu notikt nevis šajā sesijā, bet jūlija sesijā. Tas ir vienkārši tādēļ, lai ļautu mūsu ieceltajai referentei Fraga Estévez izskaidrot mums šī ziņojuma precīzos nosacījumus trešdien, 25. jūnijā, pēcpusdienā un mēs varētu balsot par to ceturtdien, 26. jūnijā, no rīta, tādējādi dodot iespēju iekļaut to mūsu nākamās jūlija plenārsēdes darba kārtībā. Es domāju, ka tam piekristu visi trīs partneri un, protams, Mauritānijas Republika.
<P>
(Parlaments noraidīja pieprasījumu piemērot steidzamības procedūru)

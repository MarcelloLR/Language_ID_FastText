<CHAPTER ID="006-06">
6. Drošības un veselības aizsardzības darbā uzlabošana strādājošām grūtniecēm, sievietēm, kas strādā pēcdzemdību periodā, un strādājošām sievietēm, kas baro bērnu ar krūti (
<SPEAKER ID="175" NAME="Edite Estrela" LANGUAGE="PT">
Priekšsēdētājas kundze, es vēlos lūgt, lai dienesti ņemtu vērā, ka visiem grozījumiem autentiskā versija ir portugāļu valodā.
<P>
Otrkārt, es vēlos lūgt, lai mainītu balsošanas kārtību, un lai konsekvences dēļ balsojums par komitejas 43. grozījumu notiktu pirms 83. grozījuma.
<P>
Visbeidzot, es vēlos norādīt, ka šī direktīva, par kuru mēs gatavojamies balsot, ir 17 gadus veca un nepārprotami novecojusi. Pārskatītā direktīva nestāsies spēkā līdz nākamā Parlamenta sasaukuma termiņa beigām. Citiem vārdiem, mēs veidojam šos tiesību aktus nākotnei, nevis šodienai.
<P>
Precīzāk sakot, mēs veidojam šos tiesību aktus pilsoņu labā, tādējādi radot viņiem lielāku motivāciju balsot jūnija vēlēšanās.
<P>
Tādēļ noslēgumā es lūdzu kolēģus atbalstīt manu ziņojumu.
<SPEAKER ID="176" NAME="Astrid Lulling" LANGUAGE="FR">
Priekšsēdētājas kundze, pašreizējā situācija ir tāda, ka šim ziņojumam ir 89 grozījumi. Tas ir pilnīgs haoss, un šīs balsošanas dēļ, kas mums tagad ir jāizdara, mums nebūs iespējamas patiesi objektīvas debates ar Padomi un Komisiju. Visi šie 89 grozījumi ir pilnīgi pretrunīgi viens otram. Es ierosinu nodot šo ziņojumu atpakaļ komitejai, jo, kā teica Estrela kundze, mums ir pietiekami daudz laika, lai tā rīkotos.
<P>
(Skaļi aplausi)
<SPEAKER ID="177" NAME="Priekšsēdētāja">
Lulling kundze, vai jūs, lūdzu, varētu apstiprināt, vai jūs izvirzāt šo prasību savas politiskās grupas vārdā?
<SPEAKER ID="178" NAME="Astrid Lulling">
PPE-DE grupas vārdā. - Jā, priekšsēdētājas kundze, es nekad neierosinu neko, kas nebūtu ierosināts manas politiskās grupas vārdā!
<P>
(Smiekli un aplausi)
<SPEAKER ID="179" NAME="Edite Estrela" AFFILIATION="PSE">
(PT) Priekšsēdētājas kundze, nav jēgas nodot šo ziņojumu vai šo priekšlikumu atpakaļ komitejai, jo tas ir apspriests ar visām grupām. Domājams, ka to atbalsta vairākums šajā Parlamentā. Tas tika apspriests arī ar Komisiju un ar Padomi.
<P>
Dabiski, ka cilvēkiem ir dažādi viedokļi. Diemžēl, mēs zinām, ka Padome Čehijas prezidentūras vadībā ir ieņēmusi ļoti konservatīvu pieeju attiecībā uz dzimumu līdztiesības veicināšanu.
<P>
Tādēļ es aicinu Parlamentu balsot par šiem priekšlikumiem un atbalstīt manu ziņojumu, jo tas radīs pilsoņiem lielāku motivāciju piedalīties un balsot Eiropas vēlēšanās.

<CHAPTER ID="006-08">
8.  Eiropas Parlamenta 2011. gada sesiju kalendārs (balsošana)
<P>
- Par grozījumu Nr. 4.
<SPEAKER ID="124" NAME="Ashley Fox" AFFILIATION="ECR">
Priekšsēdētāja kungs, sakarā ar procedūras jautājumu vai varat apstiprināt, ka ar balsojumu par grozījumu Nr. 4 mums izdosies samazināt Strasbūras apmeklējumu biežumu, un tajā pašā laikā tas būs saskaņā ar mūsu līguma saistībām rīkot 12 sesijas?
<P>
(Aplausi)
<SPEAKER ID="126" NAME="Klaus-Heiner Lehne" AFFILIATION="PPE">
(DE) Priekšsēdētāja kungs, dāmas un kungi! Pēc balsošanas saraksta man ir skaidrs, ka jūs, priekšsēdētāja kungs, plānojat atzīt grozījumu Nr. 2 par nepieņemamu. Es gribētu lūgt jūs vēlreiz to apsvērt. Patiesi, Līguma 229. pantā teikts, ka Eiropas Parlamenta sesijai jānotiek marta otrajā otrdienā. Tomēr tas nav pretrunā manas grupas iesniegtajam grozījumam.
<P>
Manas grupas grozījuma mērķis ir pārvietot Strasbūras nedēļu no 10. nedēļas uz 11. nedēļu. Tas nenozīmē, ka jūs nevarat noturēt plenārsēdi marta otrajā otrdienā. Mēs vēlamies, lai 11. būtu Strasbūras nedēļa, bet tas nenozīmē, ka mūsu grozījums ir nepieņemams. Es gribētu jūs lūgt vēlreiz to apsvērt.
<SPEAKER ID="127" NAME="Priekšsēdētājs">
Jūs esat nolasījis manas domas, Lehne kungs, jo es biju nolēmis rīkoties tieši tā, kā jūs bijāt paredzējis.
<P>
- Par grozījumu Nr. 4.
<SPEAKER ID="128" NAME="Bruno Gollnisch" AFFILIATION="NI">
(FR) Es runāšu ļoti īsi, priekšsēdētāja kungs. Manuprāt, neraugoties uz neskaidro formulējumu, grozījums Nr. 4 ir jāatzīst par nepieņemamu tāpēc, ka tas ir pretrunā līgumiem un vēl jo vairāk šo līgumu interpretācijai, kas ļoti skaidri ir sniegta Luksemburgā esošās Eiropas Savienības Tiesas spriedumā, kurš paredz, ka Strasbūrā jāsaglabā pašreizējais sesiju skaits. Es saprotu, ka daži deputāti tam var nepiekrist, tomēr līgumos tas ir noteikts pilnīgi skaidri, un arī Luksemburgas Tiesas spriedums ir tikpat saskaņots ar pašreizējiem tiesību aktiem.
<SPEAKER ID="129" NAME="Priekšsēdētājs">
Pirms balsošanas man jūs jāinformē par prezidentūras uzskatu, ka grozījums Nr. 2 ir pretrunā Līgumam par Eiropas Savienības darbību, un tādēļ paziņo, ka grozījums Nr. 2 nav pieņemams.
<P>
Līguma par Eiropas Savienības darbību 229. pantā teikts, ka Eiropas Parlaments, citēju: "bez īpaša paziņojuma sanāk marta otrajā otrdienā”. Priekšsēdētāju konference ir apstiprinājusi sesiju kalendāra priekšlikumu 2011. gadam, kas ietver sesijas laiku no 7. līdz 10. martam, tādējādi ievērojot Līguma par Eiropas Savienības darbību 229. pantu.
<P>
2. grozījums ierosina šo sesijas laiku atlikt uz nākamo nedēļu. Ja Parlaments pieņemtu šo grozījumu, tas būtu pretrunā 229. pantam. Tādēļ tas ir atzīstams par nepieņemamu.
<P>
- Pirms balsošanas par grozījumu Nr. 3.
<SPEAKER ID="130" NAME="Klaus-Heiner Lehne" AFFILIATION="PPE">
(DE) Priekšsēdētāja kungs, atvainojiet, bet tas nav tik vienkārši. Jūs pilnīgi precīzi citējāt 229. pantu, bet tas nav pretrunā mūsu grozījumam. 229. pants attiecas uz konkrētu dienu, kas ir marta otrā otrdiena. Mūsu grozījums attiecas uz Strasbūras nedēļu kopumā, kas sastāv no četrām dienām. Tādēļ ir pieļaujams pārcelt šo plenārsēdes nedēļu Strasbūrā no 10. nedēļas uz 11. nedēļu. Tas nenozīmē, ka plenārsēde Briselē nevar notikt marta otrajā otrdienā. Kā jūs jau teicāt, tie ir līguma noteikumi.
<SPEAKER ID="131" NAME="Priekšsēdētājs">
Lehne kungs, šis grozījums izraisa jautājumu, ko ļoti labi varētu interpretēt dažādi. Reglaments nosaka, ka šādos gadījumos pēdējais vārds attiecībā uz piemērojamo interpretāciju ir prezidentūrai. Manis jau minēto iemeslu dēļ prezidentūra ir nolēmusi paziņot grozījumu Nr. 2 par nepieņemamu sakarā ar to, ka tas ir pretrunā Līguma par Eiropas Savienības darbību 229. pantam. Pats par sevi saprotams, ka jebkura cita interpretācija pelna ievērību. Tomēr, tā kā lēmums ir jāpieņem prezidentūrai, tā ir izlēmusi šādi.
<P>
Pirms balsošanas.
<SPEAKER ID="133" NAME="Potito Salatto" AFFILIATION="PPE">
(IT) Priekšsēdētāja kungs, lūdzu, atvainojiet, ka izmantoju šo iespēju pateikt, ka ir nepieciešama iejaukšanās, lai nodrošinātu tiešos lidojumus bez sarežģījumiem starp Strasbūru un Eiropas galvaspilsētām tiem, kuri pašlaik spiesti veikt trīs vai četrus lidojumus, lai sasniegtu Strasbūru. Es pieprasu, veikt attiecīgus pasākumus.
<P>
(Aplausi)

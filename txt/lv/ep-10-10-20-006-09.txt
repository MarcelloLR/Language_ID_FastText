<CHAPTER ID="006-09">
9.  Ekonomikas pārvaldības un stabilitātes sistēmas uzlabošana Eiropas Savienībā, it īpaši euro zonas valstīs (
<SPEAKER ID="155" NAME="Olle Schmidt" AFFILIATION="ALDE">
Priekšsēdētāja kungs! Šis ir ļoti svarīgs mutisks grozījums: "tā kā visām 27 dalībvalstīm cik vien iespējams būtu jāseko iespējami lielākam daudzumam ekonomikas pārvaldības priekšlikumu, vienlaikus atzīstot, ka valstīm, kas nav euro zonā, tas daļēji būs brīvprātīgs process”.
<P>
Šo grozījumu ir pieņēmusi Eiropas Tautas partijas grupa (Kristīgie demokrāti), Eiropas Parlamenta sociālistu un demokrātu progresīvās alianses grupa, kā arī komisārs. Es ceru, ka jūs visi pieņemsiet šo mutisko grozījumu. Tas ir svarīgi gan man, gan Eiropas Liberāļu un demokrātu apvienības grupai un it sevišķi manai valstij, proti, Zviedrijai, lai mēs varētu pievienoties euro zonai.
<P>
(Mutiskais grozījums tika pieņemts)
<SPEAKER ID="157" NAME="Priekšsēdētājs">
Līdz ar to balsošana ir beigusies.
<P>
Tā kā balsošana ir ieilgusi jūsu izcili paveiktā darba dēļ, es gribētu lūgt tos, kuri ir pieprasījuši iespēju sniegt balsojuma skaidrojumus mutiski, iesniegt tos rakstiski vai arī atlikt uz rītdienu, jo ir iesniegti 62 pieprasījumi, un mēs nepaspēsim visus noklausīties.
<SPEAKER ID="158" NAME="Michał Tomasz Kamiński" AFFILIATION="ECR">
Priekšsēdētāja kungs! Es vēlos jūs apsveikt ar izcili padarīto šāsdienas darbu. Es patiesi augstu vērtēju veidu, kādā jūs šodien veicāt savas priekšsēdētāja funkcijas. Es ceru, ka jūs savā prasmē dalīsieties arī ar pārējiem Parlamenta priekšsēdētāja vietniekiem.
<SPEAKER ID="159" NAME="Nicole Sinclaire" AFFILIATION="NI">
Priekšsēdētāja kungs! Tā kā mani vēlētāji redzēja, kā es šodien balsoju, viņiem ir jānodrošina iespēja noklausīties manu skaidrojumus par šo balsojumu.
<SPEAKER ID="160" NAME="Priekšsēdētājs">
Es jums izteicu lūgumu mainīt skaidrojuma formu no mutiska uz rakstisku. Arī tajā jūs varēsiet saviem vēlētājiem sniegt skaidrojumu par to, kādu iemeslu dēļ jūs balsojāt par konkrētiem jautājumiem tieši tā un ne citādi. Jebkurā gadījumā mēs nevēlamies jums atņemt jūsu tiesības. Es tikai lūdzu jūs pievienoties pārējiem Parlamenta deputātiem, kuri atteicās no savām tiesībām sniegt mutiskus skaidrojumus un iesniegs tos rakstiski. Tas arī viss.
<SPEAKER ID="161" NAME="Barbara Matera" AFFILIATION="PPE">
(IT) Priekšsēdētāja kungs! Es izpildīšu jūsu lūgumu un iesniegšu mūsu skaidrojumus rakstiski. Otrkārt, es pievienojos sava kolēģa jums veltītajam apsveikumam.
<SPEAKER ID="162" NAME="Licia Ronzulli" AFFILIATION="PPE">
(IT) Priekšsēdētāja kungs! Ja jūs piekrītat, mēs varētu atlikt mutisko skaidrojumu noklausīšanos uz rītdienu, lai visi justos gandarīti.
<SPEAKER ID="163" NAME="Priekšsēdētājs">
Jā, es piekrītu, un cerams, ka tam piekritīs arī Sinclair kundze. Es paļaujos uz šā Parlamenta deputātu labo gribu, aicinot viņus atlikt mutisko skaidrojumu sniegšanu uz rītdienu, vai arī iesniegt rakstiskos skaidrojumus šodien, savukārt tagad dosim iespēju izteikties Sinclair kundzei.

<CHAPTER ID="012">
Kvorums (turpinājums) 
<SPEAKER ID="296" NAME="Priekšsēdētājs">
Šā rīta sēdes sākumā es jautāju paust viedokļus vismaz vienam pārstāvim no katras grupas, jo saņēmu pieprasījumu noteikt kvorumu saskaņā ar Reglamenta 149. pantu. Šis pieprasījums ir pamatots uz rakstisku pieprasījumu no 40 deputātiem. Patiesībā, ja godīgi, tad 39 + 1, vienpadsmitais vārds sarakstā ir pilnīgi nesalasāms. Es jums nevaru, mēs jums nevaram pateikt, kas ir 40. pieprasījuma parakstītājs.
<P>
Pēc debatēm un saņēmis Konstitucionālo lietu komitejas priekšsēdētaja viedokli, es uzņēmos atbildību un arī interpretēju Reglamenta 149. panta 4. punktu, kura sacīts, ka deputātus, kuri iesniedza pieprasījumu noteikt kvorumu, iekļauj klātesošo skaitā pat tad, ja viņi ir atstājuši sēžu zāli.
<P>
Es vēlos vērst jūsu uzmanību uz vārdiem "pat tad, ja viņi ir atstājuši”. Nav sacīts "nav sēžu zālē”, bet gan "pat tad, ja viņi ir atstājuši”. Tas liek noprast, viņi pirms tam ir bijuši sēžu zālē. "Iepriekš” noteikti neattiecas uz to, ka viņi bija klāt iepriekšējos mēnešos, bet gan noteikti tad, kad iesniedza pieprasījumu. Tādēļ es norādīju, ka pirms balsojumiem es pārbaudīšu, vai 40 parakstītāji ir ieradusies, pat ja īsti nezinu, kas bija 40. parakstītājs.
<P>
Saskaņā ar dienestiem, pieci no viņiem ir sēžu zālē. Ja tagad 40 deputāti pieceļas kājās, lai pieprasītu kvoruma noteikšanu, es to darīšu. Vai šeit ir 40 deputāti, kas piecelsies un pieprasīs kvoruma noteikšanu?
<SPEAKER ID="297" NAME="Neena Gill" AFFILIATION="PSE">
Priekšsēdētāja kungs, vai jūs varētu apstiprināt, vai te ir 40 deputāti, jo ir ļoti grūti pateikt?
<SPEAKER ID="298" NAME="Priekšsēdētājs">
Gill kundze, šķiet, ka kopš šā rīta 149. pantu esmu iemācījies no galvas. Jūs runājat par 5. punktu. Tikai sēdes priekšsēdētāja pienākums ir izlemt, ka nav kvoruma. Tomēr, ņemot vērā veicamo balsojumu nozīmi, jo īpaši gadījumu ar personu, kam piespriests nāvessods, es nespēlēšu šo spēli. Ja 40 kolēģi uzņemas atbildību, pieceļoties kājās, es noteikšu kvorumu.
<P>
Vai šeit ir 40 kolēģi, kas piecelsies? Es viņus neredzu. Tādēļ turpināsim ar balsošanu.

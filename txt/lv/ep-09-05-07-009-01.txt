<CHAPTER ID="009-01">
1. Integrēta pieeja dzimumu līdztiesībai ES ārējās attiecībās un miera/valsts nostiprināšanā (
<P>
- Pirms balsojuma
<SPEAKER ID="088" NAME="Libor Rouček">
referents. - Priekšsēdētāja kungs, ES un tās dalībvalstis ir uzņēmušās saistības turpināt sekmēt dzimumu līdztiesību un sieviešu līdzdalību kā starptautiskās darba kārtības svarīgas prioritātes.
<P>
Tomēr, paraugoties tuvāk, izrādās, ka integrētas pieejas praktiskā īstenošana attiecībā uz dzimumu līdztiesību ES ārpolitikā joprojām ir vāja. Piemēram, tikai astoņas no 27 dalībvalstīm ir pieņēmušas valsts rīcības plānus ANO Drošības padomes Rezolūcijas Nr. 1325 īstenošanai.
<P>
Turklāt sievietes joprojām ir ļoti nepietiekami pārstāvētas augsta līmeņa amatos Komisijā un Padomē. Faktiski pašlaik nav nevienas sievietes, kas būtu ES īpašais pārstāvis. Šī iemesla dēļ ziņojumā tiek uzsvērts, ka ES ir pilnībā jāizpilda savas saistības šajā jomā. Piemēram, Komisijai ir jāpaātrina tās darbs saistībā ar ES rīcības plānu dzimumu līdztiesībai. Esmu pārliecināts, ka tas ir svarīgi tam, lai stiprinātu ES ārpolitikas dzimumu aspektu.
<P>
Noslēgumā vēlos teikt, ka sieviešu tiesības ir daļa no plašākas cilvēktiesību un pilsonisko tiesību koncepcijas. Ja netiks risināti jautājumi, kas saistīti ar dzimumu līdztiesību un sieviešu tiesību veicināšanu ES ārpolitikā, tad šī politika nevar būt efektīva.
<P>
(Aplausi)

<CHAPTER ID="012">
Iepriekšējās sēdes protokola apstiprināšana (sk. protokolu)
<SPEAKER ID="303" NAME="Priekšsēdētājs">
Vakardienas protokols ir izdalīts.
<P>
Vai ir kādi komentāri?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Priekšsēdētājas kundze! Es lūdzu deputātus atļaut man atņemt dažas minūtes no viņu laika.
<P>
Es vēlos runāt par Ķīnas jautājumu. Šodien mums bija rezolūcijas priekšlikums par Ķīnu, par Gao Zhisheng kunga lietu, kas ir pazīstams jurists un ir apcietināts. Tiek izteiktas bažas, ka viņu spīdzinās, viņa ģimenei tikko bija ļauts iebraukt Amerikas Savienotajās Valstīs, un ir bažas par viņa dzīvību.
<P>
Diemžēl, tā kā var apspriest tikai trīs jautājumus, priekšlikumu attiecībā uz Gao Zhisheng kungu nevarēja iekļaut. Mēs nolēmām to pārcelt uz marta II sesiju. Tagad mums saka, ka marta II sesijā saskaņā ar Reglamentu nebūs nekādu steidzamu jautājumu, jo gadījumā, ja vienā mēnesī ir divas plenārsēdes, tad otrajā sēdē nevar būt nekādu steidzamu jautājumu.
<P>
Es apšaubu šo interpretāciju. Patiesībā šī interpretācija attiecas uz dubultsesijām septembrī, un pirms tam tā attiecās uz oktobri, kad apsprieda budžetu. Divas sesijas martā notiek vēlēšanu dēļ, un tas ir vienīgi izņēmuma gadījums. Tas nozīmē, ka mēs varēsim risināt cilvēktiesību jautājumus tikai aprīļa beigās, kas ir daudz par vēlu.
<P>
Es tāpēc lūdzu prezidentūru: pirmkārt, izpētīt šo jautājumu un, otrkārt, izteikt mūsu lielās bažas par šo lietu Ķīnas vēstniecībai - šai nolūkā es varu sniegt jums datus par Gao Zhisheng kunga lietu - , jo neviens nezina viņa atrašanās vietu un pastāv bažas, ka viņu varētu spīdzināt, un ka viņa dzīvība ir briesmās.

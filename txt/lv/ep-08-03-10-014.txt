<CHAPTER ID="014">
Darba kārtība
<SPEAKER ID="019" NAME="Priekšsēdētājs">
. - Darba kārtības projekta galīgā versija šai sesijai, kā to izstrādājusi Priekšsēdētāju konference savā 2008. gada 6. marta sanāksmē saskaņā ar Reglamenta 130. un 131. pantu, ir izdalīta. Ir piedāvāti šādi grozījumi:
<P>
Pirmdien:
<P>
Nav grozījumu.
<P>
Otrdien:
<SPEAKER ID="020" NAME="Hannes Swoboda" AFFILIATION="PSE">
(DE) Priekšsēdētāja kungs, es nāku ar šādu lūgumu: otrdienas pēcpusdienā ir jābūt diskusijai par Lamfalisī procesu. Es esmu dzirdējis, ka C. McCreevy nevarēs piedalīties. Mums tas ir jāpieņem. Komisija ir koleģiāla iestāde, un ikviens komisārs var aizvietot citu. Man ir liela cieņa pret M. Fischer Boel kā komisāri, bet vai šajā gadījumā nebūtu iespējams lūgt J. Almunia, kam ir labāk zināms šis materiāls, pārstāvēt Komisiju?
<P>
Priekšsēdētāja kungs, es domāju, ka jums ir zināms, ka komisārs F. Frattini vairs neveiks komisāra pienākumus, sākot ar 14. martu. Mēs pamanām noteiktu atšķirību starp F. Frattini gadījumu un Louis Michel, kas pārtrauca savus dienesta pienākumus, sākot ar to dienu, kad viņš kļuva par vēlēšanu kandidātu. Varbūt, priekšsēdētāja kungs, jūs varat lūgt Komisiju informēt mūs, kāpēc ir šāda atšķirība, un paskaidrot, kāpēc vienā gadījumā attiecīgais komisārs pārtrauca veikt savus pienākumus dienā, kad viņš kļuva par kandidātu, kamēr citā gadījumā komisārs neatsakās no saviem pienākumiem aptuveni nedēļu pēc viņa nominācijas. Šis ir lūgums, ko es izsaku savas grupas vārdā.
<SPEAKER ID="021" NAME="Priekšsēdētājs">
. - Es domāju, ka nav nekādu iebildumu pret pirmo lūgumu, proti, ka komisārs J. Almunia izklāstītu Komisijas uzskatus šajās debatēs. Runājot par otru lūgumu, mēs to izskatīsim.
<P>
Trešdiena:
<P>
Nav grozījumu.
<P>
Ceturtdiena:
<P>
Mēs esam saņēmuši vairākus lūgumus debatēm par cilvēktiesību pārkāpumiem.
<P>
PPE-DE grupa ir ierosinājusi otro punktu par Afganistānu aizstāt ar jaunu punktu, kas saucas "Demonstrantu aresti pēc prezidenta vēlēšanām Krievijā”.
<SPEAKER ID="022" NAME="Bernd Posselt" AFFILIATION="PPE-DE">
(DE) Priekšsēdētāja kungs, šis nav jautājums par pašām Krievijas vēlēšanām, bet par to, ka tūlīt pēc Krievijā notikušajām vēlēšanām OMON drošības spēki izklīdināja demonstrācijas un arestēja 50 cilvēkus, no kuriem lielākā daļa vēl joprojām atrodas apcietinājumā. Tas bija brutālas agresijas akts, un mūsu uzskats ir, ka tas prasa tūlītēju Parlamenta reakciju.
<SPEAKER ID="023" NAME="Martin Schulz" AFFILIATION="PSE">
(DE) Priekšsēdētāja kungs, mēs to apspriedām Priekšsēdētāju konferences sanāksmē pagājušajā ceturtdienā. Es neuzskatu, ka ir kāda jēga par šo lietu diskutēt tagad atsevišķi. Ne tik tālā nākotnē, gatavojoties ES-Krievijas sammitam, mums būs izdevība debatēt par vispārējo attiecību stāvokli ES un Krievijas starpā. Šo jautājumu varētu iekļaut tajās debatēs. Tāpēc mēs esam ieteikuši, ka mums tas jāiekļauj kā viens no jautājumiem lielākajās debatēs, ko mēs jau gatavojamies organizēt, nevis jāieraksta ceturtdienas pēcpusdienā, kad piedalīsies tikai 25 deputāti.
<P>
Mūsu Parlamenta delegācija dodas vizītē uz Krieviju pēc dažām dienām. Mums jāpagaida, līdz viņi atgriežas, un jāuzklausa, kas viņiem būs ziņojams.
<P>
(Parlaments pieņēma lūgumu)
<SPEAKER ID="025" NAME="Francis Wurtz" AFFILIATION="GUE/NGL">
(FR) Priekšsēdētāja kungs, tas, kas tikko notika un kas dažus manus kolēģus deputātus sasmīdināja, ir ļoti nopietna lieta. J. Daul, mēs runājam par jaunu, 23 gadus vecu cilvēku, kas ir notiesāts uz nāvi par to, ka viņš lejupielādēja rakstu par sieviešu tiesībām islāmā, valstī, kam ir cieši sakari ar Eiropas Savienību, kur mūsu karavīri aizstāv Afganistānu, kurā ir jauna konstitūcija, kas oficiāli aizstāv pamattiesības un izteikšanās brīvību. Ar vienu balsi jūs nupat esat uzņēmies atbildību, kuru, es ceru, jums nenāksies rūgti nožēlot.
<P>
(Aplausi)
<SPEAKER ID="026" NAME="Priekšsēdētājs">
. - Ļaujiet man dot šādu ierosinājumu, F. Wurtz: Es jau esmu rakstījis Afganistānas prezidentam par šo lietu, un, ja jūs visi piekrītat, es uzņemšos šo iniciatīvu vēlreiz ne tikai savā vārdā, bet visa Parlamenta vārdā. Vai varu pieņemt, ka tas ir, ko visi grib? Tajā gadījumā mēs neturpināsim iedziļināties šajā lietā, D. Cohn-Bendit, un es uzsākšu vēl vienu iniciatīvu jūsu visu vārdā.
<P>
Es patiešām gribētu izvairīties no debatēm. Ja M. Schulz vēlas runāt, D. Cohn-Bendit ir tiesības uzrunāt mūs pirmajam.
<P>
Vai D. Cohn-Bendit vēlas runāt? Tā ir pareizā procedūra, bet es nevienam nedošu priekšrocības.
<P>
D. Cohn-Bendit nevēlas sniegt ziņojumu. Un kā ar M. Schulz?
<SPEAKER ID="027" NAME="Martin Schulz" AFFILIATION="PSE">
_ (DE) Priekšsēdētāja kungs, es netaisos sniegt ziņojumu. Es tikai gribu teikt, ka es pilnībā piekrītu uzskatam, ko izteica Francis Wurtz. Lēmums, ko mēs pieņēmām Priekšsēdētāju konferencē pagājušajā ceturtdienā, daļēji tika pamatots ar to, ko viņš tikko pateica. Vai es drīkstu tagad lūgt ļaut mums izmantot izdevību pievienot šo jautājumu ceturtdienas darba kārtībai?
<SPEAKER ID="028" NAME="Priekšsēdētājs">
. - Mums tagad ir citas lietas, ko varam iekļaut dienas kārtībā. Tā kā es pieļāvu izņēmumu attiecībā uz M. Schulz, man jāļauj B. Posselt vēlreiz runāt, bet, lūdzu, nevelciet šo diskusiju garumā.
<SPEAKER ID="029" NAME="Bernd Posselt" AFFILIATION="PPE-DE">
(DE) Priekšsēdētāja kungs, es gribu atbalstīt to, ko teica M. Schulz un F. Wurtz. Mūsu nolūks nav novērst Parlamentu no pievēršanās citam jautājumam, bet iekļaut Krieviju darba kārtībā.
<P>
Es vērstos pie divu galveno politisko grupu vadītājiem ļaut mums atgriezties pie vecās kārtības, kad mēs varējām izskatīt ne vairāk kā piecus tematus. Ierobežojums līdz trim jautājumiem bija kļūda, un tas ir šo grūtību cēlonis.
<SPEAKER ID="030" NAME="Priekšsēdētājs">
. - Man jāinformē tie deputāti, kuri vēl nezin par pārējiem lūgumiem iekļaušanai darba kārtībā, ka ALDE un GUE grupas ir iesniegušas kopēju lūgumu par jauna jautājuma iekļaušanu attiecībā uz irānieša Mehdi Kazemi lietu. Es domāju, ka tā arī ir ļoti steidzama lieta.
<P>
Turklāt PPE-DE grupa ir arī lūgusi, lai arhibīskapa Paulos Faraj Rahho lieta tiktu ietverta darba kārtībā.
<P>
Man jums ir īsi jāziņo par oficiālo lūgumu tematu. Mēs tagad varam atkal balsot par to, vai afgāņa lietu iekļaut darba kārtībā, bet ja šo lūgumu atbalstītu, tas pavisam noteikti izslēgtu balsojumu par pārējiem diviem tematiem. Man jābrīdina jūs par to.
<SPEAKER ID="031" NAME="Bernd Posselt" AFFILIATION="PPE-DE">
(DE) Priekšsēdētāja kungs, M. Schulz lūdza, lai šo tematu pievieno darba kārtībai kā papildu jautājumu. Ja tas nav iespējams, man ir ļoti žēl, bet mums būs jābalso pret to. Mēs gribētu iekļaut darba kārtībā gan irākiešu bīskapu, gan arī atbalstīt M. Schulz lūgumu. Tieši to galu galā viņš pats ierosināja.
<SPEAKER ID="032" NAME="Priekšsēdētājs">
. - Mums jau ir darba kārtībā divi jautājumi. Var pievienot vēl trešo jautājumu. Tas var būt šis, bet tas var būt arī viens no pārējiem diviem, kas tika pieprasīti. Mēs esam vienojušies par diviem jautājumiem, un vēl ir iesniegti trīs lūgumi. Saskaņā ar Reglamentu mēs varam darba kārtībā paredzēt tikai trīs jautājumus, kas nozīmē, ka mums ir jāizvēlas viens no trim: lieta par Afganistānu, Irānas lieta un arhibīskaps. Mums šis noteikums ir saistošs.
<P>
Tāpēc es prasīju jums, vai jūs piekrītat procedūrai ar balsojumu vispirms par Afganistānas lietu. Ja tas lūgums tiks pieņemts ar vairākumu, pārējie divi zaudēs spēku. Man ir pareizi jāinformē jūs par procedūras sekām.
<SPEAKER ID="033" NAME="Graham Watson" AFFILIATION="ALDE">
Priekšsēdētāja kungs, es nesaskatu loģiku tam, ka vienu no šiem jautājumiem izvirza pirms pārējiem, jo tie visi ir dažādi; tās visas ir lietas, kas pašas par sevi pelna lielu uzmanību. Mana grupa kopā ar GUE/NGL grupu ir ierosinājusi debates par irāniešu homoseksuāli, kam draud nāves briesmas, un es gribētu atrast veidu, kā te rīkoties.
<P>
Baidos, ka te ir tas, kas notiek, kad grupas nekoordinējas un sāk darboties, neievērojot kārtību. Mēs pieņēmām skaidru lēmumu par Krieviju pagājušajā nedēļā Priekšsēdētāju konferencē. Ja sadarbība - un tās ir daudz starp PPE-DE grupu un PSE grupu - nevar nokārtot to tādā veidā, ka mēs nenonākam pie šāda haosa, tad es domāju, ka abām grupām par to būtu jāgādā. Es domāju, ka jums, priekšsēdētāja kungs, ir jāatrod taisnīgs veids, kā apskatīt visus trīs jautājumus kopā.
<SPEAKER ID="034" NAME="Priekšsēdētājs">
. - Tas patiešām ir grūts pienākums, jo mums var būt tikai trīs jautājumi. Tomēr būtu iespējams arī uzskatīt afgāņu un irāņu lietas jā vienu jautājumu par "indivīdiem, kam draud nāves briesmas”. Tas atstātu neapskatītu tikai vienu lietu, proti, par arhibīskapu, ko varētu apskatīt citā punktā. Es domāju, ka tā noteikti būtu saprātīga pieeja.
<SPEAKER ID="035" NAME="Hannes Swoboda" AFFILIATION="PSE">
(DE) Priekšsēdētāja kungs, mēs taisīsim izņēmumu un atbalstīsim šo priekšlikumu. Ļaujiet man arī pateikt B. Posselt, ka viņa grupas lūgumā skaidri bija teikts "Afganistānas vietā”. Nevis tagad mēģināt veikliem vārdiem atrast sev ceļu ārā no šauras bezizejas, bet būtu labāk, pirms lūgumus iesniedz, apdomāt, kādas tiem ir sekas; bet šajā gadījumā, priekšsēdētāja kungs, mēs varam atbalstīt jūsu kompromisu.
<SPEAKER ID="036" NAME="Priekšsēdētājs">
. - Es tur nesaskatu nekādas pretrunas, un arhibīskapa lietā mēs varam izvēlēties procedūru ar parlamenta priekšsēdētāju, kas arī velta pietiekamu uzmanību šai lietai, nepadarot to par steidzamu un aktuālu debašu jautājumu.
<P>
(Parlaments pieņēma priekšsēdētāja ierosinājumu.)
<P>
(Darba kārtība līdz ar to tika noteikta.)

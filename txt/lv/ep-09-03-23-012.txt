<CHAPTER ID="012">
Darba kārtība: sk. protokolu
<SPEAKER ID="019" NAME="Monica Frassoni" AFFILIATION="Verts/ALE">
(IT) Priekšsēdētāja kungs, dāmas un kungi, man ir viens jautājums attiecībā uz Eiropas Padomi. Mēs dzirdējām, ka Eiropas Padomes sanāksmē jūs esot teicis, ka Parlaments piekrīt, ka balsojumam par Komisijas Priekšsēdētāju jānotiek 15. jūlijā un balsojums par pārējiem Komisijas locekļiem jārīko pēc tam, kad būs pieņemts Lisabonas līgums.
<P>
Es gribētu zināt, vai tā ir vai nav taisnība, un, ja tā ir taisnība, tad kas jūs pilnvaroja izdarīt šādus paziņojumus?
<SPEAKER ID="020" NAME="Priekšsēdētājs">
Frassoni kundze, jūs noteikti atceraties, ka mēs šo jautājumu apspriedām Priekšsēdētāju konfrencē, jo jūs pati tajā piedalījāties. Attiecībā uz 15. jūliju bija tikai viens iebildums, un to izteicāt jūs. Visu pārējo grupu priekšsēdētāji piekrita viedoklim, ko es izteicu savā paziņojumā Padomes priekšā. Katrā ziņā, jūs varat iepazīties ar manas runas saturu vārds vārdā. Runa ir pieejama visiem Parlamenta deputātiem un sabiedrībai.

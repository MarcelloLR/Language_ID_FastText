<CHAPTER ID="004">
Pieprasījums aizstāvēt deputāta imunitāti
<SPEAKER ID="009" NAME="Priekšsēdētājs">
Tagad pievērsīsimies dažiem administratīviem paziņojumiem. De Magistris kungs ir iesniedzis divus pieprasījumus aizstāvēt viņa imunitāti un privilēģijas saistībā ar divām lietām, kurās viņš ir iesaistīts Kozencā un Milānā. Uspaskich kungs ir iesniedzis pieprasījumu aizstāvēt viņa imunitāti un privilēģijas saistībā ar lietu, kurā viņš pašlaik ir iesaistīts Viļņā. Tudor kungs ir iesniedzis pieprasījumu aizstāvēt viņa imunitāti un privilēģijas. Saskaņā ar Reglamenta 6. panta 3. punktu šie pieprasījumi tiks nodoti atbildīgajai komitejai, proti, Juridiskajai komitejai.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Priekšsēdētāja kungs, šis jautājums netika izvirzīts darba kārtībā; es vienkārši nespēju saprast, ko jūs tikko teicāt.
<P>
Ja nemaldos, de Magistris kungs pieprasīja aizstāvēt viņa imunitāti. Te jābūt kādam pārpratumam. Tā kā de Magistris kungs ir līderis cīņā pret imunitātes aizstāvēšanu manā valstī, jautājums, iespējams, tika nepareizi interpretēts. Apšaubu, ka de Magistris kungs pieprasīja aizstāvēt viņa imunitāti. Laikam esmu kaut ko pārpratis un vēlētos dzirdēt paskaidrojumu šī jautājuma sakarā.
<SPEAKER ID="011" NAME="Priekšsēdētājs">
Kā jau minēju, tas bija pieprasījums aizstāvēt viņa imunitāti. Kā parasti, par šo jautājumu lems mūsu komiteja saskaņā ar Reglamenta 6. panta 3. punktu.

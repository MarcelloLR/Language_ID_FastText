<CHAPTER ID="005">
Priekšsēdētāja paziņojums
<SPEAKER ID="062" NAME="Priekšsēdētājs">
Eiropas Parlamenta vārdā es vēlētos nosūtīt solidaritātes apliecinājumu viesuļvētras "Gustavs” upuriem Karību salās.
<P>
Gandrīz 100 cilvēku zaudēja dzīvību Dominikas Republikā, Haiti, Jamaikā, Kaimanu salās un Kubā, un tūkstošiem citu pašlaik ir bez pajumtes. Vēlreiz atkārtoju, šo jaunattīstības valstu (ĀKK valstu grupa), ar kurām mūs saista ciešas saites saskaņā ar Kotonū Nolīgumu, iedzīvotāji cieš no jaunas dabas katastrofas postījumiem šajos reģionos.
<P>
Eiropas Savienība stingri uzrauga situāciju vētras skartajās valstīs un sūta tām humāno palīdzību. Eiropas Parlaments, protams, stingri kontrolēs humānās palīdzības piegādi valstīm šajā reģionā, it sevišķi ar Attīstības komitejas un ĀKK un ES Apvienotās parlamentārās asamblejas starpniecību.

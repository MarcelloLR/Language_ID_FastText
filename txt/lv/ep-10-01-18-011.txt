<CHAPTER ID="011">
Darba kārtība
<SPEAKER ID="016" NAME="Priekšsēdētājs">
Ir izdalīts galīgais darba kārtības projekts, ko ceturtdien, 2010. gada 14. janvārī, sanāksmē sagatavoja Priekšsēdētāju konference saskaņā ar Reglamenta 137. pantu. Ir ierosināti šādi grozījumi.
<P>
Otrdiena
<P>
Esmu saņēmis Eiropas Parlamenta sociālistu un demokrātu progresīvās alianses grupas pieprasījumu debates par Haiti noslēgt ar to rezolūcijas priekšlikumu iesniegšanu, par kuriem būtu jābalso februāra pirmajā sesijā.
<SPEAKER ID="017" NAME="Hannes Swoboda" LANGUAGE="DE">
Priekšsēdētāja kungs, arī mēs jums, protams, novēlam veiksmīgu Jauno gadu.
<P>
Es vēlētos zināt, vai jūs atgriezīsieties pie jautājuma par Haiti rezolūciju. Mēs vēlamies ierosināt rezolūciju par Haiti, par kuru ir noteikti jāpieņem lēmums jau februārī.
<P>
Trešdiena
<P>
Esmu saņēmis grupas "Brīvības un demokrātijas Eiropa” pieprasījumu iekļaut balsošanas laikā 2009. gada 15. decembra debašu noslēgumā iesniegtos rezolūcijas priekšlikumus par subsidiaritātes principa aizsardzību.
<SPEAKER ID="020" NAME="Francesco Enrico Speroni" LANGUAGE="IT">
Priekšsēdētāja kungs, dāmas un kungi, ir divi iemesli pieprasījuma atbalstīšanai: pirmkārt, temata svarīgums; man šķiet mazliet dīvaini, ka Parlaments atsakās balsot. Katram ir savs viedoklis, un katrs var domāt, ko vēlas, taču es uzskatu - kā Parlamentam mums ir pienākums izteikt viedokli par šo tematu, kā nu katrs uzskata par piemērotu.
<P>
Otrkārt, Parlaments jau ir pieprasījis un balsojis par šā jautājuma iekļaušanu balsošanā, atlikdams to no decembra uz janvāri. Es uzskatu, ka Prezidijam, vai drīzāk - Priekšsēdētāju konferencei, nevajadzēja rīkoties pretēji Parlamenta precīzam un laicīgam lēmumam, un tādēļ es domāju, ka Parlamentam vajadzētu drīzumā izteikties par šo jautājumu.
<SPEAKER ID="021" NAME="Hannes Swoboda" LANGUAGE="DE">
Priekšsēdētāja kungs, mums bija ļoti asas debates. Mēs redzējām, ka faktiski ir ļoti atšķirīgi viedokļi par šiem tiesas, kas nav ES tiesa, lēmumiem. Mums nevajadzētu atkārtoti ieslīgt debatēs par šo ļoti nozīmīgo tematu, jo šīs debates mūs vairāk šķeļ nekā vieno. Mums būtu šī temata apspriešana uz laiku jāatliek. Mūsu viedokļi bija atšķirīgi, un tādi tie ir joprojām, tādēļ mums nevajadzētu pie šī temata atgriezties un censties panākt jaunu rezolūciju.
<SPEAKER ID="023" NAME="Mario Mauro" LANGUAGE="IT">
Priekšsēdētāja kungs, dāmas un kungi, es tikai vēlētos lūgt kolēģus deputātus paturēt šo jautājumu darba kārtībā, jo koptu kristiešu slaktiņš dienā pēc koptu Ziemassvētkiem vai faktiski pat Ziemassvētku naktī, kā arī daudzās kristiešu slepkavības Malaizijā norāda uz ļoti skaidru problēmu: reliģiskās brīvības trūkumu šajās valstīs.
<P>
Rezolūcija nav pret atsevišķām, konkrētām valdībām vērsta iniciatīva, bet gan veids, kā uzsvērt, ka reliģiskā brīvība ir viens no mūsu pilsoniskās harmonijas pamatiem, un līdz ar to ir pareizi, ka Parlaments izsaka savu viedokli šajā jautājumā.
<SPEAKER ID="025" NAME="Ioannis Kasoulides">
PPE grupas vārdā. - Priekšsēdētāja kungs, mēs pieprasām debates par Tunisijas un Eiropas Savienības attiecībām pārcelt uz februāra sesiju, jo līdz tam laikam būs notikusi Cilvēktiesību apakškomitejas sanāksme par Eiropas Savienības un Tunisijas attiecībām un, iespējams, šo debašu laikā mūsu rīcībā būs jauna informācija.
<SPEAKER ID="026" NAME="Hannes Swoboda" LANGUAGE="DE">
Priekšsēdētāja kungs, pašreiz nav nodoma sagatavot rezolūciju. Tas ir labi, ka esam par šo jautājumu diskutējuši, taču - nepieņemot rezolūciju. Turklāt es uzskatu, ka šādu rezolūciju, ja mēs to vispār pieņemam, vajadzētu sagatavot tikai pēc šādas vizītes. Tomēr diskusijām noteikti jānotiek jau tagad, lai deputāti, kuri dosies vizītē uz Tunisiju, būtu informēti par Parlamenta uzskatiem šajā jautājumā.

<CHAPTER ID="004">
Politisko grupu sastāvs
<SPEAKER ID="144" NAME="Priekšsēdētājs">
Šodien es saņēmu Daniela Buruiană-Aprodu un Cristian Stănescu vēstules, kurās paziņots par šo personu lēmumu izstāties no ITS grupas. Parlaments ņem vērā šo lēmumu, un tas stājas spēkā šodien, 2007. gada 14. novembrī.
<P>
Ņemot vērā arī paziņojumus, kas jau šonedēļ tika izteikti par trīs deputātu izstāšanos no savas grupas, es secinu, ka ITS grupas deputātu skaits tagad ir kļuvis mazāks par minimālo slieksni, t.i., 20 deputātiem, kas vajadzīgs, lai izveidotu politisko grupu, un kas paredzēts Reglamenta 29. panta 2. punktā.
<P>
(Skaļi aplausi)
<P>
Tādējādi Parlaments ņem vērā, ka ITS grupa vairs neatbilst Reglamenta nosacījumiem attiecībā uz politisko grupu izveidošanu. Tādēļ no šī brīža, tagad par to paziņojot, šī grupa vairs nepastāv.
<P>
(Aplausi)
<SPEAKER ID="145" NAME="Hans-Peter Martin" AFFILIATION="NI">
(DE) Priekšsēdētāja kungs, es vēlētos vērst jūsu uzmanību uz to, ka tad, kad es, tāpat kā daudzi citi deputāti, aplaudēju jūsu pēdējam paziņojumam, Jean-Marie Le Pen parādīja pirkstu kombināciju, kas nozīmē (EN) "Fuck you!”, (DE) adresējot to tieši man. Vai es varētu jūs lūgt pārbaudīt video ierakstu? Es uzskatu, ka šāda rīcība nedrīkst palikt bez sekām. Es uzskatu, ka tas ir drausmīgi, ja kāds savu attieksmi pret mani pauž šādi, tik agresīvā veidā.
<SPEAKER ID="146" NAME="Priekšsēdētājs">
Pateicos jums, H.-P. Martin, es pats to nepamanīju, bet es ņemšu vērā jūsu norādi.

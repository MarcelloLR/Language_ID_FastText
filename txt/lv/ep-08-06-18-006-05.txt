<CHAPTER ID="006-05">
5. Atsevišķu tiesību aktu pielāgošana Padomes Lēmumam 1999/468/EK, kurā grozījumi izdarīti ar Lēmumu 2006/512/EK - Pielāgošana regulatīvajai kontroles procedūrai (pirmā daļa) (
<P>
- Pirms balsošanas:
<SPEAKER ID="129" NAME="Janez Lenarčič">
Padomes pašreizējais priekšsēdētājs. - (SL) Ļaujiet man izmantot šo iespēju, lai paustu savu apmierinātību Padomes vārdā par ilgā un plašā darba pie tehniskās dokumentācijas labajiem rezultātiem. Šo dokumentāciju bija iespējams sagatavot, pateicoties visu trīs institūciju radošajai sadarbībai, un es vēlos izmantot šo izdevību arī lai īpaši pateiktos referentam József Szájer par sadarbību un paveikto darbu.
<P>
Tagad, kad ir pabeigta šī grozījuma daļa, abas likumdošanas nozares, īpaši Eiropas Parlamenta, varēs veikt Komisijas izpildvaras kontroli saistībā ar neskaitāmajiem tiesiskajiem aktiem svarīgās jomās. Šāda veida radošu sadarbību es vēlētos redzēt arī Francijas prezidentūras laikā.
<SPEAKER ID="130" NAME="József Szájer">
referents. - Priekšsēdētāja kungs, nupat izdarītā balsojuma rezultātā Eiropas Parlamentam pirmo reizi ir piešķirtas tādas pašas tiesības kā Padomei kontrolēt un uzlikt veto Eiropas Komisijas normatīvajiem aktiem.
<P>
Pieņemot divas paketes pielāgošanas regulatīvajai kontroles procedūrai, ir sperts ļoti liels solis demokrātijas trūkuma samazināšanas ES virzienā. Es arī vēlos atgādināt kolēģiem, ka līdz ar jauno kontroles pilnvaru iegūšanu mums būs vairāk darba nekā līdz šim. Eiropas Parlamentam ir jāsagatavojas jaunā uzdevuma veikšanai.
<P>
Es pateicos Padomei, īpaši Slovēnijas prezidentūrai, un Komisijai par svarīgu un līdz šim ekskluzīvu tiesību nodošanu Parlamentam, kas nozīmē, ka gan Padome, gan Komisija zaudē ekskluzīvas pilnvaras. Vēlos arī pateikties kolēģiem no iesaistītajām komitejām, kuri saprot, cik svarīgi ir Eiropas Parlamentam iegūt šīs jaunās pilnvaras. Viņi strādāja ļoti ātri un elastīgi ar šo dokumentāciju. Mūsu šīs dienas balsojums ievērojami uzlabos demokrātiju un pārredzamību Eiropas Savienībā. Paldies par jūsu atbalstu!
<P>
(Aplausi)

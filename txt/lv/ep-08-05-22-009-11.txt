<CHAPTER ID="009-11">
11. Jauna dzīvnieku veselības stratēģija Eiropas Savienībā 2007.-2013. gadam (
<P>
- Pirms balsošanas par 12. grozījumu:
<SPEAKER ID="118" NAME="Lutz Goepel">
, PPE-DE grupas vārdā. - (DE) Priekšsēdētāja kungs, atļaujiet man nolasīt teksta formulējumu: "norāda uz iespējami palielināto risku, kas saistīts ar dzīvnieku pārvadāšanu lielos attālumos, un šajā sakarā uzskata, ka ir jāveic biežākas rūpīgas pārbaudes, lai nodrošinātu, ka pārvadā tikai pilnīgi veselus dzīvniekus, un uzskata, ka jāapsver jautājums par to, vai dzīvnieku pārvadāšanu to nokaušanai vai nobarošanai” - un te ir atšķirība - "var ierobežot līdz maksimālam ceļā pavadītajam laikam, kas ir deviņas stundas”.
<P>
(Mutisko grozījumu nepieņēma)
<SPEAKER ID="120" NAME="Zbigniew Zaleski" AFFILIATION="PPE-DE">
(FR) Priekšsēdētāja kungs, jūs nevarat ieņemt nevienu nostāju, jūs nevarat iedrošināt cilvēkus celties kājās, viņi paši zina, vai to darīt vai nedarīt.
<P>
(Aplausi no PPE grupas)
<SPEAKER ID="121" NAME="Priekšsēdētājs">
Es vienkārši norādīju - un jūs esat ievērojis manas grupas nostāju, tāpēc es nekādā gadījumā neesmu atbalstījis nevienu viedokli - ka deputātiem ir jāpieceļas kājās un jāpaliek stāvam, jo gadījumā, ja pieceļas tikai uz pussekundi un pēc tam atkal apsēžas, mums nav iespējams veikt skaitīšanu. Tā ka es viņiem nepiedāvāju celties, bet gan palikt stāvam, kad viņi jau reiz ir piecēlušies.
<P>
Es turpināju darīt tieši tāpat, veicot skaitīšanu pirms brīža otrajai palātas pusei.

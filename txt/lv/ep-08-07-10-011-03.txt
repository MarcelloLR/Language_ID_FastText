<CHAPTER ID="011-03">
3. Nāvessods, īpaši Troy Davis lieta
<SPEAKER ID="279" NAME="Priekšsēdētājs">
Nākamais darba kārtības punkts ir par sešiem rezolūciju priekšlikumiem saistībā ar aizdomām par nāvessodu, īpaši Troy Davis lieta.
<SPEAKER ID="280" NAME="Marios Matsakis">
autors. - Priekšsēdētāja kungs, šim Parlamentam ir stingra nostāja attiecībā uz nāvessodiem. Tas atbalsta to atcelšanu un vajadzību nekavējoties piemērot moratoriju vietās, kur vēl pastāv nāvessodi.
<P>
Tas pastāv daudzos ASV štatos, piemēram, Džordžijas štatā, kur savu likumīgo slepkavību gaida Troy Davis, kas īstenojama jūlija beigās. Papildus ideoloģiskajiem un humānajiem apsvērumiem saistībā ar cilvēku nogalināšanu, Troy Davis lietā, šķiet, ir papildu iemesli - nopietnas šaubas par to pierādījumu īstumu un derīgumu, kas noveda pie viņa notiesāšanas.
<P>
Mūsuprāt, šādas šaubas pamato ierosinājumus, ko sniegtu katrs saprātīgs cilvēks, ka šajā gadījumā ir jānotiek atkārtotai tiesai. Tādēļ aicinām attiecīgās ASV iestādes pieprasīt atkārotu Troy Davis tiesu un, ja viņš atkal tiek atzīts par vainīgu, viņa nāvessods jāaizvieto ar mūža ieslodzījumu.
<P>
Turklāt mēs vēlreiz aicinām ASV valdību un visas pasaules valdības, kuras pastāv nāvessodi, humānisma vārda tos atcelt. Jo īpaši aicinām tādu valstu valdības, piemēram, Ķīna, Irāna, Pakistāna un Saūda Arābija, kurās regulāri izpilda nāvessodus un kur daudzos gadījumos to veic šausminošā barbariskā veidā, pārtraukt nāvessodus.
<SPEAKER ID="281" NAME="Ryszard Czarnecki">
autors. - (PL) Priekšsēdētāja kungs, es nevēlos, lai šīs ir debates par nāvessodu kā tādu. Tā kā mēs nevaram noslēpt to, ka šajā jautājumā ir atšķirīgi viedokļi, man šķiet, ka mums būtu jārunā par šo konkrēto gadījumu par nāvessoda piespriešanu cilvēkam, pēc kuras septiņi no deviņiem lieciniekiem atsauca savas liecības. Tā ir ļoti specifiska situācija. Es negribētu, lai mēs abstrakti debatējam par to, vai nāvessods ir slikts vai nē. Es negribu šobrīd aicināt ASV iestādes grozīt 1972. gada likumu, kas tika pieņemts pirms 36 gadiem, atjaunojot nāvessodu. Mēs runājam par konkrētu un pretrunīgu lietu. Patiesi ir vērts aizstāvēt Davis kungu un parādīt, ka ir situācijas, kurās ir lietderīgi iejaukties. Es vēlos jūs brīdināt nevispārināt, tādēļ es neparakstīju šo kopējo rezolūciju.
<SPEAKER ID="282" NAME="Jean Lambert">
autors. - Priekšsēdētāja kungs, šajā gadījuma mums noteikti ir steidzams jautājums, ka jau dzirdējām, jo soda izpilde ir paredzēta šī mēneša beigās. Tādēļ es mudinu katru no mums šajā sēžu zālē, kas klausās debates, Amerikas valdībai - un patiesi Džordžijas štata valdībai - personiski prasīt, vai nav iespējama apžēlošana. Tad mēs virzītos uz atkārotu tiesu, kas ir tas, kas nepieciešams. Vismaz mēs runātu par dzīvu cilvēku, un atkārota tiesa varētu notikt. Es domāju, ka ir patiesi svarīgi, lai mēs uzņemamies personisku atbildību šajā saistībā, kā arī kopējo EP atbildību.
<P>
Šajā konkrētajā gadījumā liecības, kā dzirdējām arī no daudziem lieciniekiem, ir atsauktas un pretrunīgas. Amerikas Advokātu asociācijas Nāvessodu novērtēšanas komanda sagatavoja ziņojumu, aplūkojot apstākļus šajā štatā un secināja, ka viena no vislielākajām problēmām ir nepietiekama aizstāvība, kā arī bažas, ka apsūdzētie, kas jau notiesāti ar nāvessodu, iespējams, nesaņēma pietiekamu aizstāvību tiesas procesa laikā. Ziņojumā atzīmēja, ka Džordžija ir vienīgais štats, kas nenodrošina advokātus ar nāvessodu notiesātajiem saistība ar viņu pēcpsrieduma apelāciju.
<P>
Tātad ir vairāki iemesli, lai mēs būtu ļoti nobažījušies par šo konkrēto lietu, kas citēta rezolūcijas par nāvessodiem virsrakstā, proti, Troy Davis lieta. Bet es arī vēlos runāt par citām lietām, jo īpaši par to, kas pašlaik notiek ar dažiem cilvēkiem, kas joprojām ir aizturēti Gvantanamo. Viena lieta attiecas uz Lielbritānijas rezidentu Binyamin Mohamed, kurš ir aizturēts jau sešus gadus un visticamāk stāsies armijas komisijas priekšā, kur nāvessods ir ļoti iespējams iznākums.
<P>
Šim EP un ES kopumā ir stingra nostāja attiecībā uz nāvessodiem. Mēs uzskatām, ka nāvessods nebūtu jāpiemēro civilizētā sabiedrībā un ka ir ļoti daudz iemeslu, kādēļ nāvessodu nevajadzētu piemērot. Troy Davis lieta, manuprāt, ir klasisks piemērs problēmai ar nāvessoda īstenošanu.
<P>
Vēlreiz tāpat kā šajā rezolūcijā aicinu katru no mums, kas esam atbildīgi cilvēki, rīkoties, lai paustu mūsu neapmierinātību ar šo konkrēto lietu.
<SPEAKER ID="283" NAME="Laima Liucija Andrikienė">
autore. - (LT) EP ir pieņēmis diezgan daudz regulu, kas mudina atcelt nāvessodus un to izpildi vai vismaz piemērot moratoriju izpildei valstīs, kur joprojām pastāv nāvessodi.
<P>
Šodien mēs EP atbalstām cilvēku, ko nekad neesam satikuši - Troy Davis - un kam šī mēneša beigās izpildīs nāvessodu. Vai varat sevi iedomāties viņa vietā, gaidot 17 gadus, lai noskaidrotu, vai viņš tiks attaisnots vai notiesāts, lai gan ir pārliecinošas liecības par viņa nevainību, un septiņi liecinieki, kas liecināja pret viņu, ir atsaukuši savas liecības, utt. Mēs zinām diezgan daudz gadījumu, kad tiek izpildīts nāvessods personai, kuras nevainību pierāda pēc tam. Ir daudz zināmu lietu, kas cilvēkiem piespriež nāvessodu, bet to neizpilda, jo atklājas jauni pierādījumi, kas pierāda, ka viņi nav vainīgi noziegumā.
<P>
Tādēļ šodien mēs vēlreiz aicinām visas pasaules valstis, kurās pastāv nāvessodi, nekavējoties piemērot pasākumus, lai tos atceltu. Šodien mēs skaidri parādam mūsu nostāju pret nāvessodu, atbalstot reālu cilvēku un lūdzot attiecīgās ASV tiesas atkāroti izmeklēt Troy Davis lietu, piespriežot saudzīgāku spriedumu nāvessoda vietā.
<P>
Manuprāt, reāla cilvēka aizstāvēšana, lai viņam netiktu izpildīts nāvessods, pat ja viņš pieļāvis milzīgu kļūdu, ir labākais veids, kā pilnīgi skaidri parādīt mūsu nostāju, ak ir nepieciešams atcelt nāvessodus.
<SPEAKER ID="284" NAME="Ana Maria Gomes">
autore. - (PT) Priekšsēdētāja kungs, galvenās cilvēka tiesības ir tiesības uz dzīvību. Nāvessods ir visbriesmīgākais gadījums no visiem cilvēka cieņas, civilizācijas un progresa nicināšanas gadījumiem. Pašlaik, kad brīvi elpojam un runājam, viens cilvēks - Troy Davis - ir ieslēgts kamerā, skaitot savas dzīves minūtes. Viņš 15 gadus ir gaidījis nāvessodu un vienmēr ir noliedzis noziegumu, kur izdarīšanā viņi vainoja. Daži no lieciniekiem, kuri liecināja pret viņu, ir atsaukuši liecības vai bijusi pretrunā sevis teiktajam, ko panāca ar policijas spaidiem. Šajā lietā nav skaidru, objektīvu un pārliecinošu liecību. Džordžijas štata iestāžu Troy Davis piespriestais nāvessods ir pretrunā nāvessoda moratorijam, ko ANO Asambleja pieņēma pagājušā gada decembrī.
<P>
Lai gan moratorijs nav juridiski saistošs, tam piemīt liela morālā un politiskā nozīme. Tagad valstu, kas to neievēro, ziņā ir pārskatīt savu politiku, lai atceltu nāvessodus un pilnība ņemtu vēra cilvēktiesības. Džordžijas štatam tagad ir iespēja piešķirt demokrātijas pamatvērtībām būtību, kas tam piemīt. Komisārs Louis Michel nesen uzklausīja pašu Sudānas prezidentu Omar al-Bashir sakot, ka viņš Starptautiskajai Krimināltiesai nenodos tos, ko apsūdz noziegumos pret cilvēci, tāpat kā to nedara ASV. ASV piemērs šajās divās jomās ir apkaunojošs, un mums attiecībā uz ASV jāizmanto visi iespējamie līdzekļi, lai parādītu, ka mēs nevaram pieņemt šo nostāju un briesmīgo piemēru, ko rāda pasaulei cilvēktiesību jomā.
<P>
Tādēļ, kā rezolūcijā prasīts, ES prezidentūrai un EK delegācijai Vašingtonā ir svarīgi uzstāties, lai novērstu Troy Davis sprieduma izpildi un lai ASV efektīvi pārskatītu savu nostāju saistībā ar nāvessodiem.
<SPEAKER ID="285" NAME="Józef Pinior">
PSE grupas vārdā. - (PL) Priekšsēdētāja kungs, 2007. gada pasaulē izpildīja gandrīz 1252 nāvessodus, kas notika 24 valstīs. Reālais skaitlis neapšaubāmi bija lielāks. No šiem nāvessodiem 80 % izpildīja Ķīnā, Irānā, Saūda Arābijā, Pakistānā un ASV.
<P>
Es šodienas debatēs vēlos ierosināt divus jautājumus. Pirmkārt, es nepiekrītu manam kolēģim Czarnecki kungam, ka šajā jautājumā ES ir atšķirīgas nostājas. Tas tā nav. Es vēlos atgādināt Czarnecki kungam, par Romāņu Katoļu baznīcas doktrīnas ieņemto oficiālo nostāju, kas bija arī Pāvesta Jāņa Pāvila II viedoklis, kurš bija pret nāvessodiem. Man šķiet, ka tam jābūt skaidram vēstījumam Czarnecki kungam, par vairākuma nostāju ES valstīs.
<P>
Otrkārt, jautājums, protams, par pašreizējo situāciju saistībā ar Troy Davis ASV, kam paredzēts izpildīt nāvessodu. Mums jādara viss iespējamais un jāpanāk pārskatīšanas process ar iespējamu nāvessoda izvietošanu ar mūža ieslodzījumu, ja viņu atzīst par vainīgu.
<SPEAKER ID="286" NAME="Dumitru Oprea" AFFILIATION="PPE-DE">
(RO) Vairāk nekā 40 valstis ir atcēlušas nāvessodus kopš 1990. gada un šodien vairāk nekā 120 valstis ir juridiski aizliegušas šādu soda veidu.
<P>
Eiropas līmenī saskaņā ar Eiropas Cilvēktiesību konvenciju, kas ietver 2. pantu par tiesībām uz dzīvību un 6. protokola 1. pantu "Nāvessoda atcelšana” nevienam nedrīkst šādu sodu piespriest vai izpildīt.
<P>
Pasaules statistika ir šokējoša. 2006. gadā nāvessodu izpildīja vairāk nekā 1591 cilvēkiem; vairāk nekā 3861 cilvēkiem 55 valstīs piesprieda nāvessodu.
<P>
Es uzskatu, ka nevienam cilvēkam nav tiesību atņemt otram dzīvību. Kā vari paņemt to, kas nav tavs? Saskaņā ar manu izpratni es nevaru aptvert kaut ko tādu, jo īpaši tādēļ, ka valstīs, kas izmanto nāvessodus, nopietnu noziegumu skaits nav mazinājies, pateicoties šādiem sodiem.
<P>
Mēs ierosinām aizstāt nāvessodu ar brīvības atņemšanu.
<SPEAKER ID="287" NAME="Janusz Onyszkiewicz" AFFILIATION="ALDE">
(PL) Priekšsēdētāja kungs, mūsu diskusijām, protams, jāatsaucas uz vienu svarīgu jautājumu, un tas ir šādu tiesas spriedumu, kas piespriež nāvessodu, vispārējo noteikumu jēga, kā arī morālais aspekts. Viens no argumentiem, kas, manuprāt, ir ļoti būtisks šajās diskusijās, ir šaubas attiecībā uz to, vai kādu, kas tiek apsūdzēts ar galīgo spriedumu, var atzīt par vainīgu lietā, par kuru viņu apsūdz. Citās situācijās vienmēr ir iespēja atcelt apsūdzības un personu atgriezt normālā dzīvē. Nāvessoda gadījumā tas nav iespējams. Ņemot to vērā, papildus tīri morāliem aspektiem, lai cik svarīgi tie būtu, jāņem vērā arī šis juridiskais aspekts. Tas jo īpaši attiecas uz lietu, par ko runājam, kur pastāv lielas šaubas par apsūdzības pamatojumu.
<SPEAKER ID="288" NAME="Ewa Tomaszewska," AFFILIATION="UEN">
(PL) Priekšsēdētāja kungs, visiem būtu jābūt tiesībām uz godīgu tiesu. Šajā gadījumā pastāv šaubas par vainu, un septiņi liecinieki ir atsaukuši savas liecības, tādēļ ir nepieciešams atkārtoti izskatīt lietu. Vēl vien jautājums, ko ierosināja runātāji pirms manis, ir nāvessoda neatgriezeniskums. Ja pastāv šaubas, ir vel vairāk iemeslu nepiemērot šādu sodu.
<SPEAKER ID="289" NAME="Maciej Marian Giertych" AFFILIATION="NI">
Priekšsēdētāja kungs, es vēlos izmantot šo debašu piedāvāto iespēju aicināt piemērot moratoriju nevainīgu un nedzimušu cilvēku nāvessodiem. Sen ir laiks civilizētam valstīm pārtraukt abortus.
<SPEAKER ID="291" NAME="Olli Rehn">
Komisijas loceklis. - Priekšsēdētāja kungs, ES beidzot ir stingri nostājusies pretī nāvessodam un aktīvi strādā, lai atveltu šo soda veidu pasaulē.
<P>
Valstīs, kas izmanto nāvessodus, ES cenšas pakāpeniski sašaurināt tā piemērošanas jomu, kā arī ieviest moratoriju, lai pilnība atceltu nāvessodus.
<P>
ES politikas pamatnostādnes attiecībā uz trešām valstīm saistībā ar nāvessodiem, ko pieņēma 1998. gadā un pārskatīja 2008. gadā, noteica ES rīcības plānu. Tajās bija ietvertas deklarācijas vai demarši starptautiskajā arēnā un saistībā ar trešām valstīm, arī ASV.
<P>
Attiecībā uz ASV ES ir ļoti nobažījusies par nāvessodu atjaunošanu kopš de facto nāvessodu moratorija atcelšanas maijā.
<P>
Esam atkāroti mudinājuši ASV valdību atkārtoti ieviest nāvessodu moratoriju valsts līmenī un mēs ceram, ka ASV tuvākajā nākotnē apsvērs nāvessoda atcelšanu ar likumu.
<P>
Mēs atzīmējam EP rezolūcijas priekšlikumu attiecībā uz konkrēto Troy Davis lietu. Mūsu rīcībā ir informācija no Vašingtonas delegācijas, ka Džordžijas gubernators vēl nav parakstījis izpildes rīkojumu un nesteidzas to darīt.
<P>
Komisija kopā ar ES dalībvalstīm un prezidentūru, protams, cieši novēros šo lietu.
<SPEAKER ID="292" NAME="Priekšsēdētājs">
Debates ir slēgtas.
<P>
Balsošana notiks debašu beigās.
<SPEAKER ID="295" NAME="Neena Gill" AFFILIATION="PSE">
Priekšsēdētāja kungs, iepriekš uz mani atsaucās Matsakis kungs, un es vēlējos atbildēt. Nevelējos ļaunprātīgi izmantot nepieteiktās uzstāšanās sistēmu citās debatēs, kas ir par svarīgo nāvessoda jautājumu. Bet es domāju, ka viņš sacīja, ka es nesaprotu steidzamu jautājumu sistēmu. Es informācijai vēlos sacīt, ka esmu iesaistījusies vairākos steidzamos jautājumos, un varu teikt, ka tā ir visnepārredzamākā un neatvērtākā no visām sistēmām.
<P>
Protams, manā grupā mēs par to runājam, bet par steidzamiem jautājumiem vienojas tikai ceturtdien pirms Strasbūras un otrdien ir stundas gara sanāksme, kad steidzami jautājumi tiek ātri apvienoti.
<P>
Es domāju, ka daži no šiem jautājumiem nav steidzami un ka par tiem jānorit pienācīgām debatēm šajā Parlamentā, lai saglabātu tā ticamību.

<CHAPTER ID="010">
Oficiāla sveikšana
<SPEAKER ID="485" NAME="Priekšsēdētāja">
Pirms dodu vārdu jums, komisāra kungs, es vēlos šā Parlamenta vārdā sveikt Indonēzijas Republikas Tautas konsultatīvās asamblejas delegācijas pārstāvjus, kuri tikko ieņēma vietas oficiālajā balkonā.
<P>
Vēlos sirsnīgi un īpaši sveikt visus Tautas konsultatīvās asamblejas priekšsēdētāja vietnieka Viņa Ekselences dr. Lukman Hakim Saifuddin vadītās delegācijas pārstāvjus.
<P>
Indonēzija ir ES galvenais partneris Dienvidaustrumāzijā. Tā ir vadošā valsts Dienvidaustrumāzijas valstu asociācijā (ASEAN), ar kuru Eiropas Savienība 2009. gada novembrī parakstīja partnerības un sadarbības nolīgumu un kura šobrīd veic ASEAN vadības pienākumus.
<P>
Abiem parlamentiem ir lieliskas attiecības. Tikai pirms dažiem mēnešiem Eiropas Parlamenta delegācija viesojās Indonēzijā. Tāpēc man ir liels prieks, ka šodien varam sveikt mūsu draugus un kolēģus no Indonēzijas parlamenta. Mēs ceram, ka jūsu vizīte būs rezultatīva un lietderīga.
<P>
(Aplausi)

<CHAPTER ID="008-12">
12.  Eiropas Policijas akadēmijas kontu slēgšana attiecībā uz 2008. finanšu gadu
<SPEAKER ID="112" NAME="Véronique Mathieu" AFFILIATION="PPE">
(FR) Priekšsēdētāja kungs, dāmas un kungi! 2010. gada 7. oktobrī ar 618 balsīm par, nevienam nebalsojot pret un 7 deputātiem atturoties, Parlaments pieņēma lēmumu atteikties piešķirt apstiprinājumu Eiropas Policijas akadēmijai saistībā ar tās 2008. finanšu gada budžeta izpildi.
<P>
Ja saskaņā ar Parlamenta Reglamentu apstiprinājums netiek piešķirts, kādā no turpmākām plenārsēdēm ir formāli jāiesniedz priekšlikums par kontu slēgšanu. Tādēļ šodienas balsojumam iesniegtais lēmums ir tehnisks pasākums, kas paredzēts, lai slēgtu attiecīgā finanšu gada kontus, nevis lai apstiprinātu attiecīgā budžeta izpildi. Vēlējos sniegt šo precizējumu.

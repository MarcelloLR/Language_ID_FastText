<CHAPTER ID="014-03">
3. NVO ierobežošana Darfūrā (balsošana) 
<P>
- Pirms balsojuma par 1. punktu:
<SPEAKER ID="360" NAME="Martine Roure">
PSE grupas vārdā. - (FR) Priekšsēdētājas kundze, es ierosinu mutisku grozījumu, lai pēc 1. punkta pievienotu šādu tekstu: "Pieprasa tūlītēju un bez nosacījumu visu organizācijas "Ārsti bez robežām” beļģu nodaļas palīdzības sniedzēju atbrīvošanu, kuri vakar tika nolaupīti viņu birojos Saraf-Umrā, 200 km uz rietumiem no Elfašeras, ziemeļu Darfūras galvaspilsētas”.
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Priekšsēdētājas kundze, vārdu "vakar” nevajadzētu lietot, jo rezolūcijai jādarbojas ilgāk nekā vienu dienu.
<SPEAKER ID="362" NAME="Martine Roure" AFFILIATION="PSE">
- (FR) Priekšsēdētājas kundze, atvainojiet, bet es nesaprotu, kāpēc jānosaka kaut kāds termiņš. Nekāda termiņa nav.
<P>
Es atkārtoju: "Pieprasa tūlītēju un bez nosacījumu visu palīdzības sniedzēju atbrīvošanu”. Vai jums nepatīk vārds "tūlītēju”?
<SPEAKER ID="363" NAME="Priekšsēdētāja">
Roure kundze, runa ir par vārdu "vakar”. Jūs teicāt "vakar”.
<SPEAKER ID="364" NAME="Martine Roure" AFFILIATION="PSE">
- (FR) Priekšsēdētājas kundze, es piekrītu. Lūdzu, atvainojiet. Svītrojiet "vakar”. Jums ir pilnīga taisnība.
<SPEAKER ID="366" NAME="Charles Tannock">
autors. - Priekšsēdētājas kundze, mana grupa ierosina svītrot 2. un 6. punktu. Ne tāpēc ka mēs nepiekristu to saturam, bet tāpēc ka mēs uzskatām, ka šajā rezolūcijā tas nav nepieciešams un, ņemot vērā situācijas kutelīgumu, tas varētu palīdzēt panākt, lai Al-Bashir kungs atceltu savu lēmumu un atļautu NVO atgriezties. Tādēļ mēs aicinām svītrot 2. un 6. punktu. Es saprotu, ka sociālisti izteiks līdzīgu lūgumu, un viņi lūgs svītrot arī 5. punktu. Minēto iemeslu dēļ mēs atbalstām arī viņu priekšlikumu.
<SPEAKER ID="368" NAME="Martine Roure" LANGUAGE="FR">
Es apstiprinu Tannock kunga nupat sacīto, un to pašu iemeslu dēļ mēs lūdzam svītrot 5. punktu.
<SPEAKER ID="370" NAME="Paul Rübig" AFFILIATION="PPE-DE">
(DE) Priekšsēdētājas kundze, man ir lūgums. Tā kā 7. jūnijā notiks vēlēšanas un mums šobrīd ir liels apmeklētāju pieplūdums, es gribētu lūgt apsvērt iespēju aprīļa un maija sesiju laikā šeit, Strasbūrā, ļaut apmeklētājiem iekļūt visās telpās, tai skaitā plenārsēžu zālē, līdz pusnaktij, lai mēs spētu pienācīgi uzņemt visus savus apmeklētājus.
<SPEAKER ID="371" NAME="Priekšsēdētāja">
Es pasludinu šo Eiropas Parlamenta sesiju par pārtrauktu.

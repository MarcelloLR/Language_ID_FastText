<CHAPTER ID="007-20">
20. Pamatdirektīvas par atkritumiem pārskatīšana (
<P>
- Pirms balsojuma:
<SPEAKER ID="124" NAME="Godfrey Bloom" AFFILIATION="IND/DEM">
Priekšsēdētāja kungs, es nāku, lai runātu par Reglamenta 9. pantu, sevišķi par I pielikuma 1. pantu. Es mēģināju vakar vakarā nepieteikti uzstāties debatēs, es baidos, ka veltīgi. Parlamentā bija tikai trīs vai četri cilvēki. Referente C. Jackson no pārstrādes uzņēmuma vai atkritumu saglabāšanas uzņēmuma ir saņēmusi naudu, kas netika deklarēta, kad viņa patiesībā bija šīs komitejas referente. Man tas liekas mazliet aizdomīgi, pat saskaņā ar šī Parlamenta standartiem, tādēļ es nedomāju, ka viņa bija īstā un pareizā persona, lai kļūtu par šī ziņojuma referenti.
<SPEAKER ID="125" NAME="Priekšsēdētājs">
G. Bloom, es neko nevaru teikt par tiem apstākļiem, uz kuriem jūs atsaucaties. Tomēr, ja jūs kaut ko tādu sakāt šeit, tā ir ļoti nopietna lieta, un jums ir jāapzinās jūsu piezīmju svarīgumu.
<SPEAKER ID="126" NAME="Caroline Jackson">
referente. - Priekšsēdētāja kungs, es vakar vakarā nācu klajā ar pilnīgu paziņojumu par šo jautājumu. G. Bloom varbūt nevarēja to dzirdēt tādēļ, ka viņa kolēģis G. Batten mēģināja pievērst Parlamenta uzmanību jautājumam par referendumu un runāja viscaur manas runas sākuma daļā.
<P>
Es veicu pilnu deklarāciju šajā jautājumā. Pilna deklarācija ir Deputātu interešu reģistrā. Es esmu uz to atsaukusies debatēs Vides komitejā. Es esmu Vides padomnieku valdes locekle Apvienotās Karalistes uzņēmumā "Shanks plc” un esmu bijusi pēdējos trīs gadus. Vides padomnieku valde ietver savu locekļu vidū Zaļo apvienības locekli un priekšsēdētāju kādai no ES zinātniskā padomdevēja komitejām. Vides padomnieku valde nodarbojas vienīgi ar uzņēmuma teritoriju vides audita veikšanu ES tiesību aktu izteiksmē. Es esmu pilnībā atklāta par to un vienmēr esmu tāda bijusi.
<P>
Es uzskatu, ka mana pieredze valdē ir man palīdzējusi sastādīt saprātīgu ziņojumu, kas neatbalsta kādu konkrētu atkritumu apstrādes veidu. Es ceru, ka mani kolēģi atbalstīs mani, kad es teikšu, ka es esmu vienmēr bijusi atklāta šajā jautājumā un ka es esmu mēģinājusi izveidot saskaņotu ziņojumu, ņemot vērā visus viedokļus Parlamentā.
<P>
(Skaļi aplausi)
<SPEAKER ID="127" NAME="Priekšsēdētājs">
C. Jackson, es jūs personīgi pazīstu jau daudzus gadus, un man nav ne mazāko šaubu par jūsu personas integritāti. Turklāt jūsu deklarācijas formulējumu var apskatīt, un tas ir pienācīgi atzīmēts deputātu finanšu interešu reģistrā.
<SPEAKER ID="128" NAME="Monica Frassoni" AFFILIATION="Verts/ALE">
(IT) Priekšsēdētāja kungs, dāmas un kungi, es negribu komentēt to, par ko tikko runāja C. Jackson. Es tomēr domāju, un Zaļo un Eiropas Brīvās apvienības grupa ir vienmēr uz to aicinājusi, ka mums būtu jābūt labākiem noteikumiem jautājumā par interešu konfliktu, ņemot vērā, ka šim Parlamentam kā kopējam likumdevējam turpmāk būs jābūt un aizvien vairāk šodien ir jābūt pārredzamam un pareizam: tā sakot, ne vien pārredzamam, bet arī pareizam no deputātu interešu konfliktu viedokļa.
<P>
Pēc balsojuma:
<SPEAKER ID="130" NAME="Daniel Hannan" AFFILIATION="NI">
Priekšsēdētāja kungs, es neuztraucos par to, kā notiek daži no šiem balsojumiem. Vai es varu ierosināt, ņemot vērā mūsu reakciju uz Francijas, Nīderlandes un Īrijas referendumiem, lai mēs vienkārši ignorējam šos balsojumus un turpinām tā, kā mēs vēlamies?
<SPEAKER ID="131" NAME="Priekšsēdētājs">
D. Hannan, kad jūs runājat, tam jānotiek saskaņā ar mūsu Reglamentu. Es paziņoju šo viedokli tādējādi par grozītu un pieņemtu.
<SPEAKER ID="132" NAME="John Bowis" AFFILIATION="PPE-DE">
Priekšsēdētāja kungs, man ir žēl, ka jātraucē balsojuma beigās, bet es domāju, ka bija viena kļūda. Mēs veicām pārbaudi balsošanas laikā, un es domāju, ka visas grupas piekrīt, ka jūs, iespējams, kļūdaini paziņojāt, ka 27. grozījums tika pieņemts. 27. grozījums nevarēja tikt pieņemts. Es būtu jums pateicīgs, ja jūs varētu atgriezties pie tā un apstiprināt, ka tas tika noraidīts. Jautājums ir, ka jūs tad neturpinājāt ar nākamo grozījumu.
<SPEAKER ID="133" NAME="Priekšsēdētājs">
27. grozījums tika pieņemts, tādēļ 92. grozījums tika anulēts. Mēs to vēlreiz pārbaudīsim, bet tas ir tas, ko mēs noteicām šeit. Mēs varam balsot vēlreiz par 27. grozījumu; tas ir iespējams.
<SPEAKER ID="134" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, es tikai gribēju jums teikt, ka mēs varam pārbaudīt, vai jūs drīkstat atkārtot jau notikušu balsojumu pēc tam, kad jūs jau esat paziņojis rezultātu. Mums šķiet, ka saskaņā ar Parlamenta noteikumiem tas nav iespējams.
<SPEAKER ID="135" NAME="Priekšsēdētājs">
D. Cohn-Bendit, ikviens var kļūdīties, un, ja es turpināju pārāk ātri vai nebiju precīzs savos paziņojumos, tad es par to uzņemos atbildību. Protams, man ir žēl, bet neizveidosim no tā lielu problēmu. Mēs pārbaudīsim šo jautājumu.
<SPEAKER ID="136" NAME="Hannes Swoboda" AFFILIATION="PSE">
(DE) Priekšsēdētāja kungs, kā mēs sapratām, tad tā, kas jau bija notikusi, bija balsojuma elektroniska pārbaude. Tiktāl nodoms bija skaidrs.
<SPEAKER ID="137" NAME="Paul Marie Coûteaux" AFFILIATION="IND/DEM">
(FR) Priekšsēdētaja kungs, es domāju, ka jūs turpināt pārāk strauji. Tāpat kā citas dienas un atkal, izskatot grozījumus par C. Jackson ziņojumu, jūs teicāt: "tie, kas ir par”, "atturas” un "pieņemts”. Citiem vārdiem sakot, jūs izslēdzat iespēju, lai balsotu "pret”. Priekšsēdētāj, es zinu to, ka jums ļoti patīk C. Jackson, un tam, kas notiek šeit, nav lielas saistības ar demokrātiju, bet tomēr, lūdzu, ievērojiet attiecīgās konvencijas!
<P>
(Aplausi)
<SPEAKER ID="138" NAME="Priekšsēdētājs">
P. M. Coûteaux, ikviens var kļūdīties, pat jūsu grupā. Ja jūs atzīstat, ka tas ir pareizi arī attiecībā uz jums, tad mēs esam vienā līmenī. Es mēģināšu to turpmāk nedarīt tik strauji, lai jūs varētu redzēt, kad jūs neesat uzvarējis. Vai jums nav iebildumu?
<SPEAKER ID="139" NAME="Bernard Lehideux" AFFILIATION="ALDE">
(FR) Priekšsēdētāja kungs, es jums atvainojos, bet es bez šaubām esmu slepena lobija upuris. Mana mašīna ļauj man balsot "par”, bet neļauj - "pret”. Tas varētu būt neveikli.
<P>
(Aplausi)
<SPEAKER ID="140" NAME="Priekšsēdētājs">
Liels paldies, B. Lehideux. Es priecājos, ka jūs neuzliekat atbildību man.
<SPEAKER ID="141" NAME="Guido Sacconi" AFFILIATION="PSE">
(IT) Priekšsēdētāja kungs, dāmas un kungi, es tikai gribēju teikt, ka jūsu dotā iespēja, lai mēs vēlreiz balsotu par 27. grozījumu, ir devusi iespēju izlabot netaisnību, jo šādi mēs varējām balsot par 92. grozījumu, kas, ja 27. grozījums būtu tiešām ticis pieņemts, būtu zaudējis spēku. Tādēļ man šķiet, ka šis lēmums bija ārkārtīgi gudrs un demokrātisks.

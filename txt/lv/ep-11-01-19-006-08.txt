<CHAPTER ID="006-08">
8.  Stabilizācijas un asociācijas nolīgums starp Eiropas Kopienām un Serbiju (
<P>
Pirms balsošanas par 4. grozījumu:
<SPEAKER ID="136" NAME="Ulrike Lunacek" AFFILIATION="Verts/ALE">
Priekšsēdētājas kundze, es vēlos iesniegt mutisku grozījumu šim Brantner kundzes un manam 4. grozījumam, svītrojot beidzamo daļu. Tam jābūt šādam: "Aicina Serbiju uzsākt dialogu ar Kosovu, vairs neturpinot atsaukties uz jaunām sarunām par tās statusu”.
<P>
Es ceru, ka jūs mani atbalstīsiet.
<SPEAKER ID="137" NAME="Bernd Posselt" AFFILIATION="PPE">
(DE) Priekšsēdētājas kundze, es tikai vēlos ieteikt šajos apstākļos balsot par atbalstu tam.
<SPEAKER ID="139" NAME="Jelko Kacin" AFFILIATION="ALDE">
Priekšsēdētājas kundze, ņemot vērā cilvēktiesību svarīgo nozīmi, es vēlos, lai balsojums par 8. grozījumu notiktu pēc saraksta. Tas pievēršas Serbijas valdības pārsteidzošajam un neveiksmīgajam lēmumam nepiedalīties Nobela Miera prēmijas piešķiršanas ceremonijā Oslo. Vienlaikus grozījumā tiek uzslavēts Serbijas ombuda lēmums piedalīties ceremonijā Serbijas tautas vārdā. Tas ir vēstījums Serbijai un visām nākamajām kandidātvalstīm, ka kaulēšanās par cilvēktiesībām nav pieņemama.
<P>
Lai gūtu plašāku atbalstu šim grozījumam, es vēlos arī iesniegt ļoti īsu mutisku - būtībā kompromisa - grozījumu, ko sākotnēji sagatavoja Koppa kundze. Es gribu pievienot vārdu "sākotnējs” starp vārdiem "valdības” un "lēmums”, tādējādi formulējums būs šāds: "Pauž nožēlu par valdības sākotnējo lēmumu nepiedalīties Nobela Miera prēmijas piešķiršanas ceremonijā Oslo 10. decembrī; no otras puses, ombuda iniciatīvu piedalīties ceremonijā vērtē atzinīgi kā atbildīgu un slavējamu lēmumu.”
<P>
Es mudinu visus savus kolēģus atbalstīt šo grozījumu.

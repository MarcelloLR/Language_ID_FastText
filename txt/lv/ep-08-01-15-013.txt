<CHAPTER ID="013">
Iepriekšējās sanāksmes protokola apstiprināšana
<SPEAKER ID="137" NAME="Priekšsēdētājs">
(FR) Pirmdien, 2008. gada 14. janvārī notikušās sanāksmes protokols ir izplatīts.
<P>
Vai ir komentāri?
<SPEAKER ID="138" NAME="Cristiana Muscardini" AFFILIATION="UEN">
(IT) Priekšsēdētāja kungs, dāmas un kungi! Ļoti laipni no jūsu puses, ka devāt man vārdu 20 minūtes pēc tam, kad es to lūdzu, kaut gan manu uzskati ir tieši pretēji prezidija uzskatiem. Es vēlējos runāt kārtības un demokrātijas dēļ šajā plenārsēžu zālē.
<P>
Parlamenta prezidijam un visiem grupu priekšsēdētājiem jāsaprot, ka ļaunumu nevar labot ar ļaunumu. Tas, kas ir politiski lietderīgs, ne vienmēr ir politiski pareizs, un pēc tam, kad šodien esam uzklausījuši galveno muftiju, tādā veidā, kas ir skaidrs un nepārprotams katram no mums, mums jāizlemj, vai šī plenārsēde ievēro Reglamenta demokrātisko noteikumus, vai ievēro katra indivīda intereses, kādas tam var būt atkarībā no apstākļiem.
<P>
Šorīt tika izdarīta kļūda saistībā ar Parlamenta Reglamentu, un mēs šo kļūdu neizlabosim, šodien balsojot tukšā plenārsēžu zālē. Mēs izdarām vēl vienu kļūdu, kaitējot šejienes demokrātijai. Es nesaku UEN grupas vārdā, vai ir svarīgi apspriest atkritumus Itālijā šovakar 21.00 vai rīt 17.00, un vai ir svarīgi, lai pēc balsojuma notiktu balsojuma skaidrojums, kas vienmēr ir bijusi Parlamenta tradīcija, kad balsojums ir izteikts, kā tas bija šorīt. Tomēr es jautāju jums, priekšsēdētāja kungs, un jūs varat mani pārtraukt, tas mani vispār neinteresē - ko saka šis Parlamenta reglaments? Jūs to zināt? Uz šo jautājumu jūs gribat atbildēt šai pamestajai plenārsēžu zālei, ka tai jābalso, pamatojoties uz tiem, kuriem bija dots vārds, un nevis uz tiem, kuri gribēja izteikt neatkarīgu viedokli! Tas ir ārprāts!
<SPEAKER ID="139" NAME="Priekšsēdētājs">
(FR) Priekšsēdētājas kunde, es ticu, ka mans tonis būs tikpat nosvērts cik jūsējais bija satraukts. Es devu jums vārdu, jo vēlējos zināt, vai jūs esat par vai pret pirmdienas, 14. janvāra protokola apstiprināšanu. Jums nebija nekā, ko teikt šajā jautājumā. Taču es biju pietiekami pieklājīgs, lai uzklausītu jūs līdz galam, un es ceru, ka mūsu kolēģi būs tikpat pateicīgi par to, kādā veidā jūs izvēlējāties vērsties pie šī Parlamenta.
<P>
Tādēļ es pieņemšu, ka šeit nav komentāru, jo priekšsēdētājas kundze neprasa vārdu vēlreiz.
<P>
(Iepriekšējās sanāksmes protokols tika apstiprināts.)

<CHAPTER ID="004">
Parlamenta sastāvs
<SPEAKER ID="013" NAME="Priekšsēdētājs">
No 2011. gada 24. marta Ernst Strasser ir atkāpies no Eiropas Parlamenta deputāta pienākumu pildīšanas. Saskaņā ar Reglamenta 4. panta 1. un 3. punktu Parlaments ir paziņojis par viņa atkāpšanos un par brīvu vietu, sākot ar iepriekš minēto datumu. Hella Ranner ir atkāpusies no Eiropas Parlamenta deputāta pienākumu pildīšanas no 2011. gada 1. aprīļa. Saskaņā ar Reglamenta 4. panta 1. un 3. punktu Parlaments ir paziņojis par viņas atkāpšanos un par brīvu vietu, sākot ar iepriekš minēto datumu. Kompetentas Austrijas iestādes mani ir informējušas, ka no 2011. gada 31. marta Ernst Strasser aizstās Hubert Pirker. Es gribētu sveikt mūsu jauno deputātu un atgādināt deputātiem, ka saskaņā ar Reglamenta 3. panta 2. punktu, kamēr deputāta pilnvaras nav pārbaudītas vai kamēr nav pieņemts lēmums par domstarpībām, Hubert Pirker kungs darbosies Parlamentā un tā struktūrvienībās un uz viņu attieksies visas ar šo darbību saistītās tiesības ar noteikumu, ka deputāts pirms tam būs parakstījis rakstisku deklarāciju, kurā apliecinās, ka neieņem nevienu amatu, kas nav savienojams ar Eiropas Parlamenta deputāta pienākumu pildīšanu.
<SPEAKER ID="014" NAME="Barry Madlener" AFFILIATION="NI">
(NL) Priekšsēdētāja kungs, es gribētu ierosināt procedūras jautājumu saistībā ar Strasser kungu un citiem deputātiem, kuri atstājuši Parlamentu kukuļņemšanas dēļ: es gribētu jautāt, vai jūs, priekšsēdētāja kungs, veiksiet pārbaudi, vai ir iespējams apturēt viņu pabalstu, jo tas būtu kas nedzirdēts, ja kāds, kurš bijis iesaistīts kukuļņemšanā, pēc atkāpšanās saņemtu pabalstu. Vai jūs, lūdzu, varētu to pārbaudīt?
<SPEAKER ID="015" NAME="Priekšsēdētājs">
Mēs atbildēsim uz šo jautājumu vēlāk, jo nebiju tam sagatavojies.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Priekšsēdētāja kungs, attiecībā uz procedūras jautājumu: jūs iepriekš atsaucāties uz visas palātas vārdā izteiktu lūgumu Savienoto Valstu štatam piemērot mūža ieslodzījumu nāvessoda vietā.
<P>
Es gribētu lūgt, lai gan mēs tiešām lūdzam mīkstināt šo spriedumu, neminēt "mūža ieslodzījumu”, īpaši ņemot vērā to, ko mūža ieslodzījums nozīmē Savienotajās Valstīs. Domāju, ka to vajadzētu pārfrāzēt kā nāves soda mīkstināšanu ar "citu samērīgu sodu”.
<SPEAKER ID="017" NAME="Priekšsēdētājs">
Paldies. Tas noteikti aicina noturēt atsevišķas un tālejošākas debates. Noteikti nebūs vienkārši rast risinājumu šai problēmai.
<P>
Kā nākamo gribētu paziņot, ka kompetentas Austrijas iestādes mani ir informējušas, ka no 2011. gada 1. aprīļa Hella Ranner tiks aizstāta ar Heinz Becker. Es gribētu sveikt mūsu jauno deputātu un atgādināt deputātiem, ka saskaņā ar Reglamenta 3. panta 2. punktu, kamēr deputāta pilnvaras nav pārbaudītas vai kamēr nav pieņemts lēmums par domstarpībām, Heinz Becker kungs darbosies Parlamentā un tā struktūrvienībās un uz viņu attieksies visas ar šo darbību saistītās tiesības ar noteikumu, ka deputāts pirms tam būs parakstījis rakstisku deklarāciju, kurā apliecinās, ka neieņem nevienu amatu, kas nav savienojams ar Eiropas Parlamenta deputāta pienākumu pildīšanu.

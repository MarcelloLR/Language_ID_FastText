<CHAPTER ID="001">
Sēdes atklāšana
<P>
(Sēdi atklāja plkst. 10.05.)
<SPEAKER ID="005" NAME="Jim Allister" AFFILIATION="NI">
Priekšsēdētāja kungs, vakar pēcpusdienā šajā plenārsēžu zālē kādā darba kārtībā neiekļautā paziņojumā priekšsēdētājs sarīkoja izrādi, vēršot finansiālas sankcijas pret daudziem deputātiem saistībā ar decembrī iesniegto protestu. Es vēlētos zināt, vai priekšsēdētājam pieklājās izteikt šādu paziņojumu, neizrādot šiem deputātiem elementāru pieklājību un nepasakot, ka šāds paziņojums būs un kad tas būs? Priekšsēdētājs daudz runāja par pieklājības izrādīšanu šā Parlamenta deputātiem, tātad kāpēc, es jautāju, tiem no mums, uz kuriem attiecās šis paziņojums, netika izrādīta elementāra pieklājība un viņiem nepateica, ka priekšsēdētājs nāks klajā ar šādu paziņojumu? Vai ir pārāk daudz prasīts, sagaidot atbildi uz šo jautājumu?
<SPEAKER ID="006" NAME="Priekšsēdētājs">
Allister kungs, prezidentūras pienākums nav apspriest pieklājību. Mūsu pienākums ir piemērot noteikumus, un jūs varat būt drošs, ka tie tika precīzi ievēroti.
<SPEAKER ID="007" NAME="Hans-Peter Martin" AFFILIATION="NI">
(DE) Priekšsēdētāja kungs! Atsaucoties arī uz Reglamenta 146. pantu, jūs nupat teicāt, ka jūsu pienākums ir piemērot Reglamentu. Es nespēju saprast, kāpēc sēdes joprojām sākas ar novēlošanos, reizēm dažas minūtes vai pat ceturtdaļstundu vēlāk. Tas izšķiež daudz nodokļu maksātāju naudas. Jūs ļoti stingri pieprasāt Reglamenta ievērošanu, runājot ar politiskajiem pretiniekiem, kuri vienkārši grib referendumu vai taisnīgumu un demokrātiju, bet ne tad, kad runa ir par jums pašu.!
<P>
Ja jūs izturētos vienlīdzīgi pret visiem šajā Parlamentā, tad jums jau sen būtu vajadzējis uzsākt procesus pret prezidentūru par neskaitāmiem nopietnas krāpšanas gadījumiem, jo tieši tā es gribētu nosaukt to, ka sēdes sākas ar novēlošanos un tā rezultātā tiek izšķērdēta nodokļu maksātāju nauda.
<P>
Šeit tiek likti lietā divi dažādi mēri, un jums ir jāpieņem pārmetums, ka šis Parlaments rīkojas patvaļīgi, tehnisku ieganstu dēļ tīši nobīdot malā politiskos pretiniekus un vienlaikus pastāvīgi pieļaujot savā pusē notiekošo un pat slēpjot nopietnu krāpšanu!
<SPEAKER ID="008" NAME="Priekšsēdētājs">
Liels paldies, Martin kungs, par interesanto viedokli!

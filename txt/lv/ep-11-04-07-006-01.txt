<CHAPTER ID="006-01">
1.  Vakcinēšana pret infekciozo katarālo drudzi (
<P>
Pirms balsojuma:
<SPEAKER ID="102" NAME="Paolo De Castro" LANGUAGE="IT">
Priekšsēdētājas kundze, dāmas un kungi, es runāšu īsi un vēlos uzsvērt Wojciechowski kunga sagatavotā ziņojuma par infekciozo katarālo drudzi nozīmīgumu institucionāla jautājuma kontekstā, kas skar mūs visus.
<P>
Komisijai, Parlamentam un Padomei nav domstarpību par ziņojuma saturu. Tomēr atbilstības tabulu iekļaušana tā tekstā joprojām ir jutīgs jautājums. Neraugoties uz Padomes spēcīgajiem iebildumiem, Lauksaimniecības un lauku attīstības komiteja nolēma balsot par ziņojuma tekstu, kurā iekļautas atbilstības tabulas. Tās dalībvalstīm uzliek par pienākumu ziņot par direktīvas transponēšanu.
<P>
Tagad Padomes ziņā ir izlemt, vai piekrist atbilstības tabulu iekļaušanai ziņojumā un noslēgt nolīgumu pirmajā lasījumā, vai arī atbildēt Eiropas lauksaimniekiem par to, ka šogad vakcinēšana pret infekciozo katarālo drudzi nenotiks tikai tāpēc, lai nevajadzētu piekāpties šajā jautājumā.
<P>
Es domāju, ka šis ziņojums varētu noderēt kā precedents turpmākajās sarunās ar Padomi. Mums ir jābūt vienotiem un neatlaidīgiem, lai aicinātu dalībvalstis ievērot vislielāko iespējamo pārredzamību un rīkoties saskaņā ar ES tiesību aktiem.
<SPEAKER ID="103" NAME="Priekšsēdētāja">
Manuprāt, arī referents vēlas izteikties.
<SPEAKER ID="104" NAME="Janusz Wojciechowski">
referents. - (PL) Priekšsēdētājas kundze, De Castro kungs būtībā pateica visu, ko es vēlējos sacīt. Es vienīgi vēlos pievienoties aicinājumam Padomei nelikt šķēršļus direktīvas drīzai īstenošanai. Atbilstības tabulas ir sākums un precedents tam, kas, manuprāt, veidos labu praksi nākotnē un ļaus viegli uzraudzīt dalībvalstu un ES tiesību aktu atbilstību.

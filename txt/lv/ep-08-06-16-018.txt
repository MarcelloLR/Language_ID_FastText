<CHAPTER ID="018">
Vienas minūtes runas par politiski svarīgiem jautājumiem
<SPEAKER ID="032" NAME="Priekšsēdētājs">
. - Nākamais jautājums ir vienas minūtes runas par politiski svarīgiem jautājumiem.
<SPEAKER ID="033" NAME="Georgios Papastamkos" AFFILIATION="PPE-DE">
(EL) Priekšsēdētāja kungs, es ļoti uzmanīgi klausījos jūsu ziņojumu par Īrijas "nē” balsojumu. Es pilnībā atbalstu jūsu paziņojumu par nepieciešamību turpināt ratifikācijas procesu.
<P>
Tas ir patiesi mulsinoši, ka Īrijas "nē” ir laikā, kad ES ir aizvien demokrātiskāka, pārredzamāka un efektīvāka. Tomēr, priekšsēdētāja kungs, mums ir jānodala šis vēstījums no tiem faktoriem, kas atbalsta "nē” balsojumu.
<P>
Īrijas pilsoņi ir pieņēmuši savu lēmumu un īstenojuši savas demokrātiskās tiesības, taču šis "nē” mums arī liek palūkoties uz sevi ar zināmu konstruktīvu paškritiku. Es ierosinu vērst šo paškritiku uz diviem jautājumiem: priekšsēdētāja kungs, Komisijas mūs ir nomocījusi ar pārmērīgu regulēšanu; mēs, Eiropas Parlaments, nevaram nodarboties ar katru šīs juridiskās īpatnības un pārmērīgās regulēšanas detaļu.
<P>
Priekšsēdētāja kungs, es zinu jūsu uzticību Eiropas lietām un aicinu Eiropas Parlamentu kā politisku struktūru, corps politique, šajā gadījumā nonākt pie kopsaucēja jautājumā par paziņotajiem Eiropas apvienošanas gaitas virzieniem.
<SPEAKER ID="034" NAME="Priekšsēdētājs">
. - Paldies par jūsu uzmundrinošajiem vārdiem, Papastamkos kungs, bet man ir arī jālūdz jūs ievērot vienas minūtes laika limitu, kas piešķirts balsojuma paskaidrojumam. Turklāt es biju informēts, ka jūs vēlaties runāt par pavisam citu jautājumu.
<SPEAKER ID="035" NAME="Teresa Riera Madurell" AFFILIATION="PSE">
(ES) Priekšsēdētāja kungs, lai gan pēdējā sēdē neatlika laika manai runai un kopš tā laika ir pagājis mēnesis, šķiet, ir jāpiemin, ka 12. maijs bija Pasaules fibromiaļģijas un hroniskā noguruma sindroma diena, un šīs slimības ietekmē galvenokārt sievietes.
<P>
Abas ir konkrētam dzimumam raksturīgas slimības, grūti diagnosticējamas, un to pētīšanai un ārstēšanai ir maz resursu. Tās parasti rada problēmas darbā, jo cilvēki nesaprot to, kā tās samazina sirgstošo darbspējas un padara viņus darbnespējīgus.
<P>
Mums šī situācija ir jāuztver nopietni un steigšus jācenšas atklāt šo slimību cēloņus, jānodrošina intensīvāka ārstēšana un jāsalīdzina rezultāti, kā arī jāveicina sabiedrības izpratnes padziļināšana un jāsniedz vairāk informācijas par šo slimību sociālo un juridisko ietekmi, kā arī ietekmi uz nodarbinātību.
<P>
Sirgstošajiem ir jājūtas aizsargātiem. Mums ir jāuzņemas atbildība par saviem līdzcilvēkiem.
<SPEAKER ID="036" NAME="Metin Kazak" AFFILIATION="ALDE">
(BG) Gaidāmā Francijas Eiropas Savienības prezidentūra būs Eiropas integrācijas procesam Vecajā kontinentā izšķirošā laikā. Tādi temati kā ilgtspējīgas attīstības stratēģija, Eiropas imigrācijas pakts, "Europe of Defence” projekts un kopējā lauksaimniecības politika Eiropai ir būtiski. Bet galvenais jautājums ir - kā turpināt Eiropas Savienības reformu un padziļināt integrācijas procesu pēc Īrijas pateiktā "nē”.
<P>
Tas, ka Īrija ir noraidījusi Lisabonas līgumu, no jauna pārbauda eiropiešu kopējo vēlmi kopīgi pārvarēt globalizācijas mestos izaicinājumus. Eiropas Savienības dibinātājvalsts Francijas un tās prezidenta Nicolas Sarkozy uzdevums ir apkopot divdesmit septiņu dalībvalstu centienus un izdomāt juridisku formulu un rīcības plānu tam, kā pārvarēt Lisabonas krīzi, jo, ja tā netiks pārvarēta, mēs riskējam ar to, ka centrbēdzes rakstura un nacionālistiski jūtu uzplūdi ņems virsroku un apturēs turpmāku Eiropas Savienības paplašināšanās procesu. Šis pavērsiena punkts aicina mūs apzināties šo risku un īstenot savus pienākumus un cerības, kādas ir vairumam Eiropas pilsoņu, kam "Oda priekam” jau ir kļuvusi par otro valsts himnu.
<SPEAKER ID="037" NAME="Hanna Foltyn-Kubicka" AFFILIATION="UEN">
(PL) Priekšsēdētāja kungs, es gribētu runāt par negadījumu, kas nesen notika Varšavā. Kāda ar Ķīnas vēstniecību Polijā cieši saistīta persona uzbruka sievietei, kas dalīja opozīcijas laikrakstu "The Epoch Times”. Jau kādu laiku šādi gadījumi ir novēroti Ņujorkā, kur Ķīnas konsulāta organizēti grupējumi uzbrūk "Falun Gong” apvienības piekritējiem un cilvēkiem, kas piedalās mierīgās demonstrācijās, izrādot atbalstu Tibetai.
<P>
Ja šādi gadījumi notiks arī citās valstīs, tā būs 1961. gadā pieņemtās Vīnes Konvencijas par diplomātiskajiem sakariem pārkāpšana. Turklāt par spīti tam, ka Ķīnas režīms dara visu iespējamo, lai parādītu sevi no labās puses olimpisko spēļu laikā, tas turpina vajāt visus grupējumus, kas pārstāv nekomunistiskas ideoloģijas. Tas iet pat vēl tālāk, dubultojot savus centienus un īstenojot savu rīcību demokrātiskajās Rietumu valstīs.
<P>
Tāpēc es aicinu ES iestādes un dalībvalstis uzmanīgi uzraudzīt šo situāciju un rīkoties izlēmīgi, ja manis aprakstītie apstākļi atkārtojas.
<SPEAKER ID="038" NAME="Kyriacos Triantaphyllides" AFFILIATION="GUE/NGL">
(EL) Priekšsēdētāja kungs, šodien notiek Vispārējo lietu padomes sanāksme. Es vēl nezinu tās iznākumu, bet viens no pārrunātajiem tematiem ir priekšlikums uzlabot ES attiecības ar Izraēlu.
<P>
Turklāt šodien Gazas sektorā zvejnieki protestē pret Izraēlas valdības uzspiestajiem necilvēcīgajiem pasākumiem. Izraēla ne vien aizliedz viņiem zvejot atklātajos ūdeņos, bet arī atņem degvielu, lai viņi būtu spiesti zvejot seklumā, kur bez pārbaudēm tiek izlieti notekūdeņi. Šāda situācija tieši un satraucoši draud ar epidēmijas sākšanos.
<P>
Priekšsēdētāja kungs, es jums iesniedzu šo zvejnieku prasību par to, ka, ņemot vērā šos apstākļus, ES nevajadzētu uzlabot attiecības ar Izraēlu.
<P>
Vēl viens iemesls, kāpēc, it īpaši mums, deputātiem, nevajadzētu atbalstīt šo attiecību uzlabošanu, ir tas, ka Izraēla nesen atkārtoti pierādīja, ka neievēro pat cilvēktiesības. Tās armija centās vardarbīgi apspiest mierīgos protestus pret rasistu radīto plaisu; viņi ievainoja protestētājus, arī mūsu kolēģi Morgantini kundzi.
<SPEAKER ID="039" NAME="Dimitar Stoyanov" AFFILIATION="NI">
(BG) Šajā Parlamentā, Komisijā un Bulgārijā daudz runā par korupcijas apkarošanu valdības līmenī. Tomēr "korupcija” nav tikai pats par sevi pastāvošs vārds. Aiz tās ir dzīvi cilvēki. Es vēlos jums atklāt vadošā Bulgārijas korumpētā ierēdņa seju.
<P>
Vakar lielākais Bulgārijas dienas laikraksts publicēja fotogrāfijas, kurās redzams turku etniskās partijas Kustība par tiesībām un brīvību (MRL) vadītājs Ahmed Dogan, kam pirms trim gadiem tika piešķirtas pilnvaras veidot Bulgārijas valdību. Šīs šokējošās fotogrāfijas atklāj, ka A.Dogan dzīvo milzīgā pilī, kas ir reģistrēta kā četru zvaigžņu viesnīca, un bauda greznu dzīvi. Šī pati persona, A.Dogan, izteicās, ka viņa partiju atbalsta plašs uzņēmumu loks un ka balsu pirkšana tiek piekopta tikai Eiropā. Laikrakstam "Trud Daily” viņš atzina, ka viņa galvenā nodarbošanās ir savu biznesu vadīšana, bet likumīgi viņš to nedrīkst darīt, kamēr vien viņš ir Bulgārijas parlamenta deputāts.
<P>
Priekšsēdētāja kungs, dāmas un kungi šajā Parlamentā, komisāri, A.Dogan ir viens no Bulgārijas korupcijas vadošajiem rēgiem. Šī briesmoņa iznīcināšanai jāsākas ar Ahmed Dogan pietuvināto uzņēmumu un viņa biznesa izmeklēšanu.
<P>
Priekšsēdētāja kungs, es iesniedzu jums šo laikrakstu, lai jūs pats par to varētu izlasīt.
<SPEAKER ID="040" NAME="Gerard Batten" AFFILIATION="IND/DEM">
Priekšsēdētāja kungs, es gribētu apsveikt tos 862 415 īrus, kas pagājušās ceturtdienas referendumā teica "nē” Lisabonas līgumam. Viņi balsoja par brīvību, demokrātiju un veselo saprātu. Ja Apvienotās Karalistes iedzīvotājiem būtu ļauts piedalīties referendumā, "nē” teicēju skaits būtu vēl lielāks, nekā tas bija Īrijā. Ja būtu tāda iespēja, daudzas Eiropas tautas teiktu "nē”, kā to 2005. gadā izdarīja francūži un nīderlandieši.
<P>
Ar neiedomājamu augstprātību un demokrātijas neievērošanu Eiropas politiskā elite cenšas lauzties uz priekšu un ratificēt Līgumu. Līgums ir miris, bet ES atsakās to apglabāt. ES nebeidzamā mīlestība pret Līgumu ir politiskās nekrofilijas akts. Bet līķis sāk smakot, un, jo ilgāk tas netiks apglabāts, jo smaka kļūs nepanesamāka. Mums ir jāapglabā Līgums. Tas piesārņo politisko vidi.
<SPEAKER ID="041" NAME="Priekšsēdētājs">
. - - Batten kungs, jūsu salīdzinājums ir pilnīgi neatbilstīgs, ja drīkstu izteikt komentāru. Jūs esat Parlamentā, kas ir pat ļoti dzīvs. Ja tā nebūtu, jūs kā cilvēcīga būtne, nevarētu to uzrunāt.
<P>
(Aplausi)
<SPEAKER ID="042" NAME="Pál Schmitt" AFFILIATION="PPE-DE">
(HU) Paldies, priekšsēdētāja kungs. Es runāšu ungāru valodā. Slovākijas Parlaments ir pieņēmis jaunu izglītības likumu, un, lai tas stātos spēkā, ir vajadzīgs tikai Slovākijas Republikas prezidenta paraksts. Jaunajā likumā noteikts, ka turpmāk vietvārdi un vēsturisku personu vārdi vēstures grāmatās, kas domātas tiem studentiem, kuru dzimtā valoda ir ungāru valoda, būs jāatbilst slovāku valodas pareizrakstībai, un tā ir mūsu gadsimtiem ilgo vēsturisko un valodniecisko tradīciju neievērošana. Jaunais likums lielā mērā pārkāpj Slovākijas ungāru kopienas tiesības lietot savu valodu. Slovākija 2001. gadā parakstīja un ratificēja Eiropas Reģionālo vai mazākumtautību valodu hartu. Pats komisārs Leonard Orban kungs uzskata, ka valstu mazākumtautību dzimto valodu attīstīšanai ir stratēģiskas nozīme. Šajā Eiropas Starpkultūru dialoga gadā šķiet nožēlojami un nepieņemami, ka Slovākija rīkojas pretēji Eiropas praksei. Tā vietā, lai paplašinātu mazākumtautību tiesības, tā rīkojas pretēji un ierobežo tās. Saskaņā ar Trianonas Līgumu vairāki tūkstoši apdzīvoto vietu, kurās runā ungāru valodā, nonāca ārpus Ungārijas robežām, un mums ir tiesības šīs vietas saukt to ungāriskajos nosaukumos. Valodu dažādība ir daļa Eiropas kultūras mantojuma un unikāla bagātība, kas mums visiem ir jāsargā. Paldies par iespēju izteikties.
<SPEAKER ID="043" NAME="Inés Ayala Sender" AFFILIATION="PSE">
(ES) Priekšsēdētāja kungs, 8. jūnija agrā rītā teroristu grupējums ETA iebruka dienas laikraksta El Correo birojā, kur 50 darbinieki gatavoja laikraksta svētdienas izlaidumu. Par laimi, neviens netika ievainots, tomēr tika nodarīti būtiski materiālie zaudējumi.
<P>
Es būtu pateicīga, ja jūs izplatītu paziņojumu par solidaritāti. Tomēr es gribētu arī izteikt komentāru par šajā zālē izskanējušo steidzamo nepieciešamību izskaust ETA teroristisko vardarbību pret plašsaziņas līdzekļiem un garantēt pilnīgu vārda brīvības īstenošanu. Šis ir labs iemesls, kāpēc eiropiešiem vajadzētu atbalstīt Lisabonas līgumu, kas palīdzēs attīstīt kopējo tiesiskuma, drošības un pretterorisma politiku un nebūt atkarīgiem tikai no divpusējas un starpvaldību sadarbības. Mūsu solidaritātei tāpēc ir jāizpaužas arī Lisabonas līguma ratifikācijas atbalstīšanā.
<SPEAKER ID="044" NAME="Priekšsēdētājs">
. - Ayala Sender kundze, tā kā jūs uzrunājāt mani personīgi, atļaujiet teikt, ka mēs esam kopiena, kuras pamatprincips ir solidaritāte, un ka solidaritātei ir jābūt vienmēr, arī šajā gadījumā. Paldies, ka jūs to novērtējat.
<SPEAKER ID="045" NAME="Viktória Mohácsi" AFFILIATION="ALDE">
(HU) Dāmas un kungi, iepriekšējā plenārsēdē grupas vadītājs Graham Watson uzstājās šajā Parlamentā ar vienu minūti ilgu runu saistībā ar Itālijā notikušajām neģēlībām, kas bija vērstas pret romu tautības iedzīvotājiem. Arī šodien man diemžēl jūs ir jāinformē par līdzīgiem gadījumiem, kas šoreiz ir notikuši manā valstī, Ungārijā. Pirms pāris nedēļām 70 kilometrus no Budapeštas Patkas ciematā trīs nelieši iemeta duci "Molotova kokteiļu” trīs mājās, kurās dzīvoja romu tautības pārstāvji. 16. aprīlī Fadas ciematā, Ungārijā, Tolnas rajonā nenoskaidrotas personas iemeta "Molotova kokteiļus” divās mājās. Pirms nedēļas Nyķregyhįza pilsētā ekstrēmisti uzbruka manam kolēģim, kliedzot: "Netīrais čigān, vācies prom no mūsu valsts!” Lielākā daļa Patkas iedzīvotāju uzskata, ka šie nelieši nav vainīgi, lai gan viens no aizdomās turētajiem ir atzinis savu dalību notikušajā. Par spīti tam piektdien notika apmēram 150 formastērpos ģērbtu personu protests, kurā tika sludināti nacistu principi, un vēlāk vairākas nenoskaidrotas personas kapucēs atkal centās uzbrukt 100 policistu klātbūtnē. Es arī biju tur klāt. Vienlaikus policija neatklāja kādas Patkas incidentā ievainotas personas identitāti. Itālijā mūsu ES līdzcilvēki dzīvo bēgļiem paredzētos cietumos; arī viņi ir romu tautības, protams. Komisār J.Barrot kungs, es ceru, ka tiklīdz tiks izveidots jūsu jaunais birojs, arī mums, romiem, būs iespēja justies drošiem Eiropas Savienības demokrātijas paspārnē un ka ES pilsonības definīcija attieksies arī uz mani un maniem bērniem, kā arī uz tiem, kas dzīvo manā valstī un nav romu tautības pārstāvji. Liels paldies.
<SPEAKER ID="046" NAME="Ewa Tomaszewska" AFFILIATION="UEN">
(PL) Priekšsēdētāja kungs, pat situācijās, kur viss ir pilnīgi skaidrs, risinājumi ir jāpieņem, ņemot vērā kontekstu un saikni starp atšķirīgiem mērķiem, konkrētā jautājuma nozīmi un paredzētās izmaksas šo mērķu sasniegšanai. Visos gadījumos, īpaši, ja tas ietekmē miljardiem cilvēku, kā to dara klimata pārmaiņas, ir būtiski rīkoties savaldīgi, saprātīgi un zināmā mērā taisnīgi, cenšoties risināt problēmu.
<P>
Es nesaskatu taisnīgumu priekšlikumā samazināt oglekļa dioksīda emisijas. Ir divi risinājumi, kas šai sakarā ir īpaši nepatīkami: attieksme pret augsti attīstītajām valstīm, kas līdz šim ir bijušas atbildīgas par lielu daļu oglekļa dioksīda emisijām un lielu piesārņojumu, bet kurām ir labākas tehnoloģiskās iespējas, tāpat kā pret mazāk attīstītajām valstīm, it īpaši tām, kuru ekonomika ir pamatota uz ogļu ieguvi, un, otrkārt, attieksme pret smago transportlīdzekļu ražotājiem, kuriem ir vieglāk samazināt oglekļa dioksīda emisijas par 20 %, tāpat kā pret tiem, kas ražo transportlīdzekļus ar maziem dzinējiem un zemu emisiju līmeni, liekot samazinājumam radīt lielākas izmaksas. Izskatās, ka klimata pārmaiņas te drīzāk ir bizness, nevis svarīgs risināms jautājums.
<SPEAKER ID="047" NAME="James Nicholson" AFFILIATION="PPE-DE">
Priekšsēdētāja kungs, Eiropas bitēm draud iznīcība desmit gadu laikā. Slimības un vīrusi jau ir iznīcinājuši trešdaļu bišu saimju Amerikā un tagad apdraud mūsējās. Stāvoklis Amerikā liek nojaust, cik draudīgas var būt sekas Eiropā, ja vien mēs nerīkosimies nekavējoties. Vismaz 70 kultūru, kas sniedz būtisku devumu vispārējā ekonomikā, ir tieši atkarīgas no apputeksnēšanas, ko veic bites .
<P>
ASV nākas bites importēt, lai segtu zaudējumus. Ņemot vērā pašreizējo klimatu, ir nopietni jāapšauba ES spēja saražot pietiekami daudz pārtikas, lai apmierinātu pieprasījumu, un līdzīgs uzliesmojums šeit būtu postošs.
<P>
Biškopji Eiropā jau zina par draudiem, ko rada Varroa ērces, kas jau ir masveidā iznīcinājušas bišu saimes. Biškopjiem ir jānodarbojas ar bišu saimju bojāejas gadījumiem, kad tās sistemātiski pamet stropus un galu galā pazūd no zemes virsas.
<P>
Mums jānodrošina finansējums un pienācīgi zinātniskie pētījumi šajā jomā. AK valdība bišu pētījumiem patlaban sniedz tikai GBP 250 000. Tas ir piliens jūrā tik nozīmīgā jautājumā. Bites ir barības ķēdes neatņemama sastāvdaļa: ja nebūs bišu, tas atstās nelabvēlīgu ietekmi uz biškopjiem, kultūraugu, augļu un riekstu ieguvi.
<SPEAKER ID="048" NAME="Gérard Onesta" AFFILIATION="Verts/ALE">
(FR) Priekšsēdētāja kungs, darba kārtībā es redzu, ka mēs izskatīsim direktīvas par lauksaimniecības un mežsaimniecības riteņtraktoru apgāšanās aizsargkonstrukciju statisku testēšanu kodificētu versiju. Es uzskatu, ka pēc Dublinas balsojuma vēsture pieprasa, lai mēs izskatītu citus, steidzamākus jautājumus. Mēs nevaram Eiropadomei vienai pašai uzdot risināt tādu jautājumu kā Lisabonas līgums. Mēs, Eiropas Parlamenta deputāti, varam šajā darbā likumīgi iesaistīties, jo īpaši, ja mēs zinām vajadzīgos komponentus risinājumu atrašanai.
<P>
Pirmkārt, galvenajiem jautājumiem jābūt par noteiktiem būtiskiem institucionāliem aspektiem, bet tiem nav jābūt izklāstītiem simtiem lappušu garā tekstā. Mums ir vajadzīgs Eiropā notikuša referenduma rezultātā gūts apstiprinājums, kas dod iespēju atteikties tām valstīm, kuras nevēlas sekot šim virzienam, un, visbeidzot, kā priekšsēdētājs teica, mums ir vajadzīgs ļoti stingrs laika grafiks - 2009. gads - pretējā gadījumā vēlēšanu kampaņa kļūs neiespējama. Lai neviens man nestāsta, ka šāds scenārijs ir neiespējams; tas nav vairāk praktiski neiespējams kā tas scenārijs, pie kura kancelejas pašlaik strādā. Es jebkurā gadījumā esmu gatavs.
<SPEAKER ID="049" NAME="Richard Corbett" AFFILIATION="PSE">
Priekšsēdētāja kungs, Komisija pašlaik izskata sūdzību, ko iesnieguši daži privātie uzņēmumi Spānijā, Francijā un Itālijā pret kooperatīviem un pret kooperatīvu kustību attiecībā uz tās statūtiem un nodokļu režīmu.
<P>
Es gribētu mudināt Komisiju, izskatot šo sūdzību, pienācīgi ņemt vērā kooperatīvo kustību īpašās vajadzības un īpašības. Tās nav līdzīgas peļņas ieguves akcionāru organizācijām. Kooperatīvs pieder tā dalībniekiem, un peļņa tiek sadalīta vienlīdzīgi, nevis vienkārši izmaksāta akcionāriem.
<P>
Eiropas Savienība atzina kooperatīvās kustības 2003. gadā īpašo raksturu, pieņemot Regulu par Eiropas kooperatīvās sabiedrības statūtiem. Es gribētu mudināt Komisiju pienācīgi to ņemt vērā un tādējādi iemantot to 55 miljonu Eiropas cilvēku pateicību, kas ir nodarbināti kooperatīvos un 163 miljonu cilvēku pateicību, kas ir to dalībnieki.
<SPEAKER ID="050" NAME="Milan Horáček" AFFILIATION="Verts/ALE">
(DE) Priekšsēdētāja kungs, pagājušā nedēļā Ķīna pieprasīja pārtraukt Tibetas protestus kā nosacījumu turpmākām pārrunām ar Dalailamas pārstāvjiem. Saskaņā ar Ķīnas Ārlietu ministra teikto, tibetiešiem ir jāpārtrauc viņu mēģinājumi izjaukt Olimpiskās spēles.
<P>
Tomēr noteikti nevar gribēt, lai protestējošie tibetieši pazemīgi pieņemtu to, ka viņu demonstrācijas martā tika apspiestas. Ķīnas valdībai ir iespēja radikāli mainīt stāvokli Tibetā. Iesaistoties atklātā dialogā bez iepriekšējiem nosacījumiem, Tibetas tauta piedalīsies konstruktīvā pārmaiņu procesā. Galvenā prioritāte ir raidīt skaidru signālu, ne tikai ielaist valstī ārzemju novērotājus un ļaut viņiem novērtēt stāvokli.
<SPEAKER ID="051" NAME="Priekšsēdētājs">
. - Paldies, Horįček kungs! Es gribētu atsaukties uz mūsu 10. aprīļa rezolūciju, kurā mēs aicinājām visus ES politiķus neapmeklēt 8. augusta atklāšanas ceremoniju, pirms nav garantētas tibetiešu tiesības. Es vēlreiz ikvienam iesaku iepazīties ar šo 10. aprīļa paziņojumu.
<SPEAKER ID="052" NAME="László Tőkés" AFFILIATION="Verts/ALE">
(HU) Priekšsēdētāja kungs, kad pāvests Benedikts XVI uzrunāja ungāru bīskapus par smagajām sekām pēc komunistu ilgās valdīšanas ēras, tas bija ļoti vietā. Viņa izteikumi ir jo īpaši aktuāli šodien 50. gadadienā pēc mocekļa premjerministra Imre Nagy nāvessoda izpildes un 60. gadadienā, kopš sākās kardināla József Mindszenthy vadītā brutālā reliģiskā vajāšana un apcietināšana. Šī sāpju pilnā laikmeta, kurā valsts vardarbību papildināja kareivīgs antireliģiozs noskaņojums, rēgu pamodināja šī parlamenta deputāte bijusī komuniste Magda Kósįné Kovįcs savā nesenajā runā plenārsēdē, kurā viņa tiecās aizsargāt Eiropas vērtības no pāvesta Benedikta vai drīzāk no Katoļu baznīcas. Pirms pāris gadiem bijusī partijas priekšsēdētāja Kósįné Kovįcs kundze aizskaroši izteicās, ka Vatikāns, ko tobrīd pārvaldīja pāvests John Paul, vēlas pārņemt savās rokās visu Eiropu un pakļaut to savai kontrolei. Es kā Reformātu baznīcas bīskaps, zinot, ka kristiešu baznīcas ir palīdzējušas izveidot īstas Eiropas vērtības šajā Eiropas Savienībā, kuras saknes ir kristīgo demokrātu kustībā, noraidu ikvienu antireliģiskas ideoloģijas un neiecietības izpausmi. Ielūgsim pāvestu Benediktu apmeklēt Eiropas Parlamentu.
<SPEAKER ID="053" NAME="József Szájer" AFFILIATION="PPE-DE">
(HU) Priekšsēdētāja kungs, dāmas un kungi, pirms piecdesmit gadiem Ungārijā, 1958. gada 16. jūnijā, Ungārijas 1956. gada revolūcijas un brīvības cīņu premjerministrs Imre Nagy kopā ar aizsardzības ministru Pįl Maléter un kolēģiem Miklós Gémes un József Szilįgy pēc paraugprāvas tika notiesāti un sodīti ar nāvi; savukārt Géza Losoncz tika nogalināts jau cietumā. Viņu līķi, apsieti ar vadiem un ietīti papīrā, tika aprakti ar seju uz leju. Viņu notiesāšana bija viens no divdesmitā gadsimta visapkaunojošākajiem notikumiem un lielākajām netaisnībām. Imre Nagy bija kvēls komunists, un tomēr viņš izvēlējās, lai viņa valsts atgrieztos brīvā Eiropā, nevis paliktu padomju nometnē. Šī nostāja viņu padarīja par valsts varoni, par revolūcijas mocekli, par Eiropas politiķi. Viņa morālā stāja padarīja viņu par brīvības un eiropeiskas Ungārijas simbolu. Pelnītā Imre Nagy pārapbedīšana notika tikai 1989. gada 16. jūnijā, kad komunistiskais režīms tuvojās beigām un Ungārija varēja atkal pievienoties brīvo Eiropas valstu saimei. Šo notikumu vēstījums ir skaidrs: brīvība un nacionālā neatkarība bija tas, pēc kā tiecās ungāri, atbrīvojoties no komunisma. Par to savas dzīvības atdeva tie, kas mira pirms piecdesmit gadiem; viņu upuris nebija veltīgs.
<SPEAKER ID="054" NAME="Martin Schulz" AFFILIATION="PSE">
(DE) Priekšsēdētāja kungs, es ļoti uzmanīgi klausījos deputātā, kas runāja pirms Szįjer kunga un pilnīgi nepieņemamā veidā uzbruka manai kolēģei Magda Kósįné Kovįcs kundzei.
<P>
Kovįcs kundze ir mana vietniece Sociālistu grupā. Viņas šobrīd šeit nav, un tas nozīmē, ka viņa nevar aizstāvēties pret šo uzbrukumu. Es zinu, Kovįcs kundze ir pārliecināta demokrāte un īsta cīnītāja par Eiropas vienotību. Viņa noteikti nav pelnījusi, ka kāds deputāts pret viņu ļaunprātīgi izmantotu šī Parlamenta privilēģijas, lai kārtotu kādas iekšzemes nesaskaņas vai kaut ko citu, kas, iespējams, pastāv starp viņiem Ungārijā. Es uzskatu, ka minētās piezīmes ir pilnīgi nepieņemamas un smags kauna traips Magda Kovįcs kundzes tēlam, kauna traips, ko es noraidu ar vislielāko riebumu.
<SPEAKER ID="055" NAME="Brigitte Fouré" AFFILIATION="PPE-DE">
(FR) Priekšsēdētāja kungs, vispirms es vēlos apsveikt Komisijas iniciatīvu piešķirt ārkārtas palīdzību zvejniekiem. Pat, ja šī palīdzība nav pietiekama, lai atrisinātu šīs nozares problēmas, vismaz šobrīd tā šķiet nepieciešama. Pašreizējā situācija ir patiešām kritiska: gada laikā dīzeļdegvielas cena ir pieaugusi no 35 līdz 73 franču santīmiem litrā. Tādēļ ir lieli rēķini, kas jāmaksā naftas cenu celšanās dēļ un manā vēlēšanu apgabalā, Sommas līcī, profesionālie zvejnieki ir ļoti nobažījušies un stipri sarūgtināti. Papildus naftas cenu jautājumam zvejnieki vispirms vēlas pārdot zivis par īsto cenu un pretojas starpnieku nepamatotajai peļņai. Stāvoklis ir nopietnāks par krīzi; tas ir strukturāls jautājums zvejniecības nozarei, kas jārisina Eiropas līmenī. Mēs redzam, ka protestu kustība ir pieņēmusi Eiropas mērogu. Tas ir tikai loģiski, ņemot vērā, ka zvejniecības politika ir viena no vecākajām Eiropas politikas jomām. Mums ir jāpalīdz modernizēt zvejniecības nozari, lai tā var atbrīvoties no šķēršļiem, ko rada dīzeļdegvielas cenas, vienlaikus ievērojot mūsu pienākumu aizsargāt vidi un pārvaldīt zvejniecības resursus. Paturot to prātā, es ceru, ka trešdien paredzētās plenārsēdes debates noslēgsies ar rezolūciju, kas nesīs labumu Eiropas zvejniekiem, kuri šobrīd ir pakļauti riskam.
<SPEAKER ID="056" NAME="István Szent-Iványi" AFFILIATION="ALDE">
Priekšsēdētāja kungs, pirms divām dienām Chee Soon Juan tika atbrīvots no Kvīnstaunas cietuma Singapūrā. Pēdējo dažu gadu laikā viņš ticis vairākas reizes notiesāts un ieslodzīts. Chee Soon Juan nav noziedznieks. Viņa "noziegums” ir ļoti vienkāršs: viņš ir demokrātiskās opozīcijas līderis. Viņš pastāvīgi cīnās par brīvību un demokrātiju savā valstī.
<P>
Kopš viņa pēdējās atbrīvošanas valsts kontrolētie plašsaziņas līdzekļi Singapūrā sāka viņam celt neslavu, lai sagrautu viņa uzticamību, izmantojot nepamatotus personiskus apvainojumus un reputācijas nomelnošanu. Mums ir cieša solidaritāte ar Chee Soon Juan kungu un viņa kolēģiem, kas cīnās un karo par demokrātiju un cilvēktiesībām Singapūrā.
<P>
Mēs aicinām Singapūras iestādes pārtraukt demokrātiskās opozīcijas vajāšanu, pārtraukt cilvēktiesību pārkāpšanu un sākt ievērot pamattiesības uz vārda brīvību. Mēs ļoti ceram, ka Singapūra rīkosies saskaņā ar mūsu stingro vēlmi ievērot pamattiesības.
<SPEAKER ID="057" NAME="Eoin Ryan" AFFILIATION="UEN">
Priekšsēdētāja kungs, pagājušajā nedēļā Īrijas tauta pieņēma demokrātisku lēmumu par Lisabonas līgumu, kas ir pilnībā jāciena. Kamēr daudzi no mums, kas balsoja vai piedalījās kampaņā ar "jā” balsojumu, ir vīlušies par rezultātu, es domāju, ka ir svarīgi, lai mēs pārdomātu šo iznākumu.
<P>
Atbildot uz Batten kunga piezīmēm, vēlos uzsvērt, ka Īrija nav antieiropeiska. Īrija arī turpmāk pilnībā atbalstīs Eiropas ideju. Tomēr mēs paturam prātā, ka Īrija ir viena no 27 dalībvalstīm un ka Īrijas problēma var būt arī citu dalībvalstu problēma. Tā ir visu dalībvalstu problēma. Eiropa pagātnē ir saskārusies ar daudzām problēmām un ir tās pārvarējusi ar rūpīgi apsvērtu un gudru vadību. Es gribētu, lai tas pats notiktu arī attiecībā uz šo jautājumu un šīm problēmām, ar kurām mēs saskaramies. Mēs esam nezināmos ūdeņos, un uzskatu, ka ir ļoti svarīgi, lai mēs novērstu nepārdomātu reakciju vai sasteigtus lēmumus. Mums ir nepieciešamas pārdomas un briedums, lai pārliecinātos, ka mēs varam pilnībā risināt pašreizējo stāvokli un mēģināt atgriezt Eiropu uz ceļa, kas ir pilnībā saprotams Eiropas pilsoņiem.
<SPEAKER ID="058" NAME="Manolis Mavrommatis" AFFILIATION="PPE-DE">
(EL) Priekšsēdētāja kungs, Eiropas Parlamenta biroji dalībvalstīs ir saziņas līdzekļi starp Parlamentu un pilsoņiem. Viens no galvenajiem šo biroju uzdevumiem ir ar dažādu darbību palīdzību informēt sabiedrisko domu par to, kas notiek Eiropas Parlamentā. Viena no šādām darbībām ir žurnālistu uzaicināšana uz Strasbūru, lai viņi varētu vērot plenārsēžu norisi.
<P>
Priekšsēdētāja kungs, 2008. gada 24. janvārī es Eiropas Parlamentam iesniedzu jautājumu par lēmumu samazināt to budžetu, kas paredzēts preses pārstāvju ielūgšanai. Neskatoties uz to, ir pagājuši apmēram pieci mēneši, un es joprojām neesmu saņēmis atbildi. Kaut kas līdzīgs notiek ar citām komitejām, tādēļ Eiropas Parlamenta deputātu uzdotie pamatotie jautājumi paliek neatbildēti. Es gribētu zināt, vai šādai politikai var būt kāda pozitīva ietekme uz parlamentāro iestāžu un kompetento departamentu darbību laikā, kad Eiropas Savienībai ir nepieciešamas pilnībā funkcionējošas procedūras, kā to nodrošina Reglaments.
<SPEAKER ID="059" NAME="Hélène Flautre" AFFILIATION="Verts/ALE">
(FR) Priekšsēdētāja kungs, es vēlos pievērst Eiropas Parlamenta deputātu uzmanību Sami Essid izraidīšanai no Itālijas uz Tunisiju 3. jūnijā, pilnībā pārkāpjot Itālijas saistības saskaņā ar Eiropas Cilvēktiesību un pamatbrīvību aizsardzības konvenciju un jo īpaši ar tās 3. pantu. Kādēļ? Jo Essid kungs ir apsūdzēts terorismā, bet Eiropas Cilvēktiesību tiesa ir nešauboties pateikusi, ka ikviena persona, kas apsūdzēta terorismā, ir tikusi spīdzināta Tunisijā.
<P>
Tādēļ šī tiesa pieprasīja Itālijai pārtraukt izraidīšanas pasākumus. Tomēr Itālija 3. jūnijā viņu izraidīja, pilnībā pārkāpjot savas saistības. Es prasu, lai Itālijai kā Eiropas Cilvēktiesību un pamatbrīvību aizsardzības konvencijas dalībniecei un kā Eiropas Savienības dalībvalstij tiktu atgādināti tās pienākumi, kā arī nodrošināts tas, ka Essid kungs, kas tagad ir deportēts uz Tunisiju, tur necietīs no necilvēcīgas un pazemojošas attieksmes.
<P>
(Aplausi)
<SPEAKER ID="061" NAME="Bairbre de Brún" AFFILIATION="GUE/NGL">
(GA) Priekšsēdētājas kundze, Īrijas balsojums pagājušajā ceturtdienā pret Lisabonas līgumu nebija balsojums pret Eiropu. Īrijas vieta ir Eiropas Savienībā, kur tā, pateicoties tās dalībai ES, ir ieguvusi sociālas un ekonomiskas priekšrocības gan ziemeļos, gan dienvidos.
<P>
Cilvēki bija nobažījušies par Īrijas un citu mazu valstu balss pavājināšanos Eiropas Savienībā; par neitralitātes un militārām lietām; par strādnieku tiesībām un sabiedriskajiem pakalpojumiem. Šīs bažas izskanēja ne tikai kaimiņu sarunās mājas priekšā, bet tās tika izteiktas arī aptaujās, kas publicētas visas kampaņas laikā. Svarīgas ir arī viņu automātiskās tiesības uz referendumu par turpmākām nozīmīgām izmaiņām.
<P>
Daži no šiem jautājumiem jau ir izvirzīti Francijā un Nīderlandē. Mums ir jāņem vērā šīs bažas.
<SPEAKER ID="062" NAME="Csaba Sándor Tabajdi" AFFILIATION="PSE">
(HU) Priekšsēdētājas kundze, es tagad runāju kā deputāts, kas pārstāv valsti, kuras parlaments ar visu politisko partiju atbalstu bija otrais, kas ratificēja Līgumu par Konstitūciju Eiropai, un pirmais, kas ratificēja Lisabonas līgumu. Šajā sakarā es gribētu jums atgādināt, ka lielākās briesmas Eiropā šodien ir nacionālais egoisms jeb nacionālisms. Mums būtu jāapsver doma, vai mums vajadzētu apbalvot tos, kas pastāvīgi pieprasa vairāk, varbūt tā vietā mums vajadzētu piemērot sankcijas šādai attieksmei. Valsts interešu aizsargāšana ir katras valsts valdības un tās pārstāvju Eiropas Parlamentā pamatpienākums, bet Eiropas Savienība nevar darboties, ja vien nav panākti mierīgi kompromisi starp dažādām valstu interesēm un ja nav solidaritātes starp tās tautām un tautībām. Tādēļ es stingri mudinu mūsu Polijas draugus sniegt savu atbalstu, kā to ir darījušas pārējās divdesmit sešas dalībvalstis, Eiropas Inovāciju un tehnoloģiju institūta izveidei Budapeštā. Gadījumā, kad Frontex mītne tika izraudzīta Varšavā, šķita, ka arī Ungārijai kādu brīdi bija izredzes uzvarēt, taču tā neizmantoja savas veto tiesības. Tādēļ nebūtu godīgi, ja mūsu Polijas draugi neatbildētu ar līdzīgu žestu. Ungāri un poļi ir labi draugi; kā tas atspoguļots teicienā "Maģārs un polis ir draugi tik tuvi; kopā tie cīnās un kopā dzer vīnu”.
<SPEAKER ID="063" NAME="Priekšsēdētāja">
. - Ar to šo jautājumu noslēdzam.

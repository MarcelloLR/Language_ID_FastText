<CHAPTER ID="005">
Saharova balva 2007. gadā (laureāta paziņošana) 
<SPEAKER ID="045" NAME="Priekšsēdētājs">
Dāmas un kungi, man ir vēl viens paziņojums, kuru vēlos izteikt, pirms pārejam pie budžeta. Savā šī rīta sanāksmē - ceturtdien, 25. oktobrī - Priekšsēdētāju konference vienprātīgi izvēlējās Saharova balvas laureātu. Par savu pašatdevi pārāk ilgi aizmirstajiem Dārfūras upuriem, konference nolēma, ka balva jāpiešķir Salih Mahmoud Osman.
<P>
(Aplausi)
<P>
Vairāk kā 20 gadus S. M. Osman, jurists cilvēktiesību jautājumos un biedrs Sudānas Organizācijā pret spīdzināšanu, ir aizstāvējis neskaitāmus Dārfūras konflikta upurus, kuri ir patvaļīgi ieslodzīti, aizvesti no savām mājām un spīdzināti vai kuriem piespriests nāvessods. Vieta Sudānas Parlamentam tagad viņam ļauj pievērst viņu jautājumam starptautiskās sabiedrības uzmanību, kaut arī dažkārt nesot personīgus upurus.
<P>
S. M. Osman ir uzvarējis prāvā par dialogu un taisnīgumu pret vardarbību un tirāniju. Bez demokrātijas taisnīgums nav iespējams. Piešķirot Saharova balvu Salih Mahmoud Osman, Eiropas Parlaments vēlētos atbalstīt šī drosmīgā vīra darbu, kurš ir kļuvis par Dārfūras balsi, un ar viņa palīdzību atbalstīt tiesiskuma īstenošanu Sudānā.
<P>
Oficiālā balvas pasniegšana notiks Strasbūrā, otrdien, 11. decembrī.
<P>
Turklāt es vēlētos jūs informēt, ka Priekšsēdētāju konference bija arī vienprātīga savā uzskatā, ka mums ir jāizskata piemērots veids, kā godināt nogalināto Krievijas žurnālisti Anna Politkovskaya, un...
<P>
(Aplausi)
<P>
... Priekšsēdētāju konference nākamajā sanāksmē lems par veidu, kādā tas tiks darīts.

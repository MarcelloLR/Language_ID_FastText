<CHAPTER ID="019">
Rotaļlietu drošība (debates) 
<SPEAKER ID="137" NAME="Priekšsēdētājs">
Nākamais jautājums ir Komisijas paziņojums par rotaļlietu drošību.
<SPEAKER ID="138" NAME="Meglena Kuneva">
Komisijas loceklis. - Priekšsēdētāja kungs, es vēlos pateikties Parlamentam par tā pastāvīgo interesi par produktu drošības jautājumiem un par šo iespēju sniegt jums īsu prezentāciju par produktu drošības novērtēšanas rezultātiem, kas tika paziņoti 2007. gada 22. novembrī. Es apmeklēju Iekšējā tirgus un patērētāju aizsardzības komitejas sēdi 26. novembrī un tagad es esmu priecīga uzrunāt Eiropas Parlamentu plenārsēdē.
<P>
Mani trīs sākotnējie jautājumi un principi joprojām ir spēkā un apstiprināmi: nevar būt kompromisa attiecībā uz patērētāju drošību; mēs ticam atvērtam tirgum un godīgai konkurencei; mēs gribam strādāt starptautiski sadarbojoties ar Ķīnu un Amerikas Savienotajām Valstīm.
<P>
Šie novērtēšanas rezultāti norāda, ka šim mērķim ir nepieciešamais tiesiskais pamats, ja un kad to pienācīgi piemēro. Jo īpaši ātrās reaģēšanas sistēma RAPEX darbojas efektīvi un nodrošina bīstamo produktu izņemšanu no tirgus visā Eiropas Savienībā.
<P>
Tomēr novērtēšanas ziņojumā ir norādes uz dažiem nepieciešamajiem uzlabojumiem, preventīviem pasākumiem un starptautisko sadarbību, kā arī nepieciešamību pēc sekmīgākas ieviešanas.
<P>
Daži paredzētie uzlabojumi jau ir sagatavošanas beigu posmā un drīz pārvērtīsies konkrētos pasākumos, kā tas vērojams Rotaļlietu drošības direktīvas gadījumā.
<P>
Es esmu nodomājusi ierosināt saviem kolēģiem Komisijā pieņemt pagaidu pasākumu, kura nolūks ir pieprasīt brīdinājumu izvietošanu uz magnētiskām rotaļlietām, kamēr standarti vēl nav izskatīti, lai novērstu riskus, kādus šīs rotaļlietas var radīt. Saskaņā ar direktīvas par produktu vispārēju drošību 13. pantu mums ir šādas tiesības. Es ceru, ka šis pasākums drīz tiks īstenots, bet es arī zinu, ka tas ir tikai īslaicīgs risinājums, kamēr attiecīgie plašākie standarti attiecībā uz risku, kas saistīts ar magnētiem, nav pieņemti.
<P>
Komisija palīdz dalībvalstu tirgus uzraudzības iestādēm noteikt un dalīties labākajā praksē ar mērķi uzlabot tirgus uzraudzību. 2007. gada oktobrī dalībvalstis iesniedza ziņojumus par iniciatīvām labākai sadarbībai ar ekonomikas operatoriem un par īpašām rotaļlietu uzraudzības akcijām. Komisija plāno publicēt salīdzināmos izpildes spēju datus "Rezultātu tablo” par patēriņa tirgiem 2008. gada pirmajā pusē.
<P>
Komisija arī turpina pastiprināt dalībvalstu tirgus uzraudzības spēju piešķirot finansējumu labi izstrādātiem kopīgiem tirgus uzraudzības projektiem (kas 2007. gadā saņems 1,3 miljonus EUR Kopienas finansējuma).
<P>
Patērētāju aizsardzībai pret bīstamiem ražojumiem ir nepieciešams saskanīgs aizsardzības līmenis ne tikai Kopienā, bet arī pie ES ārējās robežas. Papildus aizsardzības uzlabošanas pasākumiem Eiropas Savienībā, ir ierosināti dažādi pasākumi, lai stiprinātu aizsardzību uz robežām. Nesenie būtiskie grozījumi ES tiesību aktos par muitu palīdzēs noteikt augsta riska kravas, ko nepieciešams kontrolēt. Drošas muitas informācijas apmaiņas sistēmas arī nodrošinās ātru rīcību, kad parādīsies informācija par jauniem bīstamo produktu veidiem.
<P>
Sadarbību starp šiem diviem tīkliem praktiski paātrina regulāra ātrās reaģēšanas brīdinājumu apmaiņa starp sistēmu RAPEX un muitas iestāžu "riska informācijas veidlapu”. Sistēma "riska informācijas veidlapa” pievērš lielāku inspektoru uzmanību īpašām, iespējami bīstamām kravām.
<P>
Komisija uzsver izsekojamību, kas ir ļoti svarīga joma turpmāku uzlabojumu panākšanā. Statistikas dati atspoguļo, ka nezināmas izcelsmes produktu skaits, kas atklāti sistēmā RAPEX pirmo reizi samazinājās 2007. gada oktobrī ar rādītāju 3 %, salīdzinājumā ar 17 % 2006. gadā. Šobrīd Komisija ar dalībvalstu palīdzību izvērtē kā nodrošināt, ka šī uzlabošanās nav īslaicīga.
<P>
Komisija jau ir iekļāvusi iekšējā preču tirgū tiesību aktu paketi - noteikumu, kas paredz, ka ekonomikas operatoriem ir jābūt pieejai to piegādātāju identitātei, kam vajadzētu sekmēt tirgus uzraudzību pēc tam, kad tiesību akti stājas spēkā.
<P>
Komisija arī ir jautājusi, ko Ķīna varētu darīt attiecībā uz izsekojamību un atzinīgi vērtē Ķīnas iniciatīvu pieprasīt dažu augsta riska produktu kategoriju marķēšanu ar svītru kodu rūpnīcas līmenī.
<P>
Komisija arī neatlaidīgi uzsver ekonomikas operatoru atbildību par produktu drošību. Es atzinīgi vērtēju rūpniecības apņemšanos izstrādāt pasākumus, kas veicinātu patērētāju uzticību. Mēs esam vienojušies par to, ko es saucu par "drošības paktu”. Es arī nosūtīšu ekspertus, kas veiks pētījumu par uzņēmējdarbības drošības pasākumiem piegādes ķēdē un pēc tam ziņošanu par rezultātiem 2008. gada pirmajā ceturksnī, jo globalizācijas ērā mēs esam vienīgi tik stipri, cik stiprs ir mūsu ķēdes vājākais posms.
<P>
Es arī uzskatu, ka svarīgi ir runāt ar Eiropas pilsoņiem par produktu drošības jautājumiem un uzklausīt viņu bažas. Tas ir būtiski, jo gan es, gan jūs vēlamies atsaukties labāk uz viņu jautājumiem un vajadzībām. Es atklāju, ka mana nesenā tērzēšana internetā ar nosaukumu "Lai tev droši Ziemassvētki” (kas man ļoti patika) ir ļoti pamācoša un aizraujoša un es atbildēju uz gandrīz piecdesmit interesantiem jautājumiem.
<P>
Visbeidzot, mūsu bažas par produktu drošību tika paustas Ķīnas valdībai ES un Ķīnas augstākā līmeņa sanāksmē 2007. gada 28. novembrī. Abu pušu līderi bija vienisprātis, ka produktu augsta līmeņa drošība ir pamats patērētāju uzticībai un savstarpējai tirdzniecībai. Šim nolūkam kompetentās iestādes ir izveidojušas plašas sadarbības attiecības. Abas puses vēlas turpināt un padziļināt dialogu, regulāri apmainīties ar informāciju un panākt izmērojamus, pastāvīgus uzlabojumus.
<P>
Līdzīgi Komisija vienojās ar Amerikas Savienoto Valstu valdību transatlantiskās ekonomikas komitejas kontekstā veicināt mūsu sadarbību importa drošības jautājumos.
<P>
Es uzskatu, ka šis ziņojums ir jums pierādījis, ka es un visi mani kolēģi Komisijā ir īstenojuši nepieciešamos pasākumus, lai veicinātu patēriņa produktu drošību visefektīvākajā, atbilstošākajā un saistošākajā veidā.
<P>
Es vēlreiz vēlos pateikties Parlamentam par mūsu iedvesmojošajām debatēm par šo jautājumu.
<SPEAKER ID="139" NAME="Marianne Thyssen">
PPE-DE grupas vārdā. - (NL) Priekšsēdētāja kungs, komisāre, dāmas un kungi. Protams, ka tā nav sagadīšanās, ka Eiropas tautas partijas grupa (Kristīgie demokrāti) un Eiropas demokrāti ir ierosinājuši šīs aktuālās un steidzamās debates tieši pirms Ziemassvētkiem, it īpaši tādēļ, ka šis jautājums tika apspriests septembrī, lai cik pārsteidzoši tas nebūtu. PPE-DE grupa arī vēlas, lai šīs debates raidītu skaidru politisku signālu, paturot prātā politisku mērķi. Mēs visi vēlamies panākt augsta līmeņa patērētāju aizsardzību un vēlamies pievērst pastiprinātu uzmanību vismazākajiem, jutīgākajiem patērētājiem - bērniem.
<P>
Komisāre, es atzinīgi vērtēju jūsu apgalvojumus. Mēs ievērojām, ka jūs jau esat paveikusi īpaši lielu darbu Komisijā un mēs, protams, vēlētos redzēt, ka arī dalībvalstis ir iedvesmotas veikt savu darba daļu. Galu galā arī viņām ir jāturpina ciešāk uzraudzīt savu rotaļlietu tirgu. Komisāre, mēs arī zinām, ka jūs personīgi neesat taupījusi pūles attiecībā uz patērētāju aizsardzību. Mēs jo īpaši augstu vērtējam šādas pūles un arī piekrītam jums par to, ka attiecībā uz rotaļlietu drošību mums nevajadzētu izgudrot padsmitiem jaunu pieeju, bet drīzāk aizpildīt robus esošajā sistēmā.
<P>
Ir pāris jautājumu, attiecībā uz kuriem es vēlētos gūt lielāku skaidrību: jūs teicāt iepriekš un arī tagad, ka arī Ķīnas iestādes īpaši strādā pie šī jautājuma risināšanas. Pirms neilga laika jūs paziņojāt, ka viņi plāno izveidot Ķīniešu sistēmu RAPEX. Iespējams, jūs varētu izskaidrot to sīkāk.
<P>
Otrkārt, es arī vēlos zināt, vai rotaļlietu rūpniecības jomā faktiski ir noslēgti kādi īpaši nolīgumi vai arī katrai dalībvalstij ir savs veids, kādā tā risina šo jautājumu? Es arī būtu vēlējusies dzirdēt, kādēļ mēs joprojām gaidām Rotaļlietu direktīvu vai Komisijas ierosinājumus esošās Rotaļlietu direktīvas grozījumiem. Mēs cerējām, ka šai gaidīšanai tagad būs pielikts punkts. Acīmredzot, ka ir notikusi kavēšanās. Droši vien jūs varētu paskaidrot kavēšanās iemeslu. Turklāt jums ir pilnīga taisnība - patērētāju rīcībā ir arī iekšējais tirgus. Ja patērētāji tam neuzticas, tad viņi to pietiekami neizmanto. Šis ir īpaši svarīgs jautājums.
<SPEAKER ID="140" NAME="Evelyne Gebhardt">
PSE grupas vārdā. - (DE) Priekšsēdētāja kungs, komisāre, liels paldies par paziņojumu, ko atkal šodien sniedzāt par sarunu progresu.
<P>
Mēs jau noteikti esam panākuši progresu, taču man tas, protams, nešķiet pietiekams. Mums vēl ir jārisina dažādi jautājumi. Vienu no tiem mēs jau atkārtoti apspriedām: Eiropas Savienībai pašai ir jāveic priekšdarbi. Es arī izsaku nožēlu par faktu, ka grozījumi Rotaļlietu direktīvai vēl nav iesniegti. Kad es dzirdēju, ka mēs saņemsim grozījumus decembrī, es pieņēmu, kas tas notiks 2007. gada decembrī, nevis 2008. gada decembrī. Tagad ir decembris un mēs zinām, ka mēs tos nesaņemsim. Es ceru, ka tie būs pieejami nevis 2008. gada decembrī, bet vēlākais līdz šī gada janvārim, jo tas ir steidzami.
<P>
Komisāre, otrs jautājums ir par to, ka dalībvalstīm arī ir jāpilda savi pienākumi. Viņām ir efektīvāk un saskanīgāk jāizmanto RAPEX. Tā ir viena lieta. Tomēr tām ir jāveic nopietnāka tirgus kontrole, par ko tās ir atbildīgas. Mums arī ir jāvirza pasākumi tālāk, lai mēs arī faktiski varam sasniegt nepieciešamo drošību.
<P>
Attiecībā uz šo ir jāiztaujā ne tikai valdības vai to aģentūras, bet arī rotaļlietu ražotājus. Viņiem pašiem arī ir jānodrošina, ka viņu produktu kvalitāte ir atbilstoša. Viņi nevar vienkārši turpināt atbildības novelšanu uz citiem. Mēs nevaram viņiem ļaut doties uz Ķīnu un teikt: jā, mēs vēlamies rotaļlietas, bet tās nedrīkst maksāt tik daudz. Tas būs uz kvalitātes rēķina, kas viņiem ir jāapzinās. Mēs nedrīkstam radīt grūtības ražotājiem, bet mums ir jāpieprasa, lai viņi arī mums nerada grūtības. Tomēr, kā jau mēs teicām, uzraudzība ir pat labāka un tā mums ir jāpanāk.
<P>
Es ceru, ka jūs spēsiet to savlaicīgi ierosināt drošības paketē, par kuru runājāt.
<SPEAKER ID="141" NAME="Marios Matsakis">
ALDE grupas vārdā. - Priekšsēdētāja kungs, dažām ģimenēm Ziemassvētki būs traģēdiju laiks - traģēdiju bērnu zaudēšanas dēļ. Vēl sāpīgāku šādu traģēdiju padara fakts, ka a) to varēja viegli novērst, b) to izraisīja ar mīlestību dota dāvana - prieks, kas pārvērtās par nāvējošu ieroci. Jā, nāvējošu ieroci. Jo tie, kas ražo nedrošas rotaļlietas, ļoti labi zina, ka šīs rotaļlietas var nogalināt un iespējams arī nogalinās bērnu. Tādēļ pēc manām domām šādas nāvējošas rotaļlietas laišana tirgū ir tas pats, kas slepkavības izdarīšana un tā rezultātā tie, kas savas nolaidības dēļ neaizkavē šādu noziegumu izdarīšanu, ir līdzvainīgi.
<P>
Komisāres kundze, mēs visi zinām, kas ir vainīgie, kas šādi nogalina vai ievaino mūsu bērnus. Tie ir lēto ķīniešu rotaļlietu ražotāji. Un kādu aizsardzību jūs varat piedāvāt mūsu pilsoņiem? Diemžēl jāsaka, ka nepietiekamu. Šķiet, ka jūs esat apmierināta, ka 43 % gadījumu ir veikti labojumi, par kuriem ir ziņots pēdējā RAPEX un Ķīnas ziņojumā. Komisāres kundze, bet kā ar tiem 57 % gadījumu, kad labojumi netika veikti? Un kā ar tām, iespējams, bīstamajām rotaļlietām, par kurām vispār nav ziņots?
<P>
Jūs teicāt, ka "šajā pasaulē jūs nevarat nodrošināt 100 % garantiju”, bet "jūs varat nodrošināt, ka sistēma atbilst mērķim”. Kādam mērķim, komisāres kundze? Mērķim apgriezt drošībai stūrus, lai neapbēdinātu Ķīnas valdību?
<P>
Komisāres kundze, ir tikai viens veids, kā risināt šo problēmu - aizliegt visu rotaļlietu importu no Ķīnas līdz Ķīnas valdība var garantēt 100 % drošību, ka Eiropā netiks pārdotas bīstamas rotaļlietas. Vienīgi tad jūs būsiet izpildījusi savu svarīgāko funkciju - patiesi aizsargāt mūsu bērnus no nāves, ko izraisa Ķīniešu rotaļlietas. Un atcerieties, komisāres kundze, ka progress vienīgi Ķīnā ir nepietiekams, jo pat viena bērna nāve ir pārāk daudz.
<SPEAKER ID="142" NAME="Priekšēdētājs">
M. Matsakis kungs, es atvainojos, bet jūsu runai bija atvēlēta tikai viena minūte. Tā bija mūsu kļūda un jūs patiešām runājāt divas minūtes. Es vienmēr atvēlu papildu laiku cilvēkiem, kas runā valodā, kura nav viņu dzimtā valoda. Jūsu angļu valoda ir lieliska!
<SPEAKER ID="143" NAME="Roberta Angelilli">
UEN grupas vārdā. - (IT) Priekšsēdētāja kungs, dāmas un kungi. Nav pieļaujama piekāpšanās rotaļlietu drošības jomā un Ķīnā ražotu rotaļlietu masveida izņemšana no tirgus ir atkal izvirzījusi patērētāju, īpaši mūsu mazo patērētāju, drošību debašu centrā, jo viņiem bieži vien nav balsstiesību vai spēka aizsargāt pašiem sevi.
<P>
Faktiski veselībai bīstamo produktu tirgus ir ļoti rentabls, šāds tirgus pelna satriecošu naudas apjomu katru gadu un rod nebeidzamus ceļus un atrunas, piešķirot tiesības tam, kas patiesībā ir prettiesisks un kaitīgs. Tādēļ mēs atzinīgi vērtējam Komisijas ierosinājumus stiprināt pārbaužu piemērošanu attiecībā uz produktu, īpaši rotaļlietu, drošību.
<P>
Mēs uzskatām, ka īpaši svarīga ir sadarbība ar Ķīnu un Amerikas Savienotajām Valstīm, lai bloķētu bīstamo produktu plūsmu uz Eiropas tirgu. Lai atjaunotu patērētāju uzticību, vairāki pasākumi ir jāizvirza kā prioritāti, piemēram, drošības pasākumu vispārēja pārbaude un drošības pakta noslēgšana starp ražotājiem un importētājiem.
<P>
Attiecībā uz dalībvalstīm ļoti svarīgi ir uzlabot muitas un atbildīgo iestāžu par tirgus kontroli sadarbību. Būtiska ir rotaļlietu drošības direktīvas atkārtota izskatīšana, lai būtu noteikti likumi atbilstošu pārbaužu plānošanai ražošanas un muitas posmā.
<P>
Taču es beigšu runu, sakot, ka Ķīnai noteikti ir jāpiedalās un Komisijai ir jāpieprasa Ķīnas līdzdalība. Ķīnai ir jāsniedz garantijas un jāpiedalās grūtā bezkompromisu cīņā pret prettiesisku darbību, citādi Eiropas Savienībai būs jāīsteno nopietni pasākumi un jāaizver tās tirgus viltotai, negodīgai un prettiesiskai konkurencei.
<SPEAKER ID="144" NAME="Hiltrud Breyer">
Verts/ALE grupas vārdā. - (DE) Priekšsēdētāja kungs, šajās debatēs tiek jauktas direktīvas. Komisāre, jūs jaucat Produktu drošības direktīvu ar Rotaļlietu drošības direktīvu! Mums patiesībā ir problēmas ar Produktu drošības direktīvas piemērošanu, taču mums trūkst Rotaļlietu drošības direktīva. Lielāka uzraudzība mums šajā gadījumā nepalīdz, jo mums ir nepilnības drošības jomā, proti, bīstamās ķīmiskās vielas, piemēram, nav aizliegtas.
<P>
Pirms diviem mēnešiem Komisārs G. Verheugen solīja, ka ar Rotaļlietu drošības direktīvu iepazīstinās šomēnes. Viņš teica, ka rotaļlietas, kas satur svinu, neieplūdīs Eiropas tirgū. Runājot par pirmo jautājumu, nav ne miņas no Rotaļlietu drošības direktīvas.
<P>
Attiecībā uz otro jautājumu, Komisārs G. Verheugen man atzina rakstiski, ka viņš kļūdījās, kad teica, ka svinu saturošās rotaļlietas Eiropā ir aizliegtas. Arī tā nav taisnība. Jūs jaucat Produktu drošības direktīvu ar Rotaļlietu drošības direktīvu. Tādēļ ir ļoti dīvaini, ka jūs sakāt, ka mums ir nepieciešams svītru kods īpaši bīstamiem produktiem. Cerams, ka jūs to nedomājat attiecināt uz rotaļlietām! Bīstamām rotaļlietām nav ko meklēt bērnu rokās!
<P>
Mums ir nepieciešams ievērot profilakses principu. Par magnētu arī nav nekādu brīdinošu uzlīmju. Kā ar brīdinājumiem uz rotaļlietām, kas satur kancerogēnas vielas? Eiropā mums ir poliaromātiskais ogļūdeņradis. Mēs aizliegsim tā izmantošanu automašīnu riepām, bet tā izmantošana ir atļauta rotaļlietās, lai gan tā ir kancerogēna viela. Šīs debates ir absurdas, jo jūs jaucat abas direktīvas.
<P>
Lūdzu pievērsiet uzmanību jūsu otrajā atbildē Rotaļlietu drošības direktīvai un atbildiet, kad šī direktīva beidzot tiks iesniegta un kad, kā mēs ierosinājām savā rezolūcijā, šīs nepilnības tiks novērstas. Lūdzu pārtrauciet abu direktīvu jaukšanu. Uzraudzība ir laba lieta, likumi ir labāki.
<SPEAKER ID="145" NAME="Eva-Britt Svensson">
GUE/NGL grupas vārdā. - (SV) Priekšsēdētāja kungs, protams, ka bērnu saskarsme ar rotaļlietām, kas rada risku viņu veselībai ir pilnībā nepieņemama. Gandrīz visi mēs domājam, ka Eiropas Savienībā varam pirkt rotaļlietas ar CE zīmi Eiropas Savienībā ar mierīgu sirdi. Nekas cits nav iedomājams. Bet patiesībā mēs nevilšus pērkam rotaļlietas, kas satur kancerogēnas vielas un svinu. Tas grauj ticību, ka šīs vielas netiek izmantotas rotaļlietās, kuras bērni bieži bāž savās mutēs! Bērnu drošībai ir nepieciešama tūlītēja Komisijas rīcība. Ražotāju, piegādātāju un importētāju peļņas intereses nekad nevar gūt virsroku pār bērnu veselību. Viena bīstama rotaļlieta jau ir par daudz.
<SPEAKER ID="146" NAME="Malcolm Harbour" AFFILIATION="PPE-DE">
Priekšsēdētāja kungs, es vēlos pateikties komisārei M. Kuneva par ierašanos uz šodienas sēdi pēc mūsu aicinājuma un apsveikt viņu par ļoti pozitīvu un iedarbīgu pasākumu, kādu viņa ir īstenojusi. Kopš sākotnējām debatēm septembrī viņa ir apmeklējusi Ķīnu. Mēs esam redzējuši šīs vizītes rezultātus. Viņa arī pilnīgi skaidri pateica, ka "nav pieņemams kompromiss patērētāju drošības jomā”. Mēs visi patiesi ticam, ka tā tas ir.
<P>
Atgriežoties pie praktiskiem aspektiem, vairāki kolēģi jau ir atzinuši, ka šis ir ārkārtīgi sarežģīts jautājums, kurā ir iesaistītas daudzas puses. Tādēļ es atzinīgi vērtēju komisāres M. Kuneva atkārtotu apliecinājumu, ka viņa strādās ar dalībvalstīm, lai palielinātu to spēju kontrolēt, pārbaudīt un arī pārtraukt bīstamu kravu ievešanu, kas ir izdarāms, jo ir izveidotas informācijas plūsmas. Būsim reāli. Mums ir darīšana ar ļoti lielu skaitu ražotāju un ļoti lielu skaitu produktu.
<P>
Tomēr mēs vismazāk vēlamies padarīt par ļaundariem tos rotaļlietu ražotājus, kas padara savu darbu lieliski un ražo pievilcīgas, labi veidotas, augstvērtīgas rotaļlietas, ko augstu vērtē patērētāji un viņu bērni visā Eiropas Savienībā un kas, kā mēs visi zinām, ir ļoti svarīgas bērnu attīstībai. Ir pilnīgi nepareizi izcelt ķīniešus kā to darīja mūsu kolēģe no Kipras ļoti emocionālā un neiecietīgā runā. Ir daudzas citas valstis, kas izplata produktus. Vissvarīgāk ir nodrošināt dizaina kvalitāti jau no paša sākuma un, ka atbildīgie inženieri strādā ar piegādātājiem, lai pārliecinātos, ka ir veikta visa nepieciešamā kontrole. Ticiet man, Ķīnā ir daudz uzņēmumu, kas ražo rotaļlietas, ievērojot lieliskus kvalitātes standartus. Mēs vēlamies, lai visi tā darītu un darītu jau tagad, tādēļ, ka tagad pirms Ziemassvētkiem tiek pieņemti svarīgi lēmumi attiecībā uz rotaļlietām, kas nonāks bērnu rokās Ziemassvētkos pēc gada. Par to mēs runājam, tādēļ mēs strādājam un tādēļ komisāres klātbūtne šovakar bija ļoti svarīga.
<SPEAKER ID="147" NAME="Arlene McCarthy" AFFILIATION="PSE">
Priekšsēdētāja kungs, šīvakara debašu mērķis un Komisāres runa, protams, raida ļoti spēcīgu signālu patērētājiem un Ķīnai un tiem, kas piegādā rotaļlietas no citām trešajām valstīm par to, ka mēs esam apņēmušies atbrīvot mūsu tirgu no toksiskām rotaļlietām. Tuvojoties Ziemassvētkiem mēs esam pieredzējuši vairāku rotaļlietu izņemšanu no tirgus, kas nozīmē, ka mums ir jāturpina veicināt atbilstoši pasākumi. Komisāre, un es vēlos piebilst, ka pēdējos reidos manā reģionā Mančesterā tika atklātas vairāk kā 20 000 prettiesiski izgatavotas un viltotas rotaļlietas, kuru kopējā vērtība ir 150 000 EUR. To nepārprotams mērķis bija aizpildīt zaudējumus pēc rotaļlietu izņemšanas no tirgus.
<P>
Tādēļ mums ir nepieciešami tiesiski rotaļlietu piegādātāji un ražotāji, kas atbilst augstākajiem drošības standartiem, lai nepakļautu bērnus riskam, ko rada bīstamas viltotas rotaļlietas. Tādēļ es izteikšos skaidri, kā Parlamenta Patērētāju aizsardzības komitejas priekšsēdētājs, ko mēs aicinām jūs darīt ar mūsu atbalstu, komisāre. Mēs vēlamies Eiropas tiesību aktu rotaļlietu drošības jomā steidzamu atkārtotu izskatīšanu, lai risinātu jaunās problēmas, ko izraisa imports no trešajām valstīm un Ķīnas. Protams, jaunais un bīstamais rotaļlietu dizains, piemēram, magnēti, kas parādījušies kopš sākotnējās direktīvas pieņemšanas 1995. gadā. Tā ir novecojusi un tai patiešām ir nepieciešama atkārtota izskatīšana. Mums ir nepieciešams papildināt šo tiesību aktu ar spēcīgāku, saprātīgāku ieviešanu un uzraudzību, lai nodrošinātu, ka mēs uzvaram mūsu nabaga ražotājus.
<P>
Komisār, es personīgi atbalstu jūs un turpināšu to darīt, pat ja jūs uzskatīsiet par vajadzīgu aizliegt bīstamo rotaļlietu importu no Ķīnas. Taču ir jāsaka, ka jūsu rīcībai ir panākumi; mēs zinām, ka Ķīna pati ir aizliegusi 93 rotaļlietas un kopš jūlija ir veiktas vēl 184 izmeklēšanas, kas nozīmē, ka mēs tuvojamies tam, lai Ķīnas robežu šķērsotu mazāk bīstamas rotaļlietas. Mums ir nepieciešams paātrināt šādus pasākumus un atbalstīt jūs. Taču arī importētājiem ir jāuzņemas atbildība par bīstamu rotaļlietu importu un tādēļ es atzinīgi vērtēju piegādes ķēžu atkārtotu kontroli, novēršot nepilnības, kuras nav novērsuši ražotāji.
<P>
Komisār, mēs neesam gatavi uz kompromisu rotaļlietu drošības jomā. Iespējams, ka nepietiek vienīgi ar brīdinājumiem. Mēs varam redzēt, ka, piemēram, Amerikas Savienotajās Valstīs uz dažām rotaļlietām ir aizliegumi tās lietot bērniem, kas nav sasnieguši trīs gadu vecumu vai sešu gadu vecumu. Viņi sūdzas, ka mēs importējam mūsu bīstamās rotaļlietas no Eiropas tirgus. Tādēļ varbūt mums vajadzētu sekot Amerikas Savienotajās Valstīs pieņemtajam modelim šajā jomā. Īstenosim ātrus un efektīvus pasākumus, lai atjaunotu mūsu patērētāju uzticēšanos rotaļlietu tirgum. Komisāre, es apsolu, ka mana komiteja strādās kopā ar jums, lai to sasniegtu.
<SPEAKER ID="148" NAME="Zbigniew Krzysztof Kuźmiuk" AFFILIATION="UEN">
(PL) Priekšsēdētāja kungs, runājot debatēs par rotaļlietu drošību es vēlos pievērst uzmanību vairākiem vispārīgākiem jautājumiem.
<P>
Pirmkārt, tirdzniecības liberalizācija, kas notiek Pasaules tirdzniecības organizācijas aizbildnībā un padara Eiropas tirgu pieejamāku, ne tikai dod labumu patērētājiem zemāku cenu veidā, bet arī rada briesmas un šodien apspriestais jautājums par bīstamām rotaļlietām ir daiļrunīgs piemērs.
<P>
Otrkārt, Dienvidaustrumu Āzijas valstis ir konkurētspējīgas Eiropas tirgū, jo tās pilnībā nesedz izmaksas, kas saistītas ar produktu ražošanu. Tās bieži nemaksā par vides aizsardzību, nesedz izmaksas, lai nodrošinātu darba ņēmēju tiesību ievērošanu vai izmaksas, kas saistītas ar preču drošību un šie ir tikai daži piemēri.
<P>
Treškārt, tādēļ patērētāju un konkurences aizsardzības iestādēm Eiropas Savienības valstīs ir jāizmanto to rīcībā esošie instrumenti, lai ātrāk un efektīvāk risinātu šādas situācijas un izņemtu no tirgus ne tikai bīstamus produktus, bet arī to ražotājus vai importētājus.
<P>
Ceturtkārt un visbeidzot, Eiropas Savienībai notiekošajās sarunās Pasaules tirdzniecības organizācijas aizbildnībā par palielinātu piekļuvi Eiropas tirgum ir jāpieprasa trešajām valstīm ievērot godīgas konkurences principus, it īpaši iekļaujot produktu cenā pilnas ražošanas izmaksas, kas aprēķinātas izmantojot Eiropas standartus.
<SPEAKER ID="149" NAME="Heide Rühle" AFFILIATION="Verts/ALE">
(DE) Priekšsēdētāja kungs, Komisāre, es jau esmu teicis komitejas sēdē, ka mēs novērtējam jūsu centienus un pateicamies jums par tiem.
<P>
Neskatoties uz to, daži jautājumi ir risināti neapmierinoši. Ja jūs vēlaties ieviest brīdinājumus, piemēram, par magnētiem, tad tas tikai nozīmē, ka Rotaļlietu drošības direktīva nav atbilstoša. Diemžēl Rotaļlietu direktīva ir balstīta uz jaunu pieeju. Jaunā pieeja paredz, ka attiecīgo standartizāciju komiteju rīcība ir aktīva. Diemžēl standartizāciju komiteju rīcība attiecībā uz magnētiem nav bijusi aktīva, tāpat kā tā nav bijusi aktīva attiecībā uz kancerogēnām vielām. Pašreiz vienīgi trīs kancerogēnās vielas ir aizliegtas, bet pārējās ne. Atkārtoti izskatot Rotaļlietu drošības direktīvu mums ir steidzami jāpārbauda, vai šī jaunā pieeja patiešām ir pareizas risinājums vai arī Eiropas tiesību aktu pieņēmējiem ir daudz svarīgāk noteikt standartus rotaļlietu jomā nekavējoties, jo rotaļlietas interesē galvenokārt bērnus un bērni ir īpaši aizsargājami. Es vēršos pie jums ar aicinājumu vēlreiz pārbaudīt, vai jaunā pieeja patiešām ir pareizais risinājums šajā jomā vai arī mums faktiski ir nepieciešama cita pieeja atkārtoti izskatot Rotaļlietu drošības direktīvu.
<P>
Es arī vēlos uzsvērt, ka mēs vēršam īpašu uzmanību uz importētāju atbilstību izskatot produktu paketi. Šiem importētājiem ir nopietni jāattiecas pret saviem pienākumiem. Es ceru, ka jūs un Komisija arī to atbalstīsiet trīspusējā dialogā. No importētājiem ir jāprasa atbildība tāpat kā no ražotājiem.
<P>
Viens pēdējais jautājums: dalībvalstis. Attiecībā uz tām mēs varam redzēt, ka Produktu drošības direktīva vienkārši ir bijusi pārāk vāja. Dalībvalstis ir jāpiespiež veikt kontroli un faktiski izņemt no tirgus noteiktus produktus. Diemžēl ne visi šādi produkti ir faktiski izņemti.
<SPEAKER ID="150" NAME="Iliana Malinova Iotova" AFFILIATION="PSE">
(BG) Komisāres kundze, manam šodienas jautājumam ir vairāki iemesli. Pirmais iemesls ir jūsu atbilde uz šo jautājumu Iekšējā tirgus un patērētāju aizsardzības komitejas diskusijās, kas pēc manām domām bija pārāk vispārīga. Otrs iemesls ir rakstisks jautājums, ko es esmu jau uzdevusi un es ceru saņemt atbildi kopā ar citām atbildēm šodien. Un trešais iemesls ir šāds: es vēlos īpaši vērst jūsu uzmanību uz 2005. gadā pieņemto Christensen ziņojumu par jauno dalībvalstu integrāciju patērētāju aizsardzības sistēmā, kas papildina iekšējā tirgus sistēmu Eiropas Kopienā. Ziņojumā ir ieteikumi Eiropas Komisijai pievērst īpašu uzmanību jaunajām dalībvalstīm, tostarp arī manai valstij.
<P>
Es vēlos paust savu personīgo viedokli, ka neskatoties uz Komisijas centieniem šajā jomā vienīgi trīs procenti Bulgārijas iedzīvotāju jūtas aizsargāti kā patērētāji. Tādēļ mans īpašais jautājums ir šāds: ko Eiropas Komisija ir darījusi, lai garantētu Ķīnā ražotu rotaļlietu drošību, kuras izplata Ziemassvētkos un Jaungada brīvdienās jauno dalībvalstu tirgū, ņemot vērā to attiecīgi vājāko patērētāju aizsardzības sistēmu?
<SPEAKER ID="151" NAME="Vicente Miguel Garcés Ramón" AFFILIATION="PSE">
(ES) Priekšsēdētāja kungs, Komisār, bez lieka dramatisma mēs risinām problēmu, kas ietekmē visu Eiropas Savienību. Tikai viens piemērs: katru dienu Spānijā ieceļo 40 000 preču konteineri un vairākos tūkstošos šo konteineru atrodas rotaļlietas.
<P>
Mēs apšaubām, vai apstiprinātā ekonomiskā operatora sistēma, kuru ieviesīs no 2008. gada 1. janvāra patiešām veicinās iedarbīgus pasākumus, lai risinātu komerciālo darbību, kas apdraud bērnu veselību un kas ir nosodīta vairākas reizes.
<P>
26. septembra rezolūcijā par produktu un īpaši rotaļlietu drošību Eiropas Parlaments mudināja Komisiju un dalībvalstis veikt pasākumus, lai nodrošinātu, ka pārdošanā esošās patēriņa preces nepakļauj veselību riskam.
<P>
Ir laiks paātrināt nepieciešamo pasākumu pieņemšanu, lai piemērotu Eiropas Parlamenta rezolūciju. Mums ir nepieciešams uzlabot iepriekš minēto tirgu kontroli un uzraudzību. Globalizācijas ērā rotaļlietas nav vienīgi vēl viens preču veids. Neveicot kontroli mēs piedzīvosim atkārtotus gadījumus, par kuriem jau ir atkārtoti ziņots; atkal un atkal atkārtojas rūpnieciskais dempings, kā arī iespēja, ka patērētāju, īpaši bērnu, veselība tiek nopietni apdraudēta.
<SPEAKER ID="152" NAME="Meglena Kuneva">
Komisijas locekle. - Priekšsēdētāja kungs, es sākšu ar atbildi M. Thyssen par to, ko mēs darām, lai veicinātu mūsu pozitīvo ietekmi uz Ķīnas tirgu. Ja mēs vēlamies gūt panākumus, tad Eiropai vajadzētu attīstīt tās standartu noteicēja lomu un tieši to mēs cenšamies darīt. Ķīnas RAPEX ļauj Ķīnas iestādēm piekļūt aprakstam par risku, kādu rada Eiropā pārdotie Ķīnas produkti un RAPEX ir ļoti vērtīgs informācijas avots.
<P>
Šobrīd Ķīna ievieš tās vietējo ātro brīdinājuma sistēmu, kopējot Eiropā ieviesto sistēmu. Tas patiešām nozīmē, ka ir panākta liela veiksme produktu drošības jomā pasaules līmenī. Šāda sistēma nodrošina, ka informāciju ātri izplata vietējām iestādēm atbilstošu pasākumu veikšanai un sistēmu vajadzētu ieviest līdz gada beigām. Ja ieviešana turpinās attīstīties kā plānots, tad Eiropa varēs apsveikt pati sevi līdz šī gada beigām par lielo veiksmi, jo tā ir izveidojusi modeli, ko Ķīnas iestādēm izmantot.
<P>
Es arī vēlētos uzsvērt, ka nākamais gads man būs ļoti saspringts, jo es izstrādāšu jaunu vienošanās memorandu ar Ķīnu pateicoties faktam, ka pašreizējais memorands, kas ir spēkā kopš 2006. gada, ir noslēgts līdz 2009. gada sākumam. Tādēļ Komisijai būs veicams konkrēts darbs.
<P>
Daudzi no jums atsaucas uz Rotaļlietu direktīvu. Es nevaru komentēt kaut ko, kas ir priekšsēdētāja vietnieka H. Verheugen atbildība, jo Rotaļlietu direktīva ir daļa no viņa portfeļa, lai gan mums ir izveidojusies lieliska sadarbība. Tomēr jums būtu jāzina, ka Rotaļlietu direktīvas izskatīšana notiek un tā tiks iesniegta ļoti drīz. Pirms tikšanās ar jums es sazinājos ar komisāra H. Verhaugen dienestu un ar viņu personīgi un zinu, ka Komisija drīz apspriedīs šo direktīvu. Es esmu pārliecināta, ka viņa dienesta darbinieki strādā bez atelpas.
<P>
Mēs nejaucam mūsu divas pieejas - rūpniecisko pieeju, kas ietver Rotaļlietu direktīvu un to pieeju, uz kuru es balstu savu darbību un kas ietver vispārējo produktu drošības direktīvu. Es varu jūs pārliecināt, ka Komisija ļoti skaidri apzinās atšķirību.
<P>
Tieši to mēs cenšamies izdarīt izmantojot jauno pieeju - saglabāt šo abu kontroles kopumu paralēlu pastāvēšanu. Viens kopums attiecas uz prasībām rotaļlietām kā rūpniecības precēm un otrs, galvenais, attiecas uz pārbaudēm jebkurā posmā attiecībā uz to, cik drošas ir rotaļlietas mūsu bērniem. Viens labs piemērs ir magnēti, kurus izmanto rotaļlietās. Tos tagad aplūko Vispārējā produktu drošības direktīva un mēs varam veikt pārbaudes, aizliegt bīstamos produktus un lūgt jaunu standartu, tikmēr uzlīmējot uz rotaļlietām brīdinājumus, un tad iesniegt priekšlikumu. Visdrīzāk standarti un aizliegums attieksies uz magnētu izmantošanas dažiem veidiem. Šī pieeja balstās precīzi uz nepilnību novēršanu drošības jomā, pieņemot patiesu Vispārējo produktu drošības direktīvu. Tas ir lielisks piemērs tam, kāpēc mums ir nepieciešamas divas pieejas vienlaicīgi.
<P>
Es sāku atbildēt uz H. Rühle jautājumu par magnētiem. Kolēģija apsvērs manu ierosinājumu pieņemt plānotos pasākumus attiecībā uz īpašu brīdinājumu pieprasīšanu rotaļlietām, kuros ir magnēts un tas novērstu nepilnības līdz atbilstošo standartu pieņemšanai, kas pienācīgi novērstu šo risku. Kā jūs zināt šis process aizņem daudz laika, taču par to neatbild Komisija. Tie ir tiesību akti, kurus mēs vienkārši izpildām attiecībā uz to, kā mēs piemērojam mūsu standartus.
<P>
Es vēlētos kādu mirkli pakavēties pie jautājuma par viedokli, kādu izteica M. Matsakis. Mana atbilde ir ļoti vienkārša, jo es uzskatu, ka M. Harbour atbildēja ļoti atbilstoši. Es nedomāju, ka bīstamām rotaļlietām ir pase un mums vajadzētu novērst bīstamību vienalga no kuras puses tā arī rastos. Ļaujiet man atgādināt jums, ka lai gan 50 % bīstamo rotaļlietu Eiropā ieceļo no Ķīnas, tomēr es esmu pārsteigta, ka mēs vispār neesam apsprieduši to, no kurienes ieceļo pārējie 50 %. Man jums ir jāsaka, ka 30 % bīstamo rotaļlietu Eiropas tirgū nonāk no pašas Eiropas. Tādēļ es patiešām uzstāju uz drošību neatkarīgi no rotaļlietu izcelsmes. Mums atkārtoti ir jāapsver, cik svarīga mūsu tirgū ir uzticēšanās. Es neuzņemos šo atbildību.
<P>
Vispārējās produktu drošības direktīvas 1. pantā ir noteikts, ka visiem ražotājiem ir jāražo vienīgi drošas preces un tam, kas pirmo reizi ieved tirgū preci, neatkarīgi no tā vai tas ir importētājs, mazumtirgotājs vai ražotājs, vajadzētu pārbaudīt to rotaļlietu drošību, par kurām tas ir atbildīgs.
<P>
Atsaucoties uz I.-M. Iotova es vēlos atbildēt bulgāru valodā, jo šajā valodā viņa uzdeva savu jautājumu.
<P>
Komisijas locekle. - (BG) Mana atbilde saskaņā ar Komisijas standartiem ir ļoti īpaša. Pēdējā gada laikā mēs esam centušies uzlabot tiesību aktus. Jā, daļa šo tiesību aktu attiecas uz rūpniecības precēm un par to atbild cits komisārs, taču mēs strādājam kopā pie vairākiem citiem jautājumiem. Daži no uzdotajiem jautājumiem attiecas arī uz REACH direktīvu, par kuru arī es neesmu atbildīga, taču atkal mēs darām to, kas ir nepieciešams, lai nodrošinātu drošību pamatojoties uz esošajiem tiesību aktiem.
<P>
Daudzas sapulces ir notikušas ar visu procesā iesaistīto pušu - ražotāju, kompetento valsts iestāžu, mazumtirgotāju un vairāku nevalstisko organizāciju - līdzdalību.
<P>
Turklāt es vēlos jums pastāstīt, ka mēs nepieņemam spriedumus un nedalām valstis vecajās un jaunajās dalībvalstīs. Preču drošība ir vienlīdz svarīga gan jaunajām, gan vecajām dalībvalstīm. Es vēlos jūs pārliecināt, ka ir dažas vecās dalībvalstis, kas bija Eiropas Savienībā jau pirms divpadsmit jauno dalībvalstu pievienošanās, kurām ir nopietnas problēmas un man nav nodoma atteikties no sadarbības ar tām. Protams, Komisijas atbildība attiecībā uz tiesību aktu piemērošanu, īpaši jaunajās dalībvalstīs, ir kaut kas tāds, kas bez šaubām ir tuvs manai sirdij. Tādēļ jaunajās dalībvalstīs es vairāk runāju ar iestādēm, vairāk uzstāju uz valsts budžeta piešķiršanu tirgus uzraudzības iestāžu attīstībai.
<P>
Es varu jums pastāstīt, I.-M. Iotova, ka Bulgārijas tirgū ir 180 inspektoru. Vakar, patiesībā šodien no rīta, man bija turpmākas sarunas ar drošības ķēdes visiem dalībniekiem un mēs noslēdzām "Ziemassvētku paktu”, par kuru vienojās ražotāji Eiropas līmenī, kā arī tirgotāji un valsts iestādes Bulgārijā. Pēc neatlaidīgām sarunām ar Bulgārijas Ekonomikas ministriju pārbaužu skaits palielinājās četras reizes. Tādēļ es turpināšu strādāt saskaņā ar šīm nostādnēm un tāpat kā pagājušajā reizē es vēlos atkārtoti uzaicināt jūs šajā plenārsēžu zālē strādāt kopā. Es esmu pārliecināta, ka šādi mums veiksies labāk.
<P>
Komisijas locekle. - Es vēlos beigt ar to, ar ko es sāku. Ar to es gribu teikt, ka visiem mūsu pasākumiem ir jābūt proporcionāliem un balstītiem uz solidaritātes un subsidiaritātes principu, kas mums dos papildu spēku risināt šo ļoti svarīgo problēmu.
<P>
Es esmu uzmanīgi uzklausījusi jūs visus, jūsu laipnības un aicinājumus paātrināt mūsu darbu. Ja kādā brīdī jūs vēlaties ar mani apspriest īpašus gadījumus, es ļoti priecāšos turpināt mūsu sarunu.
<SPEAKER ID="155" NAME="Priekšsēdētājs">
Es vēlos pateikties komisārei un visiem kolēģiem, kas uzstājās šajās debatēs.
<P>
Es vēlos pastāstīt vienu mazu novērojumu. Pirms dažiem gadiem mana vecākā meita dāvanā saņēma gumijas lelli, kas bija izgatavota Ķīnā. Tās galva nokrita un lelles iekšpusē bija neliela gumijas podziņa, uz kuras uzlikt galvu. Lai kas arī būtu izgatavojis šo rotaļlietu, viņš bija uzzīmējis tai mazu sejiņu, taču tā nebija smaidīga sejiņa. Tā bija ļoti bēdīga sejiņa. Lai kas arī būtu izgatavojis šo rotaļlietu, viņš centās pastāstīt par apstākļiem, kādos strādā. Es priecājos par iespēju to šovakar paziņot.
<P>
Debates ir slēgtas.

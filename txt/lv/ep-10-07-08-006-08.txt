<CHAPTER ID="006-08">
8. KLP nākotne pēc 2013. gada (
<SPEAKER ID="186" NAME="Ulrike Rodust" AFFILIATION="S&amp;D">
(DE) Priekšsēdētāja kungs, es nelūdzu vārdu, lai ierosinātu darba kārtības jautājumu, taču es vēlos aicināt jūs, priekšsēdētāja kungs, un kolēģus deputātus pievērst uzmanību, lūk, kam: ir radusies problēma saistībā ar tulkojumu. Es iesniedzu šādu Lyon kunga ziņojuma AE apsvēruma grozījumu: "tā kā KLP jābūt vērstai uz daudzfunkcionālas, ilgtspējīgas lauksaimniecības saglabāšanu un attīstību Eiropā”. Diemžēl tulkojumos ir izmantot vārds "ekstensīva”. Taču vārdam "flächendeckend” vācu valodas tulkojumā ir pilnīgi cita nozīme. Tas nozīmē "visos Eiropas reģionos”. Ar lauksaimniecību būtu jānodarbojas pat kalnainos reģionos ("flächendeckend” lauksaimniecība). Vārdam "ekstensīvs” ir pilnīgi cita nozīme.
<SPEAKER ID="187" NAME="Priekšsēdētājs">
Paldies par šo piezīmi. Mēs izlabosim tekstus un nodrošināsim to atbilstību oriģinālam.
<P>
- Pēc balsojuma par 44. punktu:
<SPEAKER ID="188" NAME="George Lyon">
referents. - Priekšsēdētāja kungs, šķiet, ka ir noticis pārpratums attiecībā uz punktu, par kuru mēs patiesībā balsojam. Tulks teica, ka mēs balsojām par 44. punktu, taču jūs paziņojat, ka ir pieņemts 45. punkts. Ir noticis kāds pārpratums, un jums tas jānovērš un balsojuma rezultāti jāreģistrē un jānosauc pareizi.
<SPEAKER ID="189" NAME="Priekšsēdētājs">
Kā jau es jums teicu, mēs balsojām par 44. punktu. Es atkārtoju: grozījums atzīts par spēkā neesošu, un 44. punkts ir pieņemts. Tāds ir balsojuma rezultāts.
<SPEAKER ID="190" NAME="Pablo Arias Echeverría" AFFILIATION="PPE">
(ES) Priekšsēdētāja kungs, mēs tikko balsojām par 44. punktu, un, lai gan es gribēju balsot par, es nobalsoju pret, jo notika neliels pārpratums - mums teica, ka mēs balsojam par 45. punktu, taču patiesībā mēs balsojām par 44. punktu.
<SPEAKER ID="191" NAME="Priekšsēdētājs">
Dāmas un kungi! Tā kā ir tik daudz protestu, lūdzu, ieklausieties - mēs vēlreiz balsojam par 44. punktu. Mēs balsojam par 44. punktu. Arī man nebija skaidrs balsojuma rezultāts, jo jūs nepacēlāt rokas.
<P>
- Pirms balsojuma par 59. punktu:
<SPEAKER ID="192" NAME="Elizabeth Lynne" AFFILIATION="ALDE">
Priekšsēdētāja kungs, mēs pieprasām precizējumu. Es nezinu, vai jūs paziņojāt nepareizi, vai arī tā ir tulkojuma vaina, taču angļu valodā atkal izskanēja aicinājums balsot par 52. punktu. Mēs nesaņēmām uzaicinājumu balsot par 59. punktu, tāpēc mēs nezinām, par kuru punktu jābalso.
<SPEAKER ID="193" NAME="Priekšsēdētājs">
Tagad mēs balsosim par 59. punktu. Patlaban jūs redzat ekrānā 59. punktu. Šis ir atsevišķs balsojums.
<P>
- Pirms balsojuma par C apsvērumu:
<SPEAKER ID="194" NAME="Elizabeth Lynne" AFFILIATION="ALDE">
Priekšsēdētāja kungs, es tikai vēlos norādīt, ka AE apsvērums ir pirms C apsvēruma. Mēs vēl neesam balsojuši par AE apsvērumu.
<SPEAKER ID="195" NAME="Priekšsēdētājs">
Mums šeit ir pilnīgi cita informācija. Mums tagad jābalso par C apsvērumu.
<P>
- Pirms balsojuma par AE apsvērumu:
<SPEAKER ID="196" NAME="Albert Deß" AFFILIATION="PPE">
(DE) Priekšsēdētāja kungs, tā kā, sākot šo balsojumu, tika paskaidrots, ka oriģinālais teksts ir teksts vācu valodā, Eiropas Tautas partijas grupa (Kristīgie demokrāti) nevēlas balsot pa daļām. Mūsu grupa var balsot par AE apsvērumu.
<SPEAKER ID="197" NAME="Priekšsēdētājs">
Deß kungs, es paskaidrošu. Šo prasību izvirzīja ne tikai Eiropas Tautas partijas grupa (Kristīgie demokrāti), bet arī cita politiskā grupa, un tāpēc mēs turpināsim procedūru, kā bija plānots, un balsosim pa daļām, jo to pieprasīja vēl viena grupa.
<SPEAKER ID="198" NAME="Albert Deß" AFFILIATION="PPE">
(DE) Tādā gadījumā es aicinu mūsu grupu divas reizes balsot par. Tā kā oriģinālais teksts ir teksts vācu valodā, mums otrajā balsojumā nav jābalso pret.
<SPEAKER ID="199" NAME="Priekšsēdētājs">
Dāmas un kungi, priekšsēdētāji, lūdzu, klausieties uzmanīgi.

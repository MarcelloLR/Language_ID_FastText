<CHAPTER ID="006-06">
6.  ES attiecības ar Persijas līča Sadarbības padomi (
<SPEAKER ID="085" NAME="Dominique Baudis" LANGUAGE="FR">
Priekšsēdētāja kungs! Es vēlos pateikties ēnu referentiem, jo īpaši Howitt kungam, Brepoels kundzei, Brantner kundzei un Jäätteenmäki kundzei, ar kuriem kopīgi mēs sagatavojām šos grozījumus. Pateicoties grozījumiem, mums ir ziņojums, kurā sniegta pilnīga aina par notikumiem Persijas līcī un kurā ir ļoti skaidri izklāstīta Parlamenta nostāja attiecībā uz represijām šajā reģionā.
<P>
Pirmais grozījums, 16. atsauce (jauna), ir šāds:
<P>
" ņemot vērā Eiropas Savienības Augstā pārstāvja 2011. gada 10., 15. un 17. marta deklarācijas, kā arī Padomes 2011. gada 21. marta secinājumus par situāciju Bahreinā un šajā kontekstā uzsverot atbalstu vārda brīvības īstenošanai un pilsoņu tiesībām miermīlīgi protestēt,”
<P>
Šis ir pirmais grozījums, un tas, protams, ir izplatīts angļu valodas versijā, kura tiek uzskatīta par autentisku.
<SPEAKER ID="087" NAME="Dominique Baudis" AFFILIATION="PPE">
(FR) Otrais grozījums, A apsvērums, ir šāds:
<P>
"tā kā pašreizējās ES un PLSP attiecības ir regulāri jāpārskata un jāpilnveido, ņemot vērā nesenos nozīmīgos notikumus un straujo situācijas attīstību notikumu vietā, un kuru pamatā ir jābūt nepieciešamībai ievērot cilvēktiesības un demokrātiju;”
<SPEAKER ID="089" NAME="Dominique Baudis" AFFILIATION="PPE">
(FR) Jauns A.a apsvērums:
<P>
"A.a. tā kā protestētāji vairākās PLSP valstīs ir izteikuši tiesiskas prasības pēc demokrātiskām pārmaiņām; tā kā varas iestāžu vardarbīgās reakcijas rezultātā protestos Bahreinā ir mirušie, ievainotie un apcietinātie; tā kā Saūda Arābijas, Apvienoto Arābu Emirātu un Kuveitas militārie spēki ieradās valstī, aizbildinoties ar PLSP, lai piedalītos demonstrantu apspiešanā,”
<SPEAKER ID="091" NAME="Dominique Baudis" AFFILIATION="PPE">
(FR) 7. punkta pirmās rindkopas pirmais ievilkums tagad būtu šādā redakcijā:
<P>
"nodrošināt cilvēktiesību un pamatbrīvību ievērošanu, jo īpaši vārda brīvību un pulcēšanās brīvību un tiesības miermīlīgi protestēt, ieklausīties un ņemt vērā protestētāju likumīgās prasības un nodrošināt viņu drošību;”
<SPEAKER ID="093" NAME="Dominique Baudis" AFFILIATION="PPE">
(FR) Jauns 7.a punkts:
<P>
"7.a. aicina visas PLSP dalībvalstis atzīt notiekošo demokrātisko reformu kustību plašākā reģionā, un aicina sadarboties ar jauno pilsonisko sabiedrību savās valstīs, lai veicinātu mierīgu un patiesu pārejas procesu uz demokrātiju, ar partneriem reģionā un ar pilnu Eiropas Savienības atbalstu;”
<SPEAKER ID="095" NAME="Dominique Baudis" AFFILIATION="PPE">
(FR) Jauns 7.b punkts:
<P>
"7.b. pauž dziļas bažas par Bahreinas varas iestāžu vardarbīgo reakciju un spēka pielietošanu pret protestētajiem un par ārvalstu militāro spēku dalību protestētāju apspiešanā, aizbildinoties ar PLSP; tā kā tas ir izteikti pretrunā ar PLSP atbalstu aizsargāt pilsoņus, kas pieprasa brīvību un demokrātiju Lībijā; aicina nekavējoties pārtraukt vardarbību pret miermīlīgiem protestētājiem un uzsākt politisku dialogu, kas veicinātu turpmāk nepieciešamās politiskās reformas valstī;”
<SPEAKER ID="097" NAME="Dominique Baudis" AFFILIATION="PPE">
(FR) Jauns 18.a punkts:
<P>
"18.a Pieņem zināšanai PLSP 2011. gada 7. marta Abudabi deklarāciju, kura nosaka, ka "Ministru padome pieprasa Drošības Padomei veikt nepieciešamās darbības, lai aizsargātu iedzīvotājus, tajā skaitā nosakot lidojumu aizlieguma zonu Lībijā”, kuras deklarēšana veicināja Arābu Līgas valstu lēmuma pieņemšanu un vēlāk ANO Drošības Padomes atbalsta izteikšanu šādas zonas noteikšanai;'

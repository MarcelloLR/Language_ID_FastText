<CHAPTER ID="005-06">
6.  Emisijas standarti jauniem pasažieru automobiļiem (
<P>
Pēc balsojuma:
<SPEAKER ID="084" NAME="Avril Doyle">
referente. - Priekšsēdētāja kungs! Kā referente es būtu gribējusi uzstāties pirms balsojuma par manu ziņojumu, bet es pateicos jums par iespēju tagad uzstāties, jo mūsu visu dēļ ir svarīgi, lai tiktu pateiktas vairākas lietas.
<P>
Iespējams, ir viens jautājums, kas šorīt mūs visus šeit, šajā sēžu zālē, varētu vienot, un tas ir par to, ka ar panāktajām vienošanām pirmajā lasījumā netiek turēta godā ne Parlamenta procedūras ievērošana, ne likumdošanas būtība, jo īpaši tad, kad jautājums ir ļoti sarežģīts un tehnisks.
<P>
(Aplausi)
<P>
Tāpēc vienošanām pirmajā lasījumā ir jābūt retām - kā izņēmumam -, un tikai ārkārtas gadījumi ir pelnījuši ārkārtas reakciju.
<P>
Mans otrais ar procedūru saistītais jautājums ir tas, ka nav nekādu juridisko normu par valstu vadītāju piedalīšanos koplēmuma procedūrā.
<P>
(Aplausi)
<P>
Ievērojot to, ka ar klimata paketi saistītie aspekti bija pagājušās nedēļas sammita sanāksmes darba kārtībā, kā arī šā sammita prasību par to, lai jebkuri ar ES ETS saistīto grozījumu turpmākie precizējumi būtu pieejami to izskatīšanai turpmākajos sammitos, nākamajās trīspusējās sarunās sestdienas rītā Briselē, es, visiem "ēnu” referentiem to pilnībā atbalstot, papildināju savu ziņojumu ar jaunu apsvērumu - pēc šīs augstākā līmeņa sanāksmes -, kuru pēc tam sestdienas pēcpusdienā akceptēja Pastāvīgo pārstāvju komiteja (COREPER). Šajā apsvērumā tika akcentēts ES ETS tiesību aktu unikālais un mainīgais raksturs, bet tajā tika minēts, ka šo apspriešanos ar valstu un valdību vadītājiem nekādā gadījumā nedrīkst izmantot kā precedentu attiecībā uz jebkuriem citiem tiesību aktiem.
<P>
Tas ir bijis ļoti plašs likumdošanas process. Es gribētu pateikties komisāram Dimas un viņa komandai, ministram Borloo un viņa komandai, paužot īpašu pateicību vēstniekam P. Léglise-Costa par milzīgo viņa paveikto darbu. Es gribētu pateikties Vides, sabiedrības veselības un pārtikas nekaitīguma komitejas darbiniekiem - un atļaujiet man izcelt Virpi Köykkä par viņas cītīgo darbu -, visiem mūsu grupas darbiniekiem, manai personīgajai palīdzei Kavi par viņas nenogurstošo darbu, bet galvenokārt maniem kolēģiem "ēnu” referentiem un viņu darbiniekiem par ļoti labo šajā sadarbībā paveikto darbu.
<P>
(Aplausi)
<SPEAKER ID="085" NAME="Miroslav Ouzký" LANGUAGE="CS">
Es gribētu izmantot šo iespēju gandrīz gadu ilgušā darba noslēgumā, lai arī pateiktos visiem dalībniekiem. Es īpaši gribētu pateikties referentiem un "ēnu” referentiem. Es neatkārtošu to, ko ir teikusi referente Avril Doyle. Patiešām ārkārtas situācijai ir nepieciešami ārkārtas pasākumi, un Francijas prezidentūra ir pielikusi patiešām ārkārtīgas pūles, lai panāktu kompromisu. Es esmu stingri pārliecināts, ka tas, ka pret klimata paketi izjūt nepatiku gan vairāk, gan mazāk godkārīgie, ir pierādījums tam, ka kompromiss patiešām ir panākts.
<SPEAKER ID="086" NAME="Priekšsēdētājs">
Liels paldies! Dāmas un kungi! Es ceru, ka es runāju visu šeit klātesošo vārdā, sakot, ka Eiropas Parlaments ir bijis ļoti pretimnākošs Padomei, un arī oficiāli paziņojot to, ka tam veidam, kādā mēs esam pieņēmuši lēmumu par šo jautājumu, ir jābūt izņēmumam, nevis normai, un ka turpmāk mums šeit principā ir jāuzstāj uz pirmo lasījumu, lai noskaidrotu Parlamenta nostāju.
<P>
(Aplausi)

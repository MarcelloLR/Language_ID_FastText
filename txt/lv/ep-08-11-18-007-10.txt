<CHAPTER ID="007-10">
10.  Pieprasījums atcelt Frank Vanhecke deputāta imunitāti (
<P>
Pirms balsošanas
<SPEAKER ID="132" NAME="Bruno Gollnisch" AFFILIATION="NI">
- (FR) Priekšsēdētāja kungs, mans pieprasījums pamatojas uz Reglamenta 168. pantu. Priekšsēdētāja kungs, es 10 gadus biju Parlamenta Reglamenta, pilnvaru un imunitātes pārbaudes komitejas loceklis. Es uzmanīgi izlasīju Lehne kunga ziņojumu un gribu teikt, ka neatkarīgi no minētā deputāta politiskās pārliecības esmu pārsteigts par mūsu novirzīšanos no komitejas pastāvīgās judikatūras, kas paredz atbalstīt to deputātu parlamentāro imunitāti, pret kuriem ir celta apsūdzība politisku iemeslu dēļ.
<P>
Tomēr pret Vanhecke kungu kā galveno redaktoru ir celta apsūdzība. Pret viņu ir celta apsūdzība saistībā ar rakstu, kura autors ir zināms, bet saskaņā ar Beļģijas likumiem, kā tas atzīts ziņojumā, šajā situācijā lieta pret galveno redaktoru nav ierosināma. Turklāt apsūdzība ir balstīta uz to, ka ir atklāta to personu svešzemju izcelsme, kuri ir apgānījuši kapakmeņus. Apsūdzību ierosināja Beļģijas sociālistu padomnieki.
<P>
Tas ir skaidrs, un šis ir mans pēdējais jautājums, priekšsēdētāja kungs...
<P>
(Priekšsēdētājs pārtrauca runātāju)
<SPEAKER ID="133" NAME="Priekšsēdētājs">
Gollnisch kungs, es atvainojos, bet debates par šāda veida balsošanu nav atļautas. Es jums devu vienu minūti laika, lai paskaidrotu pieprasījumu, bet jūs runājat ilgāk. Mēs nevaram atklāt debates.
<P>
(Pieprasījuma nodošana atpakaļ komitejai tika noraidīta)

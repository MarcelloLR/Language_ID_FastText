<CHAPTER ID="002">
Priekšsēdētāja paziņojumi
<SPEAKER ID="006" NAME="Priekšsēdētājs">
Dāmas un kungi! Esam saņēmuši skumju vēsti, ka nesen ETA nošāvusi franču policistu Jean-Serge Nérin. Tas mums atgādina, ka terorisma problēma Eiropā vēl nav atrisināta. Parlamenta un savā vārdā izsaku līdzjūtību noslepkavotā policista ģimenei. Ceru, ka Spānijas un Francijas policija sauks pie atbildības ne tikai slepkavas, bet arī tos, kuri pasūtīja šo slepkavību.
<P>
Ir vēl viena satraucoša ziņa: 30 dalībnieku arests grupas "Sievietes baltā” demonstrācijā Kubā. "Sievietes baltā” ir ieslodzīto opozīcijas aktīvistu mātes un sievas. 2005. gadā Eiropas Parlaments piešķīra "Sievietēm baltā” Saharova balvu. Mēs šodien atbalstām šīs varonīgās sievietes un domājam par viņām un viņu grūto situāciju.

<CHAPTER ID="007-18">
18. Kopējā pievienotās vērtības nodokļa sistēma attiecībā uz nodokļu nemaksāšanu, kas saistīta ar importu un citiem pārrobežu darījumiem (
<P>
- Pirms balsošanas:
<SPEAKER ID="138" NAME="Bart Staes" AFFILIATION="Verts/ALE">
(NL) Es gribētu atgriezties pie otrā lasījuma balsojuma par manu ziņojumu. Visas Parlamenta grupas bija panākušas politisku vienošanos ar Padomi - pieņemt vairākus grozījumus, lai šī regula varētu stāties spēkā.
<P>
Tā kā daudzu Eiropas Parlamenta deputātu nebija klāt - trūka vairāk nekā 400 deputātu -, mēs nevarējām pieņemt grozījumu paketi, kuras pieņemšanai otrajā lasījumā vajadzēja kvalificētu 393 balsu vairākumu. Mēs ieguvām tikai 387 no 395 nodotajām balsīm. Daudzo EP deputātu prombūtnes dēļ mums nācās lauzt savu vienošanos ar Padomi.
<P>
Tādēļ es gribētu aicināt Prezidiju un Parlamenta administrāciju līdz 7. maijam, kad sākas Parlamenta darba pārtraukums, rast kādu risinājumu, kas ļautu glābt situāciju, lai nākamajā sesijā mēs varētu apspriest un atrisināt šo problēmu.
<SPEAKER ID="139" NAME="Priekšsēdētāja">
Staes kungs, man jāsaka, ka mēs šo jautājumu jau esam apsvēruši un noteikti to risināsim, jo šī problēma patiešām ir būtiska.

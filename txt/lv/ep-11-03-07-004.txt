<CHAPTER ID="004">
Priekšsēdētāja paziņojumi
<SPEAKER ID="008" NAME="Priekšsēdētājs">
Sākumā vēlos sniegt jums informāciju par trim jautājumiem.
<P>
Es vēlos informēt jūs, ka rakstiskajai deklarācijai Nr. 89/2010 ir savākts vajadzīgais parakstu skaits. Līdz ar to vēlos paziņot, ka Eiropas Parlaments to tagad ir pieņēmis. Deklarācija attiecas uz Kanādas vienpusīgi ieviesto vīzu režīmu Čehijas pilsoņiem. Eiropas Parlaments cer, ka Komisija un Padome nekavējoties veiks pasākumus attiecībā uz Kanādas lēmumu atsaukt vīzas Čehijas Republikas pilsoņiem. Mēs ceram arī uz Padomes un Komisijas izlēmīgāku rīcību. Mēs izjūtam pilnīgu solidaritāti ar Čehijas Republikas pilsoņiem, kam kā Eiropas Savienības locekļiem jābūt iespējai ceļot uz Kanādu bez vīzas.
<P>
Otrais jautājums: septīto reizi 11. martā, kas būs pēc četrām dienām piektdien, mēs atzīmēsim Eiropas dienu terorisma upuru piemiņai. Šajā dienā 2004. gadā bumbu sprādzienos Madridē nogalināja gandrīz 200 cilvēkus. Pēc 16 mēnešiem 52 cilvēki tika nogalināti uzbrukumos Londonā. Terorisms ir uzbrukums pašiem demokrātijas pamatiem. Terorismam nav attaisnojuma, un neviens uzbrukums, ne arī terorists nekad nespēs vājināt Eiropas solidaritātes garu vai Eiropas demokrātijas garu.
<P>
Trešais jautājums: mums radīja lielas bažas saņemtā informācija par nāves soda izpildi pieciem cilvēkiem piektdien Taivānā. Ar nāves soda atjaunošanu 2010. gadā tika de facto atcelts moratorijs, kas bija spēkā kopš 2006. gada. Eiropas Savienība un jo īpaši Eiropas Parlaments jau sen ir nosodījuši nāves soda izpildi visā pasaulē. Es aicinu Taivānas iestādes noteikt moratoriju šā nehumānā soda izpildei un turpmāk svītrot to no sava kriminālkodeksa.

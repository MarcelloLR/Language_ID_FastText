<CHAPTER ID="012">
Darba kārtība 
<SPEAKER ID="020" NAME="Priekšsēdētājs">
Ir izplatīta darba kārtības projekta galīgā redakcija, kas izstrādāta ceturtdienas, 2010. gada 18. novembra, Priekšsēdētāju konferences sanāksmē saskaņā ar Parlamenta Reglamenta 137. pantu. Ir ierosināti šādi grozījumi:
<P>
Pirmdiena:
<P>
Politiskās grupas ierosina no darba kārtības svītrot debašu jautājumu par Berlinguer kunga ziņojumu saistībā ar Stokholmas programmas ieviešanas rīcības plāna civiltiesību, komerctiesību, ģimenes tiesību un starptautisko privāttiesību aspektiem. Tādēļ ziņojums tiks nodots tiešai balsošanai rīt, otrdien. Ziņojums būs pieejams. Būs balsojums, bet nebūs debašu. Es atgādinu: visas politiskās grupas ir piekritušas šādam risinājumam, un tādēļ šis risinājums ir pieņemts.
<P>
(Parlaments piekrita pieprasījumam)
<P>
Otrdiena:
<P>
Grozījumi nav ierosināti.
<SPEAKER ID="021" NAME="Martin Schulz" AFFILIATION="S&amp;D">
(DE) Priekšsēdētāja kungs! Otrdienas darba kārtībā ir seši Matera kundzes ziņojumi par Eiropas Globalizācijas pielāgošanas fonda mobilizēšanu Nīderlandē. Esmu lūdzis vārdu šajā jautājumā, jo uzskatu, ka Daul kungam šajā jautājumā nepareizi uzbruka Nīderlandes prese. Priekšsēdētāju konferencē Daul kungs uzdeva jautājumu, ko bija apsprieduši dažādu grupu vadītāji saistībā ar to, vai šie ziņojumi nebūtu jāizbeidz, ņemot vērā debates par budžetu. Es vēlos izteikt divus komentārus par to.
<P>
Pirmkārt, šos ziņojumus nedrīkst svītrot no darba kārtības. Mums arī vajadzētu balsot par tiem un šo naudu no Eiropas Globalizācijas pielāgošanas fonda pārskaitīt Nīderlandei.
<P>
Otrkārt, Daul kungs to ierosināja savā komentārā, kuru izklāstīja Priekšsēdētāju konferencē. Ja tas no Priekšsēdētāju konferences tiek pārnests publiskā telpā, nedodot viņam pat iespēju atbildēt uz jautājumiem un pašam to paskaidrot, tad katram grupas vadītājam ir īpaši rūpīgi jāapsver tas, ko var teikt Priekšsēdētāju konferencē. Tas ir pirmais punkts.
<P>
Otrs punkts attiecas uz to, ka tas nav Eiropas Parlaments, kas apgalvo, ka šajā gadījumā tiek izšķērdēta nauda. Tā ir Nīderlandes valdības iestāde - ne visa valdība - kas pastāvīgi apgalvo, ka Eiropā tiek izšķērdēta nauda un tāpēc Eiropai jāsaņem mazāk naudas. Matera kundzes ziņojumi pierāda, ka gluži pretēji - šī budžeta nauda ir izmantota ļoti atbildīgi un, manuprāt, īpaši nozīmīgiem projektiem Nīderlandē. Tāpēc šo ziņojumu pieņemšana pierādītu, ka saistībā ar šo budžetu nav attaisnojusies kritika, kas pausta Nīderlandē.
<P>
(Aplausi)
<SPEAKER ID="022" NAME="Priekšsēdētājs">
Esmu informēts par šo jautājumu un zinu, kāds raksts parādījās Nīderlandes presē. Tomēr es vēlos pārliecināt jūs, ka rīt kā plānots jānotiek balsojumam par Eiropas Globalizācijas pielāgošanas fondu Nīderlandei. Nekas nav mainījies. Balsojums notiks rīt.
<P>
Trešdiena:
<P>
Esmu saņēmis pieprasījumu no Eiropas Apvienotās kreiso un Ziemeļvalstu Zaļo kreiso spēku konfederālās grupas saistībā ar debatēm par situāciju Rietumsahārā, proti, ka balsojumam par rezolūcijas priekšlikumiem šajā jautājumā vajadzētu notikt šīs sesijas laikā, nevis decembra sesijas laikā, kā tas paredzēts pašlaik.
<SPEAKER ID="023" NAME="João Ferreira" AFFILIATION="GUE/NGL">
(PT) Priekšsēdētāja kungs! Situācija Rietumsahārā ir pietiekami nopietna, lai Parlaments atturētos no nostājas pieņemšanas šajā jautājumā. Fakti ir nenoliedzami un pietiekami skaidri. Mēs esam redzējuši postījumu attēlus Rietumsahāras nometnēs, un mēs zinām, ka šo postījumu dēļ ir bojā gājušie un ievainotie, un daudzi cilvēki joprojām ir pazuduši. Mēs zinām, ka šī Parlamenta deputātam neļāva doties uz nometnēm un Marokas valsts iestādes viņu izraidīja no valsts, un mēs zinām, ka tas pats ir noticis ar valstu parlamentu deputātiem, žurnālistiem un nevalstisko organizāciju (NVO) pārstāvjiem. Apzinoties šādu situāciju, mēs nevaram to vienkārši ignorēt.
<P>
Pašreiz nepaužot savu nostāju šajā jautājumā, tā būtu neizprotama un nepieņemama pašapmierinātas attieksmes paušana, kas tikai mazinātu cieņu pret šo iestādi un vērtībām, kuras tā aicina aizstāvēt. Tāpēc es vēlos aicināt ikvienu pieņemt saprātīgu lēmumu un atbalstīt balsojumu par rezolūciju šajā jautājumā šīs sēdes laikā, balsojot par šo priekšlikumu.
<SPEAKER ID="024" NAME="Raül Romeva i Rueda" AFFILIATION="Verts/ALE">
Priekšsēdētāja kungs! Es domāju, ka GUE/NGL grupas paustie argumenti neapšaubāmi ir būtiski, nozīmīgi un nepieciešami, tāpēc es atbalstu šo nostāju.
<SPEAKER ID="025" NAME="Martin Schulz" LANGUAGE="DE">
Priekšsēdētāja kungs! Man jāaicina Ferreira kungs uz brīdi pievērst uzmanību. Šo tēmu mēs plaši apspriedām Priekšsēdētāju konferencē un, gatavojoties Priekšsēdētāju konferencei. Savas grupas vārdā es vēlos apgalvot, ka esam īpaši norūpējušies par to, kas notiek Rietumsahārā. Ja attēli, ko mēs redzējām, ir precīzi, tad to dēļ ir jābūt ne tikai nopietnām debatēm, bet, ja nepieciešams, arī rīcībai. Tas tomēr nozīmē, ka mums jārīkojas pareizi. Pareiza rīcība ietver notikumu apspriešanu šajā nedēļā. Pēc mūsu pieprasījuma Marokas ārlietu ministrs pašreiz ir paziņojis, ka viņš ir gatavs apmeklēt Ārlietu komitejas sanāksmi. Viņam tas nav jādara. Marokas ārlietu ministram nav jāuzstājas Eiropas Parlamenta Ārlietu komitejā. Kas attiecas uz mums, tad mums jebkurā gadījumā vajadzētu izmantot faktu, ka viņš tā rīkojas, lai vispirms viņu konfrontētu, izsakot pārmetumus, un tikai pēc tam pieņemtu rezolūciju. Es uzskatu, ka šis ir pareizāks rīcības plāns, nekā pašreiz pieņemt rezolūciju un pēc tam klausīties, ko viņš saka par to. Pieņemsim rezolūciju saistībā ar informāciju un jautājumiem, ko mums būs iespēja uzdot Marokas ārlietu ministram Ārlietu komitejā. Es personiski uzskatu, ka tā ir pareizāka rīcība. Turklāt līdz šodienas pēcpusdienai šajā jautājumā bija vienprātība visās grupās.
<SPEAKER ID="026" NAME="Priekšsēdētājs">
Vairākums ir atbalstījis šo pieprasījumu, tāpēc saskaņā ar Ferreira kunga priekšlikumu balsojums notiks šonedēļ.
<P>
(Parlaments piekrita pieprasījumam)
<P>
Es jūs iepazīstināšu ar termiņiem: balsojums notiks ceturtdien. Termiņi ir šādi: rezolūciju priekšlikumi jāiesniedz līdz rītdienai, 23. novembrim, plkst. 12.00; rezolūciju grozījumi un kopīgie priekšlikumi jāiesniedz līdz trešdienai, 24. novembrim, plkst. 12.00; rezolūciju kopīgo priekšlikumu grozījumi - līdz trešdienai, 24. novembrim, plkst. 13.00, citiem vārdiem sakot, stundu vēlāk. Es atkārtoju: balsojums notiks ceturtdien.
<SPEAKER ID="027" NAME="Daniel Cohn-Bendit" AFFILIATION="Verts/ALE">
(FR) Priekšsēdētāja kungs! Es vēlos uzdot jautājumu saviem kolēģiem.
<P>
Tibetā ir ārkārtas situācija, un ir bažas par Ķīnas nodomiem uzspiest Tibetai ķīniešu valodu. Es uzskatu, ka šis jautājums ir jāapspriež plenārsēdes debatēs baroneses Ashton klātbūtnē. Neatkarīgi no šīs ārkārtas situācijas pašreiz Tibetā patiesi tiek īstenota problemātiska politika.
<P>
Vai ir ārkārtas situācija? Ļoti labi. Lieliski, ja vairākums vēlas risināt šo jautājumu šādā perspektīvā. Savukārt, es, ņemot vērā, ka darba kārtība decembrī ir diezgan skaidra, vēlētos, lai mēs turpinātu debates par šo problēmu un Eiropas Savienības politiku attiecībā pret Ķīnu baroneses Ashton klātbūtnē un pieņemtu rezolūciju šajā jautājumā. Es uzskatu, ka tas būtu daudz prātīgāk.
<SPEAKER ID="028" NAME="Priekšsēdētājs">
Liels paldies, Cohn-Bendit kungs! To var arī ierosināt Priekšsēdētāju konferencē. Cohn-Bendit kungs, jūs kā grupas vadītājs varat to ierosināt jebkurā laikā. Paldies par komentāru.
<P>
Ceturtdiena:
<P>
Grozījumi nav ierosināti.
<P>
(Darba kārtība tika pieņemta)

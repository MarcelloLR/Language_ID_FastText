<CHAPTER ID="009">
Sēdes protokola apstiprināšana
<P>
(Iepriekšējās sēdes protokols tika apstiprināts.)
<P>

<SPEAKER ID="015" NAME="Nigel Farage" AFFILIATION="IND/DEM">
Priekšsēdētāja kungs, pēdējās sesijas protokolā ir pieminēta jūsu runa, kurā jūs runājāt par incidentiem, kas notika Strasbūrā decembrī. Kopš tā laika saskaņā ar mūsu Reglamenta 147. pantu, jūs esat izsaucis pie sevis 13 Parlamenta deputātus, lai piemērotu disciplinārus pasākumus.
<P>
Man šķiet, ka tas ir darīts diezgan patvaļīgi. Es šaubos, vai viens no tiem, ko jūs izsaucāt - Sinnott kundze no mūsu grupas -, jebkad savā dzīvē kādam ir uzkliegusi. Cits deputāts, ko jūs izsaucāt uz direktora kabinetu - Austrijas deputāts -, patiesībā tajā dienā bija Frankfurtē, un tad viņam bija jābūt ļoti skaļai balsij, vai ne?
<P>
Kāpēc tikai 13? Šajās tā dēvētajās nekārtībās bija iesaistīti apmēram 80 no mums. Patiesībā Priekšsēdētāju konferences sanāksmē jūs pats mani nosaucāt par vienu no šo nekārtību cēloņiem, tad kāpēc es neesmu sodīts? Es esmu Spartaks!
<P>
(Saucieni "Es esmu Spartaks!” no IND/DEM grupas deputātiem)
<SPEAKER ID="016" NAME="Priekšsēdētājs">
Es lūdzu iesniegt komentārus attiecībā uz protokolu. Sagaidīju, ka IND/DEM grupas priekšsēdētājs saprata, ko priekšsēdētājs sacīja un komentārus veltīs protokolam. Viņš nepārprotami to nedarīja, tādēļ varam turpināt.

<CHAPTER ID="009">
Balsojumu labojumi un nodomi balsot (sk. protokolu)
<P>
(Sēdi pārtrauca plkst. 13.05 un atsāka plkst. 15.00)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Es gribētu Parlamentam paziņot informāciju, ko saņēmu pirms brīža.
<P>
Pašlaik jau vairākas nedēļas dažās lielajās Rietumsahāras okupētajās pilsētās notiek jauni un vēl nepieredzēti notikumi, proti, vairāk nekā 12 000 saharavi vīriešu, sieviešu un bērnu tieši pašlaik pamet savas dzimtās pilsētas un ar teltīm dodas uz Ajūnas, Smāras un Bū Džeidūras apkaimi.
<P>
Šķiet, ka pastāvīgi pieaugošā pārvietošanās ir jauns šo teritoriju vietējo iedzīvotāju protesta veids pret nepanesamo politisko un sociāli ekonomisko situāciju.
<P>
Es to stāstu šodien un tieši tagad tādēļ, ka šīs nedēļas nogalē diemžēl varētu saasināties problēma, ko radījušas Marokas režīma daudzās varmācīgās intervences. Tādēļ es aicinu Parlamentu būt gatavam paust savu attieksmi atkarībā no tā, kā šī situācija izvērsīsies.
<SPEAKER ID="283" NAME="Priekšsēdētājs">
Es ņemšu to vērā. Tas, protams, bija procedūras jautājums, un šajā pēcpusdienā mēs neesam paredzējuši runāt par situāciju Rietumsahārā un situāciju Marokā. Tomēr es ņemšu vērā jūsu sacīto.

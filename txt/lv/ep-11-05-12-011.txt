<CHAPTER ID="011">
Eiropas sakopšanas talka un globālā kustība "Let's do it” 2012. gadā (rakstiska deklarācija) 
<SPEAKER ID="118" NAME="Priekšsēdētājs">
Dāmas un kungi, Jordan Cizelj kundzes, Gomes kundzes, Lepage kundzes, Morkūnaitė-Mikulėnienė kundzes un Tarand kunga iesniegto rakstisko deklarāciju 0003/2011 par Eiropas sakopšanas talku un globālo kustību "Let's do it” 2012. gadā ir parakstījis Parlamenta deputātu vairākums. Saskaņā ar Reglamenta 123. pantu tā tiks nosūtīta adresātiem un kopā ar parakstītāju vārdiem tiks publicēta šīs sēdes sadaļā Pieņemtie teksti. Cik man zināms, Jordan Cizelj kundze vēlējās ko teikt šajā sakarā. Jordan Cizelj kundze, vārds tiek dots jums.
<SPEAKER ID="119" NAME="Romana Jordan Cizelj" AFFILIATION="PPE">
(SL) Priekšsēdētāja kungs, dāmas un kungi, pirmkārt, es vēlējos jums pateikties par atbalstu, ko jūs esat snieguši šai rakstiskajai deklarācijai. Ar šo deklarāciju mēs esam parādījuši savu apņemšanos šī gada Eiropas Brīvprātīgā darba gadā nodrošināt tīru vidi. Tomēr es vēlētos jūs aicināt neapstāties pie šī paraksta, bet palīdzēt nodrošināt to, ka arī nākamgad, 2012. gadā, šī kampaņa jeb vienas dienas sakopšanas talka gūst panākumus pēc iespējas vairāk valstīs, vēl vairāk valstīs nekā līdz šim, un tādā veidā atbalstīt vides aizsardzības grupas jūsu valstīs.
<SPEAKER ID="120" NAME="Indrek Tarand" AFFILIATION="Verts/ALE">
Priekšsēdētāja kungs, es vēlētos visiem pateikties par šīs iniciatīvas atbalstīšanu. Es runāšu ļoti īsi. Ir bijis patīkami strādāt Jordan Cizelj kundzes vadībā un sadarbībā ar Gomes kundzi, Morkūnaitė-Mikulėnienė kundzi un Lepage kundzi. Šī ir patiesa pilsoniskā iniciatīva, un tā parādīs to, ka iedzīvotāji var virzīt Eiropu pretī labākai nākotnei.
<P>
Taču, labi zinot strīdus par rakstiskajām deklarācijām un pretrunīgos viedokļus par to noderīgumu, es vēlētos atvainoties tiem deputātiem, kuri jutās aizskarti mūsu kampaņas dēļ, un atkārtot solījumu, kuru es devu savas apakškomitejas sēdē: Danjean kungs, es apsolu šī Parlamenta sasaukuma laikā vairs neuzsākt nevienu rakstisku deklarāciju.
<P>
Es ceru, ka jūs man ļausiet turēt manu solījumu, un es ceru, ka mēs visi tiksimies 2012. gada sakopšanas talkā.

<CHAPTER ID="001">
Sēdes atklāšana (jaunievēlētā Parlamenta pirmā sēde)
<SPEAKER ID="004" NAME="Priekšsēdētājs">
Dāmas un kungi! Saskaņā ar Aktu par Eiropas Parlamenta pārstāvju ievēlēšanu tiešās vispārējās vēlēšanās es paziņoju Eiropas Parlamenta pirmo sēdi pēc vēlēšanām par atklātu.
<P>
(Aplausi)
<P>
Lūdzu, piecelieties par godu Eiropas Savienības himnai.
<P>

<P>
Dāmas un kungi! Es sirsnīgi apsveicu visus Eiropas Parlamenta pirmajā sēdē pēc vēlēšanām - atkārtoti ievēlētos deputātus un jaunievēlētos deputātus. Eiropas Parlamentā pirmo reizi ir ievēlēti nedaudz mazāk par pusi no 736 deputātiem. Īpaši iepriecinoši ir tas, ka 35 % deputātu ir sievietes - Eiropas Parlamentā nekad iepriekš nav bijis procentuāli tik liels sieviešu skaits.
<P>
(Aplausi)
<P>
Vēlēšanās bija ieradušies 170 miljoni pilsoņu, kas nozīmē, ka mūsu darbs veltīts lielam mērķim, proti, mūsu kontinenta apvienošanai! Mēs šajā darbā nekad nedrīkstam aizmirst, ka Eiropas Savienības pamats ir vērtības. Mūsu darbība ir pamatota uz cieņu pret cilvēku, cilvēktiesībām, brīvību, demokrātiju, tiesiskumu un mieru. Mūs visus kopā saista solidaritāte. Es vēlos lūgt jūs nodrošināt, lai mūsu vadošais princips vienmēr būtu savstarpēja cieņa. Ja tas tā būs, mums vienmēr veiksies Tagad ķersimies pie darba!

<CHAPTER ID="011-03">
3. Afgāņu žurnālists Perwiz Kambakhsh - Irānas pilsoņa Seyed Mehdi Kazemi lieta (balsošana) 
<P>
- Pirms balsošanas:
<SPEAKER ID="252" NAME="Marco Cappato">
autors. - (IT) Priekšsēdētāja kungs, dāmas un kungi! Saskaņā ar Reglamenta 115. pantu es vēlos tikai lūgt, lai balsojumu, kuru mēs grasāmies veikt, neatzītu par spēkā neesošu tā dēvēto procedūras jautājumu dēļ.
<P>
Jautājums par Mehdi Kazemi ir iekļauts jautājumos par cilvēktiesību, demokrātijas un tiesiskuma pārkāpumiem. Kaut gan nav rezolūcijas par patvēruma politiku, Prezidijs nolēma iekļaut šo jautājumu steidzamās rezolūcijās. Manuprāt, mēs dosim patiesi negatīvu un neizprotamu zīmi, ja procedūras iemesli kaitēs tam, ko es uzskatu par šīs plenārsēžu zāles principiālo vienprātību.
<SPEAKER ID="253" NAME="Bernd Posselt" AFFILIATION="PPE-DE">
(DE) Priekšsēdētāja kungs! Informācija šajā lietā ir tik pretrunīga. Arī komisāra teiktais atšķiras no tā, kas pateikts rezolūcijas projektā. Viņš teica, ka AK viņu neizdos. Tādēļ es ierosinu mūsu grupai nebalsot pret, kā mēs bijām nodomājuši sākumā, bet gan atturēties, un turpmāk mēs Parlamentā vairāk iedziļināsimies šāda veida lietās. Tās nekādā gadījumā nav steidzami apspriežamas lietas.
<SPEAKER ID="254" NAME="Priekšsēdētājs">
Balsošana ir beigusies.

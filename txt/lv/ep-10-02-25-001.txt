<CHAPTER ID="001">
Sēdes atklāšana
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Priekšsēdētāja kungs, vakar ievērojamā darba apjoma dēļ šajā Parlamentā neradās iespēja pieminēt Orlando Zapata neseno nāvi, par ko Spānijas delegācija no sirds izsaka līdzjūtību. Viņš mira pēc ilga bada streika un bija pirmais pārliecības dēļ ieslodzītais, kurš ir miris Kubā pēdējo 40 gadu laikā, tādēļ mēs aicinām atbrīvot visus, kuri gan Kubā, gan arī citās pasaules valstīs tiek turēti ieslodzījumā savas politiskās pārliecības dēļ. Mēs arī vēlamies apliecināt savu solidaritāti ar viņa ģimeni un visu Kubas tautu virzībā uz plurālismu un attīstību.
<P>
Šis ļoti skumjais gadījums varētu būt pamudinājums sarunu sākšanai, lai noregulētu attiecības Eiropas Savienības un Kubas starpā, radot nosacījumus visaptverošam divpusējam nolīgumam, kas nodrošinātu pastāvīgu, konstruktīvu dialogu par cilvēktiesībām, pamatojoties uz tādiem pašiem nosacījumiem, kādus Eiropas Savienība ir izvirzījusi nolīgumos ar trešām valstīm.

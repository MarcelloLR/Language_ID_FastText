<CHAPTER ID="010">
Apsveikšana
<SPEAKER ID="098" NAME="Priekšsēdētājs">
Dāmas un kungi, es priecājos par iespēju jūs informēt, ka Austrālijas Pārstāvju palātas un Senāta delegācija ir ieņēmusi vietas sēžu zāles balkonā. Es silti sveicu visus klātesošos.
<P>
(Aplausi)
<P>
Tā piedalās 31. Eiropas Parlamenta un Austrālijas starpparlamentārajā sanāksmē, kas notiks šeit, Eiropas Parlamentā, 9. un 10. aprīlī. Delegācijas sastāvā ir Senāta un Pārstāvju palātas locekļi un to vada Austrālijas Senāta priekšsēdētājs senators Alan Ferguson. Eiropas Parlaments un Austrālijas parlaments sāka savu tiešo un plašo politisko dialogu 1981. gadā. Mēs ļoti ceram papildus stiprināt un paplašināt šo sadarbību. Es novēlu delegācijai veiksmi atlikušajā apmeklējuma laikā un drošu mājupceļu, kad tam pienāks laiks.
<P>
(Aplausi)

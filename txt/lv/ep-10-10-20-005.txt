<CHAPTER ID="005">
Svinīgā sēde - Parlamenta priekšsēdētāja Jerzy Buzek uzruna, atzīmējot savu pilnvaru termiņa vidusposmu
<SPEAKER ID="121" NAME="Priekšsēdētājs">
Kolēģi! Kā jau es pirms gada solīju, man jums ir sagatavota neliela runa.
<P>
Ir iestājies vidusposms manam pilnvaru termiņam, kura sākumā es apsolīju, ka informēšu jūs par paveikto.
<P>
Kā Eiropas Parlamenta priekšsēdētājs es pārstāvu jūs visus. Neatkarīgi no tā, kurp esmu devies un ko darījis, man ir bijis tas gods un atbildība rīkoties šā prestižā Parlamenta vārdā.
<P>
Tomēr šoreiz es nerunāšu par sevi, bet par jums un jūsu darbu. Runa ir par mums visiem un to, ko esam paveikuši Eiropas Parlamentā pēdējos 15 mēnešos, kā arī par to, kas būs jādara turpmāk.

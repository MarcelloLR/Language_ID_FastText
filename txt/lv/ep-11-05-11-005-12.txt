<CHAPTER ID="005-12">
12.  Ārkārtas tirdzniecības pasākumu ieviešana valstīm un teritorijām, kas piedalās vai ir saistītas ar Eiropas Savienības asociācijas un stabilizācijas procesu (
<SPEAKER ID="127" NAME="Vital Moreira">
referents. - Priekšsēdētāja kungs! Man ir mutisks grozījums manam rakstiskajam grozījumam. Es ierosinu 14. grozījumā aizvietot "valstis” ar izteicienu "valstis un teritorijas”.
<P>
Šā grozījuma mērķis ir diezgan vienkāršs. Tas ir domāts, lai saskaņotu šā punkta formulējumu ar pašas regulas nosaukumu. Tās nosaukums skan šādi: "ārkārtas tirdzniecības pasākumu ieviešana valstīm un teritorijām, kas piedalās vai ir saistītas ar Eiropas Savienības asociācijas un stabilizācijas procesu”. Bez šā labojuma pati regula būtu pretrunā savam nosaukumam. Tādēļ es lūdzu jūsu atbalstu šā grozījuma pieņemšanai.
<SPEAKER ID="130" NAME="Vital Moreira">
Starptautiskās tirdzniecības komitejas vārdā. - Priekšsēdētāja kungs! Es esmu pilnvarots lūgt atlikt balsojumu par normatīvo rezolūciju.
<SPEAKER ID="131" NAME="Priekšsēdētājs">
Vai Komisijai ir par to kas sakāms?
<SPEAKER ID="132" NAME="Máire Geoghegan-Quinn">
Komisijas locekle. - Priekšsēdētāja kungs! Komisija atzinīgi vērtē deputāta ierosinājumu. Tas ļaus rūpīgāk pārskatīt pieņemtos grozījumus, kā arī dos Parlamentam un Padomei laiku līdz balsojumam pēc pirmā lasījuma.
<SPEAKER ID="133" NAME="Priekšsēdētājs">
Ziņojums tiek nodots atpakaļ Starptautiskās tirdzniecības komitejai.

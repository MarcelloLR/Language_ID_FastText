<CHAPTER ID="005-22">
22.  ES kā globāla spēka nozīme daudzpusējās organizācijās (
<P>
Pirms balsojuma:
<SPEAKER ID="178" NAME="Gerard Batten" AFFILIATION="EFD">
Priekšsēdētāja kungs! Es iebilstu pret Reglamenta neievērošanu un pirms nākamā ziņojuma, kas ir Muñiz De Urquiza kundzes ziņojums, vēlos izteikties saskaņā ar Reglamenta 167. pantu par balsošanu pēc saraksta. Atgriežoties pie K. Arsenis ziņojuma par 25. grozījumu, viens no maniem kolēģiem pieprasīja balsošanu pēc saraksta, jo viņam tas šķita svarīgi. Jūs šo pieprasījumu apmierinājāt.
<P>
Reglamentā nav attiecīgā noteikuma, un jūs nejautājāt Parlamenta apstiprinājumu. Mēs visi esam baudījuši neparastās pilnvaras, kuras jūs sev šodien esat piešķīris, tādēļ es vēlētos lūgt tādus pašus nosacījumus. Tā kā man personīgi tas ir svarīgi, es vēlētos, lai, pamatojoties uz to pašu Reglamenta punktu, kas jums ļāva piešķirt šādu balsojumu šim kungam, jūs apmierinātu arī manu prasību balsot pēc saraksta par katru šā ziņojuma grozījumu.
<SPEAKER ID="179" NAME="Priekšsēdētājs">
Kolēģi! Saskaņā ar mūsu noteikumiem un praksi to, vai tiek piešķirta balsošana pēc saraksta vai ne, katru reizi izlemj priekšsēdētājs. Priekšsēdētājs var piešķirt balsošanu pēc saraksta, ja viņaprāt tas netraucēs sesijas gaitai vai arī, piemēram, ja pieprasījumi ir vairāki, viņš var jautāt Parlamentam. Nav neviena konkrēta noteikuma par labu vienam vai otram variantam. Es vēlos, lai tas būtu skaidrs ikvienam un lai mēs šeit neradītu tādu precedentu, kādu nebija paredzēts radīt.
<P>
Tomēr esošajos apstākļos man nav nekādu iebildumu apmierināt šo konkrēto prasību, lai gan es ļoti vēlētos lūgt deputātus šo iespēju neizmantot ļaunprātīgi, jo, ja tā notiks, tad priekšsēdētājs katru reizi jautās Parlamentam un tas izraisīs strīdus tur, kur tādiem nevajadzētu rasties.
<P>
Ja jūs uzstājat uz savu pieprasījumu, mēs par katru no šiem punktiem balsosim pēc saraksta.
<P>
Balsošanas laika beigas

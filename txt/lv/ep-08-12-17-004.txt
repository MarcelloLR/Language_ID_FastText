<CHAPTER ID="004">
Fibromialģija (rakstiska deklarācija) (sk. protokolu)
<P>

<SPEAKER ID="064" NAME="Hannes Swoboda" AFFILIATION="PSE">
(DE) Priekšsēdētāja kungs! Vakar daudzi apmeklētāji, kuri bija pieteikuši savu apmeklējumu, nevarēja iekļūt šajā Parlamentā. Es gribētu izteikt īpašu pateicību Parlamenta dienestiem, kuri, saskaroties ar policijas pretestību, mēģināja ielaist apmeklētājus. Tomēr policija to neatļāva, jo apmeklētāji bija ģērbti sarkanās jakās. Es nezinu, kurš baidās no sarkanām jakām. Vienam no mūsu kolēģiem deputātiem arī bija jānovelk sava jaka, lai viņu ielaistu Parlamentā.
<P>
Es gribētu lūgt, lai mēs policijai iesniegtu sūdzību, pasakot viņiem, ka kavēt apmeklētājus ir aizliegts. Es gribētu atkārtot to, ka Parlamenta dienesti mēģināja ielaist Parlamentā tos apmeklētājus, kuri bija pieteikuši savu apmeklējumu, bet policija to neļāva, neraugoties uz miermīlīgo uzvedību no apmeklētāju puses. Es lūdzu, lai mēs informētu policiju par to, ka nevajadzētu izrādīt Parlamentam šādu pretestību.
<SPEAKER ID="065" NAME="Priekšsēdētājs">
Liels paldies, Swoboda kungs! Mēs izskatīsim šo jautājumu. Paldies par jūsu runu!
<SPEAKER ID="066" NAME="Monica Frassoni" AFFILIATION="Verts/ALE">
(IT) Priekšsēdētāja kungs, paldies par iespēju uzstāties. Es tikai gribētu ļoti sirsnīgi sveikt Mohamed Abdelaziz kungu, Sahāras Arābu Demokrātiskās Republikas prezidentu un Polisario frontes ģenerālsekretāru, un viņu pavadošo delegāciju. Viņi ir atgriezušies Parlamentā, lai atgādinātu mums par viņu iedzīvotāju tiesību un pašnoteikšanās nosargāšanas nozīmi.
<SPEAKER ID="067" NAME="Jens Holm">
GUE/NGL grupas vārdā. - (SV) Priekšsēdētāja kungs! Es runāju visas manas grupas vārdā. Mēs esam iebilduši pret to procedūru, kas tagad ir ierosināta. Mūsu referents Wurtz kungs jau ir minējis grupu referentu sanāksmē, ka tas ir pilnīgi nepieņemami. Balsojumam par klimata paketi, vienam no vissvarīgākajiem balsojumiem šogad, ir jānorit tādā pašā veidā kā visiem pārējiem balsojumiem. Tas ir nedemokrātiski un satraucoši, ka mēs nebalsojam par katru ziņojumu atsevišķi. Mums ir jābūt iespējai balsot par katru atsevišķo ziņojumu, un mums ir jābūt tiesībām iesniegt grozījumus, par kuriem mēs pēc tam balsojam.
<P>
Saplēsiet šo priekšlikumu un ļaujiet mums balsot par katru ziņojumu atsevišķi un balsot par iesniegtajiem grozījumiem. Paldies!
<SPEAKER ID="068" NAME="Priekšsēdētājs">
Ikvienam šajā Parlamentā ir tiesības paust savu viedokli, un izlemj vairākums.
<SPEAKER ID="069" NAME="Chris Davies" AFFILIATION="ALDE">
Priekšsēdētāja kungs! Vakardienas piecu stundu ilgo debašu par klimata un enerģētikas tiesību aktu kopumu noslēgumā pārdomātu atbildi šim Parlamentam prezidentūras vārdā sniedza ministrs J.-L. Borloo un Komisijas vārdā komisāri S. Dimas un A. Piebalgs. Neskatoties uz to, ka šajās debatēs bija piedalījušies 50 vai 60 deputāti, viņi uzrunāja Parlamentu tikai četru deputātu sastāvā.
<P>
Es uzskatu, ka ar to tiek izrādīts zināms netaktiskums gan pret Komisiju, gan prezidentūru un tiek mazināta tā ietekme, kas ir šim Parlamentam. Es lūgtu jums kopā ar partiju līderiem izskatīt jautājumu par to, vai mums ir jāapsver sankcijas pret tiem deputātiem, kuri piedalās debatēs, bet nav apgrūtināmi ar atrašanos šeit, lai uzklausītu atbildi no Komisijas un prezidentūras.
<P>
(Aplausi)
<SPEAKER ID="070" NAME="Priekšsēdētājs">
Davies kungs! Būtībā es pilnīgi jums piekrītu, bet pārliecinieties, tostarp arī pārbaudot ar jūsu grupu, ka deputātu klātbūtne var tikt nodrošināta.
<SPEAKER ID="071" NAME="Reinhard Rack" AFFILIATION="PPE-DE">
(DE) Priekšsēdētāja kungs! Es gribētu izteikt vēl vienu lūgumu attiecībā uz vakardienas debatēm ar Francijas prezidentūru. Ir grupu priekšsēdētāji, kuriem šajās svarīgajās debatēs ir sakāmas svarīgas lietas, kas ir tikai pareizi un atbilstoši. Taču ir arī grupu priekšsēdētāji, vienmēr vieni un tie paši, kuri parasti pārsniedz sev atvēlēto laiku par vienu vai divām minūtēm.
<P>
Varbūt šo laiku varētu vienkārši atņemt no viņu grupām paredzētā laika, lai pēc tam nevajadzētu mainīt to, kas patiesībā bija pareizais sadalījums?

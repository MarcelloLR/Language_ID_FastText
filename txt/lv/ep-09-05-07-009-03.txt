<CHAPTER ID="009-03">
3. Lisabonas līguma finansiālie aspekti (
<P>
- Pirms balsojuma
<SPEAKER ID="098" NAME="Catherine Guy-Quint" LANGUAGE="FR">
Priekšsēdētāja kungs, dāmas un kungi, jūs būsiet vīlušies. Jūs būsiet vīlušies manas runas īsuma dēļ. Pirmkārt, es vēlētos, lai mēs izdarītu tehnisku labojumu 16. punkta 2. zemsvītras piezīmē - pēdējais skaitlis ir "2021”, nevis "2022”. Tas ir aritmētikas jautājums.
<P>
Es vēlētos teikt arī dažus politiskus vārdus, lai, pirmkārt, pateiktos visiem tiem, kas mani atbalstīja šī ziņojuma izstrādē - jums tas var šķist ārkārtīgi tehnisks, taču tam ir ļoti liela politiskā nozīme. Ir ļoti svarīgi, lai Parlaments pozitīvi nobalsotu par šo ziņojumu, jo tajā tiek precizētas Parlamenta kā budžeta iestādes budžeta pilnvaras nākotnē.
<P>
Nereti jūs par budžetu balsojat jā par pārvaldības rīku, lai gan faktiski tas pēc būtības ir dziļi politisks jautājums un Parlamenta loma ir atkarīga no tā izpildes. Tas ir tas, ko mēs vēlējāmies aplūkot šajā ziņojumā, - es ceru, ka jūs to kādreiz izlasīsiet. Tomēr vēlos teikt, ka jaunajiem EP deputātiem būs ar to pienācīgi jāiepazīstas un jāsaprot, ka Eiropas politikas veidošanai ir nepieciešama drosme budžeta jomā un ka tieši no šīs drosmes - kura, es ceru, netrūks ne viņiem, ne mums visiem - ir atkarīga Savienības nākotne.
<P>
(Aplausi)

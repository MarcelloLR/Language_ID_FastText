<CHAPTER ID="006-02">
2. Uzdevumi, kas jārisina saistībā ar koplīgumiem ES (
<P>
Pirms balsošanas:
<SPEAKER ID="124" NAME="Jacek Protasiewicz">
PPE-DE grupas vārdā. - (PL) Priekšsēdētāja kungs, es vēlētos jums paziņot, ka pēc vakardienas debatēm PPE-DE grupas sanāksmē mūsu grupa atcēla trīs grozījumus: 9. punkta 6. grozījumu, 15. punkta 8. grozījumu un 24. punkta 10. grozījumu. PPE-DE grupas vārdā es ar prieku paziņoju, ka šie trīs grozījumi ir atcelti.
<P>
Pēc balsošanas:
<SPEAKER ID="126" NAME="Emilio Menéndez del Valle" AFFILIATION="PSE">
Priekšsēdētāja kungs, man tomēr jāsaka, ka pēc ļoti pamatīgās un prātīgās ANO Civilizāciju alianses Augstā pārstāvja uzrunas jūs noslēdzāt šo sanāksmi ar apmēram šādiem vārdiem - varbūt tie vēl jums ir pa rokai:
<P>
"Labi, un tagad pēc Civilizāciju alianses mums jānolaižas uz zemes.”
<P>
Priekšsēdētāja kungs, man diemžēl jāsaka, ka jūsu piebilde neatbilst parlamentārās pieklājības likumiem un no jūsu puses tas bija priekšsēdētājam nepieļaujami.
<SPEAKER ID="127" NAME="Priekšsēdētājs">
Jums jāsaprot, ka viena no priekšsēdētāja pilnvarām, arī mani vietnieki bieži tā dara, ir paust nekaitīgas piezīmes attiecībā uz Parlamentā notiekošo. Šos komentārus nevar uztvert atrauti no to satura un nolūka.
<P>
Dārgie deputāti, es jums garantēju, ka mans nolūks bija patiesi pozitīvs.
<P>
Tomēr, ja jūs vai kādu citu deputātu uztrauca šī nevainīgā un labsirdīgā piebilde, tad uzskatiet, ka tā ir anulēta.

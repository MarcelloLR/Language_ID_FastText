<CHAPTER ID="007-07">
7. "Starptautisko grāmatvedības standartu komitejas fonda (IASCF) struktūras pārskatīšana - Starptautisko grāmatvedības standartu padomes (IASB) publiskā atbildība un sastāvs - priekšlikumi attiecībā uz izmaiņām” (balsošana) 
<P>
- Pirms balsošanas.
<SPEAKER ID="094" NAME="Elisa Ferreira" AFFILIATION="PSE">
(PT) Es vēlos pievērst uzmanību tam, ka PSE grupas balsošanas sarakstā ir pieļauta drukas kļūda. Es aicinu kolēģus sekot līdzi koordinatoram attiecībā uz to, kā šīs grupas deputāti balso.
<P>
- Pēc balsošanas par 5. punktu.
<SPEAKER ID="096" NAME="Piia-Noora Kauppi" AFFILIATION="PPE-DE">
Priekšsēdētāja kungs, grupas savā starpā vienojās, ka ALDE grupas iesniegtais 4. grozījums netiek atzīts par spēkā neesošu, pat ja tiek pieņemts 2. grozījums, jo abi šie grozījumi ir saistāmi. Tādēļ mums bija jābalso arī par 4. grozījumu. Šīs izmaiņas ir veiktas, iesniedzot mutisku grozījumu, un, ja kādam ir iebildumi, es varu to saprast, bet grupas savā starpā vienojās, ka arī 4. grozījums ir jāpieņem un par to ir jābalso.
<SPEAKER ID="097" NAME="Priekšsēdētājs">
Es nepaziņošu galīgā balsojuma rezultātus, līdz netiks atrisināta šī nelielā problēma. Es vēlos dzirdēt atbildīgās komitejas priekšsēdētājas paskaidrojumu. Saskaņā ar mūsu dienestu sniegto informāciju ir problēma saistībā ar ievaddaļu, jo pirmajā grozījumā ir minēts "pauž nožēlu”, bet otrajā - "apšauba”. Vai jūs varat noskaidrot situāciju?
<SPEAKER ID="098" NAME="Pervenche Berès" AFFILIATION="PSE">
(FR) Priekšsēdētāja kungs, es domāju, ka Kauppi kundze kļūdās, jo Klinz kunga ierosinātais 4. grozījums attiecas uz to pašu punktu, uz kuru attiecas 2. grozījums, ko ierosināja Kauppi kundze. Tā kā Parlaments ir nobalsojis par Kauppi kundzes ierosināto 2. grozījumu, 4. grozījums tiek atzīts par spēkā neesošu.
<SPEAKER ID="099" NAME="Priekšsēdētājs">
(FR) Es esmu gandarīts, ka atbildīgās komitejas priekšsēdētāja piekrīt iesaistīto dienestu veiktajai analīzei. Tādēļ man ļoti žēl, Kauppi kundze, bet es nevaru izpildīt jūsu prasību.

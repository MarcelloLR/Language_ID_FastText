<CHAPTER ID="008">
Iestāžu pārredzamības reģistra nolīgums (parakstīšana) 
<SPEAKER ID="125" NAME="Priekšsēdētājs">
Dāmas un kungi, dārgie kolēģi! Ieņemsim savas vietas ļoti svarīga Eiropas Parlamenta un Eiropas Komisijas nolīguma - "lobistu reģistra” - oficiālajai parakstīšanai. Iepriekšējā plenārsesijā Strasbūrā mēs nobalsojām par C. Casini ziņojumu, un tūlīt notiks oficiālā parakstīšana. Mūsu balsojums notika 2011. gada 11. maijā.
<P>
Uz oficiālo parakstīšanu aicinu ministru Győri kungu, Eiropas Komisijas priekšsēdētāja vietnieku Maroš Šefčovič un mūsu kolēģus - Diana Wallis, Eiropas Parlamenta priekšsēdētāja vietnieci, kura bija sarunu grupas locekle, priekšsēdētāja vietnieci Isabelle Durant, priekšsēdētāja vietnieku Rainer Wieland un Konstitucionālo jautājumu komitejas priekšsēdētāju un arī referentu Carlo Casini.
<SPEAKER ID="126" NAME="Enikő Győri">
Padomes priekšsēdētājs. - Priekšsēdētāja kungs, godājamie deputāti! Es gribu nolasīt Padomes politisko paziņojumu par pārredzamības reģistru.
<P>
"Padome uzskata pārredzamību par principu, kuram Eiropas Savienībā ir ļoti liela nozīme. Līgumos ir noteikts, ka, lai veicinātu labu pārvaldību un nodrošinātu pilsoniskās sabiedrības līdzdalību, Eiropas Savienības institūcijas, iestādes, dienesti un aģentūras veic savu darbu cik atklāti vien iespējams un arī lēmumi tiek pieņemti pēc iespējas atklātāk un tuvāk pilsoņiem.
<P>
Saskaņā ar šiem noteikumiem Padome joprojām ir apņēmusies nodrošināt pēc iespējas lielāku pārredzamības principa ievērošanu. Padome arī atzīst to, ka pilsoņi sagaida, lai cilvēki, kuri pārstāv viņus ES līmenī, ievērotu iespējami augstākos standartus.
<P>
Tāpēc Padome atzinīgi vērtē un atbalsta Eiropas Parlamenta un Komisijas iniciatīvu kopēja "Pārredzamības reģistra” izveidošanai.
<P>
Padome uzskata, ka attiecībām ar interešu pārstāvjiem ir jābūt balstītām uz pārredzamību un ka reģistrs ir noderīgs pamats, no kura veidot un attīstīt atklātu, iekļaujošu un konsekventu sadarbību ar tiem.
<P>
Padome ir saņēmusi Eiropas Parlamenta un Komisijas aicinājumu pievienoties reģistram. Padome ir gatava apsvērt iespēju pievienoties reģistram un labprāt apspriedīs iespējamo kārtību ar abām pārējām iestādēm.”
<SPEAKER ID="127" NAME="Priekšsēdētājs">
Labākais risinājums būtu ieviest visām Eiropas iestādēm kopēju ārējo interešu reģistru. Tagad es aicinu kolēģus un Komisijas priekšsēdētāja vietnieku piebiedroties man tribīnes priekšā un parakstīt dokumentu.

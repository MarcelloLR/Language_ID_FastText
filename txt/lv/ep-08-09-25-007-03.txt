<CHAPTER ID="007-03">
3. Brīvības, drošības un tiesiskuma telpa 2007 (balsošana) 
<P>
- Pirms balsošanas par 1. grozījumu
<SPEAKER ID="092" NAME="Manfred Weber" AFFILIATION="PPE-DE">
(DE) Priekšsēdētāja kungs! Es gribētu PPE-DE grupas vārdā ierosināt mutisku grozījumu, kas mainītu 1. grozījuma formulējumu. Pirms tam atļaujiet man pateikt, ka Deprez kunga un visas komitejas ziņojums ir lielisks, un PPE-DE grupa vēlētos balsot par to. Taču mums ir kāds svarīgs punkts, proti, jautājums par vēlēšanu tiesībām migrantiem Eiropas Savienībā. Ne jau tāpēc, ka mēs vispārēji noraidām vēlēšanu tiesības, bet tāpēc, ka, mūsuprāt, šādiem lēmumiem jāpiemēro subsidiaritāte. Vēlēšanu likums nav Eiropas darīšana.
<P>
Tādēļ mēs gribētu uzbūvēt tiltu uz šo grozījumu, ierosinot tā formulējuma maiņu. Lūdzam kolēģus no citām grupām atbalstīt jauno redakciju, lai mēs varētu pieņemt šo labo ziņojumu.
<P>
Jaunā redakcija skan tā:
<P>
,priekšlikums par pastāvīgo iedzīvotāju integrāciju Eiropas un vietējā mēroga politiskajā dzīvē; pasākums, kas veicinās pastāvīgo iedzīvotāju sociālo, politisko un kultūras integrāciju;”
<P>
(DE) Lūdzu jūsu atbalstu!
<SPEAKER ID="095" NAME="Priekšsēdētājs">
Redzu, ka kādam ir iebildumi.
<P>
(Mutisko grozījumu nepieņēma)

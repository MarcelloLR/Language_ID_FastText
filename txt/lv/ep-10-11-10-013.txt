<CHAPTER ID="013">
Darba kārtība
<SPEAKER ID="020" NAME="Priekšsēdētājs">
Ir izdalīts 2010. gada 21. oktobra Priekšsēdētāju konferences sanāksmes galīgais darba kārtības projekts saskaņā ar Reglamenta 130. un 131. pantu.
<P>
Ir ierosināti šādi grozījumi.
<P>
Trešdiena
<P>
Debatēm par tematu "EDSO nostiprināšana: ES nozīme” pamatā būs Padomes paziņojums Komisijas priekšsēdētāja vietnieka un Savienības Augstā pārstāvja ārlietās un drošības politikas jautājumos vārdā.
<P>
J. P. Gauzès ziņojumu par alternatīvu ieguldījumu fondu pārvaldniekiem un Komisijas paziņojumu par Vienotā tirgus aktu šādā secībā izskatīs pēc debatēm par ES ārējo stratēģiju attiecībā uz pasažieru datu reģistru un pirms jautājuma, uz kuru jāatbild mutiski, proti, par inovācijas partnerībām.
<P>
No darba kārtības ir izņemti divi N. Griesbeck ieteikumi par nolīgumu starp Eiropas Savienību un Gruziju.
<P>
Ceturtdiena
<P>
E. Lichtenberger ziņojums par pieprasījumu atcelt Krzysztof Lisek deputāta imunitāti ir iekļauts ceturtdienas balsojumu sarakstā.
<P>
Balsojums par priekšlikumu Eiropas Parlamenta lēmumam par Eiropas Policijas akadēmijas kontu slēgšanu attiecībā uz 2008. finanšu gadu ir pārcelts uz nākamo sesiju.
<P>
Balsojums par priekšlikumiem rezolūcijām par Ukrainu ir pārcelts uz novembra II sesiju Strasbūrā.
<SPEAKER ID="021" NAME="Marta Andreasen" AFFILIATION="EFD">
Priekšsēdētāja kungs! Mūsu grupa iebilst pret to, ka tiek pārcelts balsojums par Eiropas Policijas akadēmijas kontu slēgšanu, jo šai iestādei pārkāpumu dēļ ir atteikta budžeta izpildes apstiprināšana. Mēs uzskatām, ka steidzami ir jāpieņem lēmumi, tāpēc balsojumu nevar atlikt.
<SPEAKER ID="022" NAME="William" AFFILIATION="The Earl of) Dartmouth  (EFD">
Priekšsēdētāja kungs! Es runāšu īsi. ES ir gara un ne pārāk laba vēsture saistībā ar tās grāmatvedības procedūrām. Cik saprotu, Revīzijas palāta jau četrpadsmito reizi pēc kārtas ir atteikusies noslēgt budžetu. Iestādei, ko pašlaik apspriežam, ir līdzīga un, ja tas iespējams, vēl sliktāka vēsture. Ir svarīgi, lai Eiropas Parlaments šo jautājumu risina tūlīt, lai tas šajos jautājumos saglabātu ticamību.
<SPEAKER ID="023" NAME="Véronique Mathieu" AFFILIATION="PPE">
(FR) Priekšsēdētāja kungs! Vēlos atgādināt, ka es biju referente ziņojumam par Eiropas Policijas akadēmijas (turpmāk - CEPOL) budžeta izpildi. Varu jums sacīt, ka Budžeta kontroles komitejā ar ēnu referentiem mēs 30. novembrī plānojam uzklausīšanu par šo budžeta izpildi un kontu slēgšanu, lai uzklausītu ne tikai CEPOL direktoru, bet arī šīs akadēmijas valdes priekšsēdētāju, un ka Budžeta kontroles komiteja vēl nav pabeigusi izmeklēšanu par 2008. gada budžeta izpildi.
<P>
Kopā ar jauno CEPOL direktoru 2008. gada kontos ir veikti daži labojumi. Tomēr es patiešām būtu ļoti apbēdināta, ja Parlaments šo izmeklēšanu nepabeigs, un - pats galvenais - priekšsēdētāja kungs, dāmas un kungi, es ierosinu neslēgt šos kontus. Tā patiesi būtu nopietna kļūda, ja mēs šos kontus slēgtu šīs sesijas laikā.
<SPEAKER ID="025" NAME="Elmar Brok" AFFILIATION="PPE">
(DE) Priekšsēdētāja kungs! Savas grupas vārdā vēlos pieprasīt veikt balsošanu. To jau vienreiz atlika - pirms vēlēšanām. Tagad mums nevajadzētu to atlikt, līdz ir beigusies ES un Ukrainas augstākā līmeņa sanāksme. Šajā rezolūcijā mēs varam aicināt augstākā līmeņa sanāksmi un arī Komisiju un Padomi ātri turpināt sarunas ar Ukrainu par brīvās tirdzniecības nolīgumu, vīzu režīma atvieglošanu un asociācijas nolīgumu. Tomēr mēs arī vēlētos, lai notiek diskusijas par to, ka opozīcija reģionālajās un vietējās vēlēšanās saskārās ar nelabvēlīgāku situāciju, ka tā nevarēja visur atrasties un arī par to, ka aizvien mazāk tiek nošķirta izpildvara no tiesu varas.
<P>
Ir svarīgi skaidri norādīt uz mūsu pozitīvo pieeju attiecībā uz Ukrainu. Tā ir Eiropas valsts, kurā jābūt Eiropas perspektīvai. Mēs nevēlamies, lai tā iegrimst autoritārisma režīmā, kas neļauj šo mērķi sasniegt. Mums būtu jāpieņem rezolūcija pirms augstākā līmeņa sanāksmes, jo pretējā gadījumā var pārprast, ka Eiropas Parlaments neiebilst pret šādām negatīvām nostājām. Gandrīz visas vēlēšanu novērošanas organizācijas secināja, ka vēlēšanas bija problemātiskas. Mēs esam praktiski pēdējie, kas šajā jautājumā ieņem nostāju. Mums nevajadzētu zaudēt savu uzticamību.
<SPEAKER ID="026" NAME="Gunnar Hökmark" AFFILIATION="PPE">
Priekšsēdētāja kungs! Šis jautājums lielā mērā ir par Parlamentu pirms un pēc - pirms augstākā līmeņa sanāksmes un pēc tās. Galvenokārt runa ir par to, vai izmantojam ietekmi vai aprobežojamies ar komentāru pēc tam. Ir godīgi sacīt, ka Ukrainā dažas lietas attīstītās īstajā virzienā, bet ir arī daudzas lietas, kas virzās pa neīsto ceļu, un, ja tas tā turpināsies, Ukraina attālināsies no Eiropas sadarbības.
<P>
Kad paužam bažas un šaubas, mēs necenšamies radīt šķēršļus, mēs cenšamies tos likvidēt, tādēļ mēs vēlamies, lai rezolūcija tiek pieņemta tagad. Mēs zinām, ka Ukrainas sabiedrībā un Ukrainas valdībā ir liela ieinteresētība par to, kas Eiropas Savienībai sakāms par šiem jautājumiem. Ja mēs runāsim, viņi ieklausīsies un būs informēti. Ja mēs nerunāsim, viņi to ievēros. Tāpēc mēs atbalstām lēmuma pieņemšanu par rezolūciju šajā sesijā.
<SPEAKER ID="027" NAME="Hannes Swoboda" AFFILIATION="S&amp;D">
(DE) Priekšsēdētāja kungs! Es esmu pārsteigts, jo starp visām partijām bija vienošanās, ka novembra II sesijas laikā Strasbūrā pieņems ļoti rūpīgi sagatavotu rezolūciju. Protams, visiem ir tiesības mainīt domas. Es vienkārši, pirmkārt, uzskatu, ka būtu saprātīgi sagaidīt vēlēšanu novērotāju ziņojumu, lai, tiklīdz tas ir skaidri izklāstīts, mēs ar to varam pamatot mūsu paziņojumus. Otrkārt, nav šaubu, ka, mūsuprāt, šajās vēlēšanās bija problēmas, dažos gadījumos par nopietnas problēmas. Mēs neesam ex officio atbalstītāji, bet, Eiropas Tautas partijas grupas (Kristīgo demokrātu) dāmas un kungi, lūdzu, neesiet opozīcijas ex officio atbalstītāji! Ja jūs tikpat kritiski skatītos uz opozīciju, cik kritiski raugāties uz valdību, mēs varētu rast kopsaucēju.
<P>
Es iesaku Ukrainas jautājumus aplūkot objektīvi, nevis no partiju politiskajām perspektīvām. Ierosinu mūsu lēmumu pieņemt novembrī. Tomēr, ja šodien vairākums lemj, ka jābalso šodien, tad lūdzu un mudinu PPE grupu pievienoties mums centienos rast kopīgu būtisku veidu, kā virzīties uz priekšu saistībā ar visiem svarīgajiem jautājumiem, nevis tikai saistībā ar valdību.

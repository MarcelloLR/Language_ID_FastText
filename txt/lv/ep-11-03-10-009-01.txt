<CHAPTER ID="009-01">
1. Ungārijas likums par plašsaziņas līdzekļiem (
<P>
- Pirms balsošanas:
<SPEAKER ID="110" NAME="Joseph Daul" LANGUAGE="FR">
Priekšsēdētāja kungs, pirms plānotās balsošanas par rezolūciju par Ungārijas likumu par plašsaziņas līdzekļiem es vēlētos vērst kolēģu deputātu uzmanību uz jaunākajiem notikumiem šai situācijā un izvirzīt konkrētu priekšlikumu.
<P>
Pirms četrām dienām Ungārijas parlaments pieņēma grozījumus - visus grozījumus -, kurus pieprasīja Eiropas Komisija, starp citu, par spīti negatīvajam Ungārijas sociālistu un zaļo deputātu balsojumam. Komisāre Kroes piedalījās balsošanā, un viņa paziņoja, ka grozītais likums ir atbilstīgs Eiropas tiesību aktiem un jo īpaši Pamattiesību hartai. Tomēr kreisā spārna grupu rezolūcijā, kura tiks iesniegta balsošanai dienas vidū, šie fakti ir pilnībā ignorēti. Teksts patiesībā ir tāds pats, kāds bija pirms trīs nedēļām, un tajā nekas netiek minēts par Ungārijas parlamenta balsojumu. Mans jautājums ir šāds: vai šis Parlaments dzīvo reālajā vai iedomu pasaulē? Vai šī rezolūcija ir vērsta pret Ungārijas valdību vai pret Eiropas Komisiju, kurai vairs nav nekādu iebildumu pret šo likumu?
<P>
(Aplausi)
<P>
Īpaši es gribētu jautāt Liberāļu grupas priekšsēdētājam: vai jūs uzticaties komisārei Kroes, vai nē?
<P>
Eiropas Tautas partijas grupa (Kristīgie demokrāti) uzskata, ka šis Parlaments zaudētu uzticību, ja tas pieņemtu tekstus, kas neatbilst realitātei. Vai mums jākļūst par teātri, vietu, kur uzkrāt nacionālos politiskos reitingus?
<P>
(Aplausi)
<P>
Ņemot vērā šos apstākļus, PPE grupa atsauc savu rezolūciju un aicina pārējās grupas darīt to pašu. Uz spēles ir likta uzticība Parlamentam.
<SPEAKER ID="111" NAME="Priekšsēdētājs">
Dāmas un kungi, priekšlikums ir pilnīgi skaidrs. Kā es saprotu, Eiropas Tautas partijas grupa (Kristīgie demokrāti) ir atsaukusi savu rezolūciju. Tāpēc mums ir tikai viena rezolūcija, kuru ir iesniegušas vairākas politiskās grupas. Es vēlos lūgt šo politisko grupu pārstāvjus komentēt to.
<SPEAKER ID="112" NAME="Hannes Swoboda">
S&D grupas vārdā. - (DE) Priekšsēdētāja kungs, dāmas un kungi, Daul kungs runāja par realitāti. Nu, realitāte ir tāda, ka Ungārijas valdība vai Ungārijas parlaments ir grozījis likumu, un tas ir labi, jo es atceros debates šai palātā, kad daži cilvēki - tai skaitā jūs, Daul kungs, - teica, ka nekas nav jāgroza, ka viss ir kārtībā. Pēkšņi tagad tas ir jāgroza.
<P>
(Aplausi no kreisās puses)
<P>
Tomēr realitāte ir arī tā - un jūs to varat izlasīt -, ka gan plašsaziņas līdzekļu brīvības pārstāvis no Eiropas Drošības un sadarbības organizācijas (EDSO), gan Eiropas Padomes pārstāvis saka, ka šie grozījumi nav adekvāti. Tāda ir realitāte, Daul kungs. Tāda ir realitāte.
<P>
(Aplausi no kreisās puses)
<P>
Manis vadītajā mūsu grupas sanāksmē vakar vakarā mēs apspriedām likumu un grozījumus un - tāpat kā EDSO un Eiropas Padome - nonācām pie secinājuma, ka šie grozījumi nav adekvāti. Lai kāds arī nebūtu šodien pieņemtais lēmums - vai uzvarēsiet jūs, Daul kungs, vai mēs uzvarēsim -, mēs nepadosimies cīņā par plašsaziņas līdzekļu brīvību, Lange kungs. Ja jūs to darīsiet, tā ir jūsu izvēle.
<P>
(Aplausi no kreisās puses)
<P>
Plašsaziņas līdzekļu brīvība ir demokrātijas neaizskarams elements. Mēs vēlamies demokrātiju, un mēs vēlamies plašsaziņas līdzekļu brīvību. Tādēļ mēs lūdzam jūs attiecīgi balsot šodien. Mēs zinām, ka arī jūsu grupā ir daži deputāti, kuri mums piekrīt. Mums ir jācīnās par plašsaziņas līdzekļu brīvību - Ungārijā un arī citur.
<P>
(Aplausi no kreisās puses)
<SPEAKER ID="113" NAME="Priekšsēdētājs">
Dāmas un kungi, kolēģi deputāti, cik es saprotu, četras politiskās grupas neatsauc savu deklarāciju. Mēs varētu ar šo izbeigt debates un turpināt ar balsošanu, bet es saprotu, ka arī Eiropas Parlamenta Eiropas Liberāļu un demokrātu apvienības grupa vēlas sniegt paziņojumu. Lūdzu, runājiet.
<SPEAKER ID="114" NAME="Alexander Graf Lambsdorff" LANGUAGE="DE">
Priekšsēdētāja kungs, mēs šobrīd tiekam īpaši uzrunāti. Protams, ka mēs uzticamies komisāres Kroes darbam. Viņas sekundāro tiesību aktu izvērtējums bija paraugs visiem. Mēs vēlētos, lai komisāre, izvērtējot primāros tiesību aktus, būtu veikusi savu darbu tikpat labi, jo tieši tajos ir problēma.
<P>
(Aplausi no kreisās puses)
<P>
Situācijas realitāte ietver Swoboda kunga tikko minētos jautājumus, proti, ka gan pēc Eiropas Padomes, gan Eiropas Drošības un sadarbības organizācijas (EDSO) domām, grozījumi nav adekvāti. Ungārijas premjerministra vietnieks un valsts pārvaldes un tieslietu ministrs Navracsics kungs pats atzina, ka tas nebija svarīgs grozījums likumā par plašsaziņas līdzekļiem. Es varētu minēt žurnālistu avotu aizsardzību, kura joprojām paliek neregulēta, vai plašsaziņas līdzekļu iestādes izveidošanu un tās pilnvaras. Tie visi ir jautājumi, kas joprojām ir apspriežami.
<P>
Tāpēc es vēlētos Eiropas Liberāļu un demokrātu apvienības grupas vārdā paziņot, ka mēs neatsauksim rezolūcijas priekšlikumu, bet drīzāk pieprasīsim, lai notiek balsošana.
<SPEAKER ID="115" NAME="Priekšsēdētājs">
Dāmas un kungi, mēs balsosim par četru politisko grupu rezolūciju.

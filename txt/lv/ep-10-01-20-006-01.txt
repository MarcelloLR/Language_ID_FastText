<CHAPTER ID="006-01">
1.  Eiropas ombuda ievēlēšana (balsošana)
<SPEAKER ID="104" NAME="Margot Wallström">
Komisijas priekšsēdētāja vietniece. - Priekšsēdētāja kungs, pirmkārt vēlos sveikt Nikiforos Diamandouros ar ievēlēšanu Eiropas ombuda amatā.
<P>
Kā bija norādīts viņa pagājušā gada ziņojumā, ir ļoti būtiski veidot pilsoņu uzticību ES, un mēs visi tam varam piekrist. Mums ir svarīga nozīme - mums jāsekmē šis svarīgais darbs gan kā iestādēm, gan kā indivīdiem.
<P>
Attiecības starp Komisiju un Ombudu vienmēr bijušas ļoti labas un konstruktīvas. Domāju, ka mūsu sadarbības ir kļuvusi vēl vienmērīgāka un efektīvāka.
<P>
Veicot izmeklēšanas, Eiropas ombuds un viņa komanda ir daudz paveikuši, lai attīstītu un nostiprinātu pakalpojumu kultūru Komisijā. No kritiskajiem komentāriem ir gūtas svarīgas mācības, un mēs arī redzam pieaugošu vēlmi rast draudzīgus risinājumus. Šai attīstībai būtu jāturpinās, un es zinu, ka Komisija turpinās cieši vērot Ombuda darbības un atzinīgi vērtē viņa priekšlikumus.
<P>
Nākamie gadi būs Ombudam interesanti un izaicinoši. Es, protams, runāju par jaunajām iespējām, ko piedāvā Lisabonas līgums. Kā jūs visi zināt, tiesības uz labu pārvaldību ir noteiktas Pamattiesību hartā.
<P>
Es nešaubos, ka Ombuds uzlabos savu sniegumu, lai nostiprinātu demokrātiju Eiropā. Šie instrumenti ir pārredzamība un uz pakalpojumiem orientētas iestādes. Mūsu visu pienākums ir atbalstīt viņu šajā darbā.
<P>
Tātad vēlreiz - apsveicu ar jūsu iecelšanu amatā un vēlu jums visu to labāko svarīgajiem uzdevumiem, kas ir mūsu visu priekšā.

<CHAPTER ID="005-11">
11. Tirdzniecības un ekonomikas sakari ar Ukrainu (balsošana) 
<P>
Z. Zaleski ziņojums
<P>
- Pirms balsojuma:
<SPEAKER ID="114" NAME="Zbigniew Zaleski  " AFFILIATION="PPE-DE">
referents. - (DE) Priekšsēdētāja kungs, pirms balsojuma es kopā ar kolēģiem no Starptautiskās tirdzniecības komitejas, vēlētos pateikties jums par veiksmīgo darbu, kas paveikts un kas ļauj mums ietaupīt laiku, jo grozījumi nav veikti.
<P>
Šim ziņojumam būtu jākalpo par skaidru signālu Ukrainas jaunajai valdībai un parlamentam par to, ka mēs no savas puses esam izdarījuši visu, kas bija vajadzīgs, lai nodrošinātu iespēju uzsākt sarunas par brīvās tirdzniecības zonu. Mēs esam uzticami partneri šajā dialogā. Ja šodien šeit piedalās arī kāds Ukrainas pārstāvis, es vēlētos lūgt, lai viņš vai viņa nodod valsts parlamentam, ka Eiropas Parlaments iesaka nekavējoties nobalsot par Ukrainas pieteikumu saistībā ar pievienošanos PTO, kā arī ratificēt šo pievienošanos, tiklīdz būs pieņemts lēmums Ženēvā.
<P>
Eiropas un Ukrainas savstarpējā izdevīguma labā es vēlētos lūgt jūs visus tagad atbalstīt šo ziņojumu. Liels paldies!
<P>
(Aplausi)
<SPEAKER ID="115" NAME="Priekšsēdētājs">
Z. Zaleski, ja es drīkstētu jūs apsveikt par to, cik labi izteicāties manā dzimtajā valodā, es noteikti to darītu.

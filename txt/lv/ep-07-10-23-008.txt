<CHAPTER ID="008">
Darba kārtība
<SPEAKER ID="105" NAME="Priekšsēdētājs">
Dāmas un kungi, ar politisko grupu piekrišanu un saskaņā ar Reglamentu es ierosinu šādus šīs sesijas darba kartības grozījumus.
<P>
Pirmām kārtām es ierosinu balsot par iesniegtajām rezolūcijā, lai noslēgtu debates par ES un Krievijas augstākā līmeņa sanāksmi un pārceltu šīs debates uz nākamo sesiju Briselē.
<SPEAKER ID="106" NAME="Graham Watson">
ALDE grupas vārdā. - Priekšsēdētāja kungs, es iebilstu pret darba kārtības punktu saskaņā ar 166. pantu, atsaucoties uz 45., 77., 89., 113. un 155. pantu. Mēs vakar pieņēmām lēmumu, lai šajā nedēļā balsosim par rezolūciju par ES un Krievijas augstākā līmeņa sanāksmi, un mana grupa uzskata, ka mums būtu tas jāievēro. Es zinu, ka tiek mēģināts balsot par šo lēmumu atkārtoti, bet ceru, ka Parlaments nepieļaus tādu aprobežotu pieeju politikai.
<P>
(Aplausi)
<SPEAKER ID="107" NAME="Priekšsēdētājs">
Vai ir vēl kādi komentāri?
<SPEAKER ID="108" NAME="Hannes Swoboda">
PSE grupas vārdā. - (DE) Priekšsēdētāja kungs, tagad tas attiecas arī uz maniem kolēģiem deputātiem. Mēs nebijām informēti par šo iesniegumu. Vakar bija problēmas ar paziņojumiem. Ne Eiropas Tautas partijas (Kristīgie demokrāti) un Eiropas Demokrātu grupa, ne mana grupa nebija informēti par šo pieprasījumu. Tādēļ esam jutušies samēra neievēroti un atturējāmies no balsojuma. Mēs abi, t.i., mans kolēģis deputāts Daul kungs un es, šorīt iesniedzām priekšlikumu rūpīgi izskatīt šo rezolūciju. Mēs ņemam vērā vēlmi panākt rezolūciju un to pieņemam ar nosacījumu, ka to rūpīgi izskatām. Pēc augstākā līmeņa sanāksmes mūsu rīcībā būs visa informācija, tādēļ ierosinām atlikt priekšlikumu līdz būs notikusi sanāksme.
<SPEAKER ID="109" NAME="Daniel Cohn-Bendit">
Verts/ALE grupas vārdā. - (DE) Priekšsēdētāja kungs, es nezinu, cik stipri ir paziņojumi lielajās grupās. Vienmēr esam teikuši, ka vēlamies rezolūciju - ģenerālsekretariāti ir par to informēti. Esam teikuši, ka, ja iebildīsiet pret šo, mēs iebildīsim balsojumā, kas notiks pirmdien no rīta un kas ir mūsu tiesības. Mēs vienmēr esam to sacījuši, un, ja neesat to sapratuši, tā ir jūsu problēma, nevis mūsu.
<P>
Attiecībā uz saturu jāsaka, ka Krievijā pēdējās nedēļās ir pieņemts jauns tiesību akts pret ekstrēmistiem, piemēram, kas nepārprotami ierobežo preses un viedokļa brīvību. Tādēļ mēs gribam pieņemt rezolūciju pirms augstākā līmeņa sanāksmes, lai ES varētu paziņot savu nostāju par situāciju Krievijā, izmantojot šo rezolūciju. Mēs joprojām varēsim sagatavot rezolūciju par rezultātiem pēc sanāksmes, bet šim Parlamentam, kas vēlas būt politisks, būtu arī jāpieņem politiskās izpausmes brīvība ar vairākumu pirms sanāksmes, lai parādītu cietzemei Krievijai, ko EP mēs domājam par brīvību un demokrātiju.
<P>
(Aplausi)
<SPEAKER ID="110" NAME="Martin Schulz" AFFILIATION="PSE">
(DE) Priekšsēdētāja kungs, mēs visi noteikti šo atbalstītu. Cohn-Bendit kungs skaidri pateica to, ko mēs visi domājam. Tomēr šajā Parlamentā ir Reglaments nevis tādēļ, ka vēlamies mocīt cilvēkus, bet tādēļ, ka lielām grupām, kurās ietilpst daudz vairāk par 200 locekļiem, arī ir problēmas, kuras jums, iespējams, Cohn-Bendit kungs, jūsu mazākajā grupā ir daudz mazākā mērā, proti, mums ir jāapspriežas vienam ar otru. Kad pievienoju Eiropas Tautas partiju (Kristīgie demokrāti) un Eiropas Demokrātu grupu savas grupas locekļiem, sanāk vairāk nekā 450 šī Parlamenta deputāti, kuriem nepieciešams mazliet laika, lai apspriestos.
<P>
Tādēļ es ierosinu darīt to, ko Cohn-Bendit kungs jau sacīja - informēt Krieviju, ka uzskatām, ka šis tiesību akts ir negodīgs un ka tas jāatceļ; Komisija un Padome var sākt savu darbu no turienes. Tas noteikti ir visa EP gribas apliecinājums, kas skaidri norādīta šajās diskusijās.
<P>
Rezolūciju, kas ietver 60-70 punktus, jāspēj izskatīt, jo tikai tā tā būs sekmīga. Tādēļ mēs pieprasām debates, rezolūcijas projektu un balsojumu nākamajā sēdē. Tas patiesībā ir godīgs kompromiss. Lūdzu, apstipriniet to!
<SPEAKER ID="111" NAME="Priekšsēdētājs">
Dāmas un kungi, saskaņā ar mūsu Reglamentu Watson kunga sacītais ir tiesa, un tas noteikts Reglamentā. Tomēr nepārprotami saistībā ar šo jautājumu nav vienotības.
<P>
Saskaņā ar Reglamentu mēs atrisināsim šo problēmu vienīgajā iespējamajā veidā, kas ir, pamatojoties uz Parlamenta suverenitāti. Tādēļ mums būs divi balsojumi. Pirmais būs par to, vai vēlāties balsojumu par šo jautājumu. Ja rezultāts būs negatīvs, mēs negrozīsim darba kārtību. Ja izlemsiet, ka vēlaties balsot, mēs tad balsosim par punktu, noskaidrojot, vai balsojumu par rezolūcijām atliks vai neatliks.
<P>
Tādēļ es sāku balsojumu par to, vai Parlaments vēlas balsot par šo jautājumu.
<P>
(Parlaments izlēma balsot par jautājumu)
<P>
Tātad tagad es sāku balsojumu par priekšlikumu, ko jums ierosināju, t.i., pārcelt balsojumu par priekšlikumu rezolūcijām par ES un Krievijas augstākā līmeņa sanāksmi uz Briseles sesiju. Tie, kuri balsos "par”, balsos par to, lai šo balsojumu pārceltu uz nākamo sesiju, un tie, kas balsos "pret”, balsos par to, lai darba kārtībā neieviestu grozījumus.
<P>
(Parlaments apstiprināja priekšlikumu)
<P>
Otrām kārtām es ierosinu par diviem ziņojumiem, kas iesniegti ceturtdienas debatēm no plkst. 15.00 līdz 16.00, tieši balsot ceturtdien plkst. 12.00.
<P>
Margie Sudre ziņojums Zivsaimniecības komitejas vārdā par grozīto priekšlikumu Padomes regulai par zvejniecības partnerattiecību nolīguma noslēgšanu starp Eiropas Kopienu un Madagaskaras Republiku - C6-0064/2007 -, un
<P>
Emanuel Jardim Fernandes ziņojums Zivsaimniecības komitejas vārdā par priekšlikumu Padomes regulai par zvejniecības partnerattiecību nolīguma noslēgšanu zivsaimniecības nozarē starp Eiropas Kopienu un Mozambikas Republiku - C6-0284/2007 -.
<P>
Ja nav komentāru, mēs šos balsojumus tieši iekļausim ceturtdienas balsošanas laikā plkst. 12.00 pēcpusdienā.
<SPEAKER ID="112" NAME="Christopher Beazley" AFFILIATION="PPE-DE">
Priekšsēdētāja kungs, es iebilstu saskaņā ar Watson kunga minēto juridisko pamatu. Es tikai vēlos norādīt, ka esam piedalījušies ļoti svarīgās debatēs par demokrātijas palielināšanu ES. Šī taktika, kas acīmredzot bijusi sekmīga, parāda, ka demokrātija jāpiemēro vēl plašāk, pat šajā Parlamentā. Kā lielas grupas - PPE-DE grupa, kuras lepns loceklis es esmu -varu sacīt, ka par rezolūcijas nepieņemšanu vaino citas grupas. Tad atklāju, ka tāda bija vienošanās starp divām lielām grupām. Nepārprotami tas nav pareizais veids, ka turpināt.
<P>
Es pieņemu lēmumu. Mans praktiskais ieteikums jums, priekšsēdētāja kungs, būtu, lai jūs nodrošinātu, ka Padomes priekšsēdētājs un Komisijas priekšsēdētājs prezidentam Putin iesniedz ES un Krievijas sammita debašu pilnu stenogrammu sanāksmes laikā, nevis pēc tās.
<P>
(Aplausi)
<SPEAKER ID="113" NAME="Margie Sudre" AFFILIATION="PPE-DE">
- (FR) Priekšsēdētāja kungs, attiecībā uz ziņojumiem par zivsaimniecību es nezinu, vai tā bija tulkojuma kļūda, bet jūs sacījāt, ka tos iesniegs debatēm un ka tas bija ceturtdienas rīta darba kartībā. Tas būs bez debatēm. Tad domāju, ka tā bija tulkojuma kļūda.
<SPEAKER ID="114" NAME="Priekšsēdētājs">
Dāmas un kungi, mēs ierosinām šos ziņojumus tiesi ietvert balsošanas laikā ceturtdien plkst. 12.00. Tie pašlaik ir ietverti ceturtdienas debatēs no plkst. 15.00 līdz 16.00. Tādēļ ierosinām tos ietvert balsojumā ceturtdien plkst. 12.00 bez debatēm.
<P>
(Parlaments apstiprināja priekšlikumu)

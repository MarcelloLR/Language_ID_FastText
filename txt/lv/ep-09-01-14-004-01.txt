<CHAPTER ID="004-01">
1. Drošības elementi un biometrijas standarti pasēs un ceļošanas dokumentos (
<P>
Pēc balsošanas par Carlos Coelho ziņojumu
<SPEAKER ID="099" NAME="Francesco Enrico Speroni" AFFILIATION="UEN">
(IT) Priekšsēdētāja kungs, dāmas un kungi, es gribētu piebilst par kārtību. Jūs mums paziņojāt, ka pēc žurnālistu, kas ir cienījama grupa, pieprasījuma jūs paziņosiet visus balsojuma rezultātus, taču man liekas, ka Parlamenta darba kārtības reglamentu nosaka parlamentārieši, nevis žurnālisti. Es gribētu uzzināt, vai tā ir aklo žurnālistu asociācija, jo žurnālisti balsošanas rezultātus ļoti labi var redzēt ekrānos. Jebkurā gadījumā kurliem žurnālistiem varētu rasties grūtības, ja jūs rezultātus paziņotu mutiski.
<P>
(Aplausi)
<SPEAKER ID="100" NAME="Priekšsēdētājs">
. - Speroni kungs, man ir zināmas grūtības paust manu personisko viedokli par žurnālistu darba sarežģījumiem. Pēc tam, kad šī prasība ir iesniegta Prezidijam, manuprāt, tajā brīdī Prezidijam - lai gan, iespējams, es piekrītu jūsu viedokļiem - ir jādod atbilde; jau ir nolemts, ka jautājums par atbildi būs iekļauts nākamajā Prezidija sanāksmē.
<SPEAKER ID="101" NAME="Edward McMillan-Scott" AFFILIATION="PPE-DE">
Priekšsēdētāja kungs, es piekrītu Speroni kunga viedoklim. Es atzīstu, ka jūs esat sarežģītā situācijā, taču es gribētu ierosināt atzīt, ka viņam ir taisnība. Ekrānos var redzēt katra balsojuma rezultātus. Katra rezultāta labojumu lasīšana būtu ļoti laikietilpīga - sevišķi tādam balsojumam, kāds mums bija šodien. Es gribētu ierosināt, lai jūs Prezidijam lūgtu nodot šo jautājumu izskatīšanai attiecīgajai komitejai, un mēs to ņemsim vērā nākamajā balsojumā - ja Parlamentam tas ir pieņemami.
<P>
(Aplausi)
<SPEAKER ID="102" NAME="Priekšsēdētājs">
. - Kā jau minēju, šis jautājums jārisina Prezidijam, lai tas var sniegt galīgo atbildi.
<P>
Tāpēc mēs turpināsim balsojumu.

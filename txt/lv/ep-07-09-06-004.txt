<CHAPTER ID="004">
Eiropas neatliekamās palīdzības numurs 112 (rakstiska deklarācija): sk. protokolu
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Priekšsēdētāja kungs, dāmas un kungi, faktiski es nevaru atsaukties uz Reglamentu. Tomēr, es vēlējos atgādināt, ka vakar jūs teicāt, ka Eiropas Savienībai nevajadzētu iejaukties baznīcas nodokļu noteikumos. Jūs arī minējāt, ka izsakāt savu personīgo viedokli. Es uzskatu, ka Eiropas Parlamenta priekšsēdētājs par jautājumiem, kas attiecas uz Eiropas Savienības Komisijas kompetenci, neizsaka savu personīgo viedokli. Tādēļ es vēlējos teikt, ka jūsu teikto uzskatu par pilnīgi nepiemērotu, jo jūs esat arī mans priekšsēdētājs, un es uzskatu, ka šis jautājums par baznīcas nodokļu noteikumiem ir jānoskaidro caur Eiropas tiesību aktu prizmu.
<P>
(Aplausi)
<SPEAKER ID="048" NAME="Priekšsēdētājs">
Monica Frassoni, es jums varu pateikt, ka tajā visā nebija nekā dramatiska. Preses konferences laikā mani lūdza izteikt savu viedokli par dažiem no jūsu minētajiem jautājumiem, un šajā intervijā presei es teicu, ka pirms pasākumu veikšanas Eiropas Savienības līmenī mums vienmēr ļoti uzmanīgi ir jāapsver solidaritātes princips. Sīkāk es šo jautājumu neapspriedu.
<P>
(Aplausi)
<SPEAKER ID="049" NAME="Marco Cappato" AFFILIATION="ALDE">
(IT) Priekšsēdētāja kungs, dāmas un kungi, es atvainojos par uzstājību, taču es vēlētos atsaukties uz Reglamenta punktu, saskaņā ar kuru jūs esat šī Parlamenta pārstāvis, un uz punktiem par attiecībām starp Eiropas institūcijām.
<P>
Pretēji tam, ko jūs tikko teicāt, problēma ir tajā, ka tiek gatavota Eiropas Komisijas izmeklēšana, un Komisija ir lūgusi Itālijas valdībai informāciju par iespējamo risku, ka varētu tikt pārkāpti konkurences tiesību akti; tas neattiecas uz subsidiaritāti, bet gan uz ES regulām. Jūs burtiskā veidā teicāt, ka mums šis jautājums ir jāatstāj Itālijas varas iestāžu ziņā, taču kā jūs tā varat teikt, ja izmeklēšanas attiecas tieši uz iespējamo Kopienas tiesību aktu pārkāpšanu no Itālijas varas iestāžu puses? Šeit jūsu paziņojumā parādās pretrunas.
<P>
(Aplausi)
<SPEAKER ID="050" NAME="Priekšsēdētājs">
Marco Cappato, mēs esam apsprieduši arī citus jautājumus, par kuriem jums ir zināmas bažas. Galvenais šeit ir izklāstīt dažus galvenos principus. Mēs neapspriedām nekādas detaļas. Es iesaku nenovilcināt laiku ar šo jautājumu. Starp citu, neviens Eiropas tiesību aktus neaizsargās tik apņēmīgi kā es. Man Eiropas tiesību akti vienmēr ir kā etalons. Tādēļ es šo jautājumu pagaidām vēlētos nolikt malā.
<SPEAKER ID="051" NAME="Antonio Tajani" AFFILIATION="PPE-DE">
(IT) Priekšsēdētāja kungs, dāmas un kungi, es tikai vēlējos uzsvērt, ka Parlamenta priekšsēdētājam, Hans-Gert Pöttering, bija taisnība, kad viņš teica, ka izsaka savu personīgo viedokli. Es vēlētos Marco Cappato atgādināt, ka Eiropas Savienībai nav nekādas kompetences attiecībā uz konkurenci sabiedrisko pakalpojumu sniegšanas jomā.
<SPEAKER ID="052" NAME="Priekšsēdētājs">
Paldies, Antonio Tajani, taču mēs vēlamies beigt šī jautājuma apspriešanu.

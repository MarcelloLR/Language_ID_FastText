<CHAPTER ID="008">
Smago kravas transportlīdzekļu sadursmes (rakstiska deklarācija) (sk. protokolu)
<SPEAKER ID="102" NAME="Priekšsēdētājs">
Iesākumam es izlasīšu jums divas rakstiskas deklarācijas. Pirmo ir iesnieguši Tarabella kungs, Bastos kundze, Canfin kungs, Vergiat kundze un Weber kundze par Eiropas statūtu izveidi savstarpējām sabiedrībām, asociācijām un fondiem. To ir parakstījis Parlamenta deputātu vairākums. Tāpēc atbilstīgi Reglamenta 123. pantam tā tiks nosūtīta adresātiem un kopā ar parakstītāju vārdiem publicēta šīs sēdes Pieņemtajos tekstos.
<P>
Otro rakstisko deklarāciju iesniedza Hall kundze, Ayala Sender kundze, Durant kundze, Koch kungs un Wils kundze par smago kravas transportlīdzekļu sadursmēm. To ir parakstījis Parlamenta deputātu vairākums. Tāpēc atbilstīgi Reglamenta 123. pantam tā tiks nosūtīta adresātiem un kopā ar parakstītāju vārdiem publicēta šīs sēdes Pieņemtajos tekstos.
<SPEAKER ID="103" NAME="Mike Nattrass" AFFILIATION="NI">
Priekšsēdētāja kungs, ņemot vērā to, par ko mēs nupat runājām, es vēlētos pateikt, ka drošība šai ēkā ir tikusi palielināta, un es vēlos izrādīt mūsu pateicību vīriešiem un sievietēm, kas mūs aizsargā. Es vēlētos saņemt jūsu atkārtotu apliecinājumu, ka tiek enerģiski izmeklēti Briseles drošības pārkāpumi, no kuriem dažos iesaistīti šaujamieroči. Šie pārkāpumi ir pakļāvuši mūsu personālu, mūsu viesus un mūs pašus nopietnam riskam. Vai es varu saņemt jūsu apliecinājumu arī tam, ka galvenā vadība vajadzības gadījumā tiks saukta pie atbildības un ka šie karavīri netiks upurēti, lai aizsargātu ģenerāļus?
<P>
(Aplausi)
<SPEAKER ID="104" NAME="Priekšsēdētājs">
Es vēlētos jums apliecināt, ka šo lietu pastāvīgi uzrauga, lai stiprinātu Parlamenta drošību.
<SPEAKER ID="105" NAME="Marc Tarabella" AFFILIATION="S&amp;D">
(FR) Priekšsēdētāja kungs, dāmas un kungi, saistībā ar Rakstiskās deklarācijas 84/2010 parakstīšanu es, protams, vēlos pateikties visiem, kas to parakstījuši kopā ar mani: Bastos kundzei no Eiropas Tautas partijas grupas (Kristīgie demokrāti); Canfin kungam no Zaļo un Eiropas Brīvās apvienības grupas; Vergiat kundzei no Eiropas Apvienotās kreiso un Ziemeļvalstu Zaļo kreiso spēku grupas un Weber kundzei no Eiropas Liberāļu un demokrātu apvienības grupas. Kopā mēs varējām savākt vairākuma parakstus.
<P>
Paldies sociālās ekonomikas dalībniekiem, kuri piedalījās un deva iespēju šim Parlamentam raidīt Komisijai signālu, lai tā beidzot atzītu vienotos Eiropas statūtus savstarpējām sabiedrībām, asociācijām un fondiem.
<P>
(Aplausi)

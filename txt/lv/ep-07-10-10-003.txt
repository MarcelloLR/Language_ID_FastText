<CHAPTER ID="003">
Priekšsēdētāja paziņojumi
<SPEAKER ID="008" NAME="Priekšsēdētājs">
Dāmas un kungi, Jūsu Ekselences, dāmas un kungi. Šodien nav tikai Starptautiskā diena pret nāvessodu. Eiropas Padome, ar tās 47 dalībvalstīm, ar Eiropas Parlamenta un Eiropas Komisijas atbalstu ir pasludinājusi 10. oktobri arī par Eiropas dienu pret nāvessodu.
<P>
Mēs esam ļoti priecīgi, ka medmāsas no Bulgārijas un ārsti, kuri pirms neilga laika izglābās no nāvessoda Lībijā, šodien ir kopā ar mums.
<P>
(Ilgstoši aplausi)
<P>
Es vēlos izmantot šo iespēju sirsnīgi sveikt visa Parlamenta vārdā medmāsas - Nasya Nenova, Kristiyana Valcheva, Snezhana Dimitrova, Valya Chervenyashka, Valya Siropulo - un ārstus - Ashraf Ahmed Gomma El Hagous un Zdravko Gueorguiev.
<P>
Kopš 1999. gada februāra nepatiesi apsūdzēti tīšā simtiem Lībijas bērnu inficēšanā ar HIV viņi bija spiesti pavadīt astoņus gadus ieslodzījumā Lībijā, gaidot tiesas procesu.
<P>
Mēs esam pret nāvessodu. Tāpēc mēs aicinājām Lībiju atbrīvot bulgāru medmāsas un palestīniešu ārstus.
<P>
Nāvessods ir smags cilvēktiesību pārkāpums, pirmkārt un galvenokārt, tiesību uz dzīvību pārkāpums. Eiropas Parlamenta vārdā es vēlos uzsvērt mūsu stingro nodošanos iestāties pret nāvessodu. Mēs un mūsu kaimiņi un partneri visā pasaulē uzskatām, kas tas ir ļoti svarīgi.
<P>
Mēs pateicamies tām valstīm, kuras ir nesen atcēlušas nāvessodu, konkrēti, Ruandai. Šis piemērs pierāda, ka pat tādas valstis, kur iedzīvotāji ir cietuši no visšausmīgākajiem noziegumiem, ir atbrīvojušās no nāvessoda kā taisnīguma līdzekļa. Vēl viena iespēja, kā veicināt nāvessoda atcelšanu visā pasaulē, ir Olimpiskās spēles, kas nākamgad notiks Pekinā. Tās dod iespēju izlauzties caur klusēšanas mūri, kas Ķīnā ieskauj nāvessoda izpildi.
<P>
Eiropas Savienība ir iesniegusi ANO Ģenerālajai asamblejai rezolūcijas par nāvessodu projektu. Šī iniciatīva, ko vairākkārt ir novērtējis Eiropas Parlaments, ir svarīgs solus uz priekšu nāvessoda atcelšanas jautājumā, un tāpēc mēs aicinām Portugāli savas prezidentūras laikā aktīvi veicināt šī jautājuma izskatīšanu ANO Ņujorkā.
<P>
Eiropas Parlaments ir daudz diskutējis par šo jautājumu, un tikai šogad ir pieņemtas trīs rezolūcijas par nāvessodu. Par šo jautājumu Eiropas Parlamentā ir bijušas tik intensīvas konsultācijas kā ne par vienu citu jautājumu. Mēs stingri iestājamies pret nāvessodu jebkādā formā un ar jebkādu pamatojumu.
<P>
Pamatojoties uz mūsu kopīgajām vērtībā, Eiropas Savienības dalībvalstis ir veiksmīgi kļuvušas par kopienu bez nāvessoda. Šī apņemšanās ir nostiprināta arī ES Pamattiesību hartā. Tiklīdz Harta kļūs juridiski saistoša saskaņā ar Reformu līgumu, mēs varēsim teikt, ka nāvessods Eiropas Savienībā ir atcelts visos līmeņos. Esmu priecīgs un pateicīgs par to, ka neviena Eiropas Savienības dalībvalsts nav apšaubījusi nāvessoda atcelšanu ES Pamattiesību hartā vai nopietni apdomājusi nāvessodu atkal ieviest. Eiropas Savienība kā globāla mēroga spēlētājs var norādīt uz šo ievērojamo sasniegumu cilvēktiesību jomā un to aizsargāt.
<P>
Upuru piemiņai vēlos lūgt jūs ievērot minūti klusuma.
<P>
Šodien, Eiropas un Starptautiskajā dienā pret nāvessodu, mēs, Eiropas Parlaments, lūdzam visas tās valstis, kurās vēl tiek piespriests nāvessods, sekot mūsu piemēram un atcelt nāvessodu.
<P>
(Aplausi)
<SPEAKER ID="009" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, es vēlos izdarīt paziņojumu un lūgt jūsu atbalstu. Kā jūs zināt, mūsu grupa ir nolēmusi organizēt paplašinātu biroja sēdi Maskavā, lai diskutētu ar Krievijas pārstāvjiem par dažādajām problēmām Krievijas un Eiropas Savienības attiecībās - gan valdības, gan opozīcijas skatījumā. Diemžēl mēs atklājām, ka Krievijas valdība negatavojas izsniegt vīzas mūsu kolēģiem, un tāpēc šī sēde nevarēs notikt. Tas notika nedēļu pēc tam, kas Cilvēktiesību apakškomiteja vēlējās organizēt līdzīgu sēdi Maskavā un arī nesaņēma vīzas, un tāpēc sēde nevarēja notikt.
<P>
Mēs uzskatām, kas tas ir nepieņemami, ka valdība, ko dažu valstu vadītāji dēvē par nevainojamu demokrātiju, neļauj mums organizēt pilnīgi demokrātisku pasākumu Maskavā. Mēs vēlamies lūgt Parlamentu izskatīt šo gadījumu un jums, priekšsēdētāja kungs, atbalstīt to ar rakstisku deklarāciju gan vietējiem vēstniekiem, gan Krievijas valdībai.
<P>
(Aplausi)
<SPEAKER ID="010" NAME="Priekšsēdētājs-">
Liels paldies, Cohn-Bendit kungs. Ar pārliecību un pienākuma apziņu es atbildēšu uz jūsu pieprasījumu.

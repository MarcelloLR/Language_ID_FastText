<CHAPTER ID="019">
Eiropas Savienības jūrniecības politika
<SPEAKER ID="141" NAME="Priekšsēdētājs">
Nākamais punkts ir debates par Komisijas paziņojumu par Eiropas Savienības jūrniecības politiku.
<SPEAKER ID="142" NAME="Joe Borg">
Komisijas loceklis. - Priekšsēdētāja kungs, šī ir ievērības cienīga diena. Tieši pirms 500 gadiem vācu kartogrāfs Martin Waldseemüller radīja savu pārsteidzošo vīziju par drosmīgo jauno pasauli, kurā Eiropas tika savienota ar Āfriku, Āziju un Ameriku ar okeāniem un jūrām. 10. oktobrī arī ir diena, kad Portugāles karalis pilnvaroja Bartolomeu Dias meklēt tirdzniecības ceļu ar Āziju, bet Amerikas Savienotajās Valstīs šodien tiek svinēta diena, kad Columbus atklāja Jauno pasauli. Tāpēc šī diena ir pieminēšanas vērta jūrniecības pasaulē.
<P>
No savas puses varu teikt, ka esmu lepns būt šodien šeit un runāt par jauno un aizraujošo Eiropas jūrniecības nākotni. Šī ir nākotne, kuras pamatā ir spēcīgs jūrniecības mantojums, ko Eiropa ir mantojusi no pagātnes, taču tam ir arī stratēģisks skatījums nākotnē attiecībā uz to, kā būtu iespējams veicināt Eiropas labklājību, kas ir ļoti atkarīga no okeāniem un jūrām.
<P>
Mūsu skaidrās okeānu un jūru vīzijas iedvesmota Komisija šodien ierosināja Integrēto Eiropas Savienības jūrniecības politiku. Pirmo reizi 50 pastāvēšanas gados Eiropas Savienība ir skaidri paudusi, ka jūrām un okeāniem ir nepieciešama integrēta pieeja. Šī radikālā pavērsiena pirmsākumi meklējami neapstrīdamajā argumentā, ka visi lielie jautājumi, ar ko šodien saskaras Eiropa, ir zināmā mērā saistīti ar jūrniecību - enerģija, klimata izmaiņas, inovācijas, starptautiskā konkurence, darba vietu radīšana, vides aizsardzība, tirdzniecība, transports un citi. Apskatot jebkuru sektoru, var redzēt ciešo saikni ar jūrniecības sektoru. Nebūtu gudri, patiešām tuvredzīgi, ja Eiropas Savienība darbotos šajās jomās, neņemot vērā to pārklāšanos ar jūrniecības lietām. Mums ir nepieciešama vienota vīzija, kurā politiku varētu veidot saistītā un visaptverošā veidā, lai palielinātu tās potenciālu un jomu ciešo savstarpējo saistību.
<P>
Laikā, kad diskusijas par globālo sasilšanu, globalizāciju un ES konkurētspēju atkal ir pastiprinājušās, nevar noliegt nepieciešamību pēc jūrniecības stratēģijas, kas būtu tieši saistīta ar šiem jautājumiem. Šodien man ir prieks paziņot, ka Komisāru kolēģija atbalstīja integrētās politikas dokumentu, kurā ir skaidri pateikts, kas Eiropas Savienībai līdz šim ir trūcis: patiesas, vienotas vīzijas par okeāniem un jūrām. Tas nav tikai zvejniecības vai kuģošanas jautājums, vai arī jautājums par tirdzniecības vai reģionālo attīstību, vai arī jautājums par pētniecību, nodarbinātību vai attiecībām ar trešajām valstīm. Tā ir politika, kas aptver to visu, apvieno visus spēkus un risina šos jautājums kā vienotu veselumu. Tā ir politika, kas būs saistīta ar citiem Kopienas politikas virzieniem.
<P>
Kolēģijas sanāksmē šodien tika apstiprināta dokumentu pakete. Tā sastāv no trim galvenajām komponentēm. Pirmais ir paziņojums, kurā detalizēti tiek izskaidrota iepriekšminētā Integrētā Eiropas Savienības jūrniecības politika. Tam pievienots rīcības plāns, kurā izklāstīti pirmie soļi politikas ieviešanai. Ir arī paziņojums, kurā minēti secinājumi, kas izdarīti pēc plašajām un ļoti veiksmīgajām sabiedriskajām konsultācijām, kuras ilga vienu gadu.
<P>
Domāju, ka jūs viegli varēsit atpazīt galvenos dokumentu paketes elementus, jo tie lielā mērā atspoguļo jūsu paustās prioritātes. ļaujiet man minēt tikai šīs: Eiropas spēku virzīšana klimata izmaiņu apkarošanai ar pētījumiem un inovācijām, ar daudz mūsdienīgāku piekrastes līniju plānošanu un, uzņemoties vadošo lomu starptautiskajās diskusijās; Eiropas jūras pētniecības stratēģija un jūras pētniecības tehnoloģiju un inovāciju sasniegumu izmantošana, lai palīdzētu sasniegt Lisabonas mērķus saistībā ar izaugsmi un nodarbinātību, kā arī lai izmantotu visas jauno tehnoloģiju sniegtās iespējas; labāka jūras transporta regulēšana, kas palīdzētu izveidot noregulētu Eiropas jūras transporta telpu bez barjerām iekšējā tirgū un atbalstītu Eiropas ārējo tirgu šajā globalizācijas laikmetā; ņemt vērā izšķirošo lomu ekonomiskās attīstības veicināšanā un pārbaudīt, kā ES finansējumu vislabāk izmantot attālo un nelabvēlīgo reģionu ilgtspējīgas attīstības un labklājības nodrošināšanā; nodrošināt, ka visos attīstības veidos tiek ņemta vērā ietekme uz vidi, veicinot videi draudzīgus pārvadājumus, samazinot piesārņojuma risku un veicinot uz ekosistēmu balstītas zivsaimniecības; plānošanas rīku, datu tīklu un horizontālās koordinācijas labāka izmantošana, lai atbalstītu lēmumu pieņemšanu attiecībā uz zivju sugām un piejūras zonām, kā arī lai nodrošinātu starptautisko atbilstību noteikumiem; jūrniecības dažādās jomas pārstāvošu segmentu grupu un jūrniecības reģionālo centru atbalsts Eiropas konkurētspējas paaugstināšanai.
<P>
Tas īpaši palīdzēs mazajiem uzņēmumiem, kas ir ļoti svarīga Eiropas jūrniecības nozaru daļa. Tas palīdzēs realizēt lielo piekrastes un jūras tūrisma potenciālu, kā arī tas būs papildu elements, kā veicināt interesi veidot karjeru jūrniecībā.
<P>
Šodien Komisija apstiprināja arī ziņojumu, kura mērķis ir veicināt interesi veidot karjeru jūrniecībā, uzsākot pārskatu par jūrasbraucēju un zvejnieku izslēgšanu no dažādām kategorijām Eiropas Savienības darba likumdošanā. Šis ir jutīgs jautājums, kas rada bažas daudzās iesaistītajās pusēs. Šodien tika publicēts arī pamata dokuments par svarīgo saikni starp Eiropas Savienības enerģētikas politiku un jūrniecības politiku.
<P>
Mēs visi zinām, ka mūs sagaida ļoti lieli izaicinājumi. Lai tiktu ar tiem galā, mums ir nepieciešami konkrēti priekšlikumi - priekšlikumi, kuri būtu pietiekami ambiciozi, lai tiktu galā ar sagaidāmajiem izaicinājumiem. Iepriekšējos gadsimtos jūras un okeāni Eiropai ir pavēruši jaunas un aizraujošas iespējas. Tagad, 21. gadsimta sākumā, mēs ceram atklāt mūsdienīgu Jauno iespēju pasauli. Es patiešām ticu, ka mēs stāvam kaut kā pilnīgi jauna sākumā. Es arī uzskatu, ka, ieviešot dokumentu paketē detalizēti aprakstītos pasākumus, mēs stingri nostādīsim Eiropu uz ceļa jaunu iespēju atklāšanai nebijušā veidā. Kā teikts sakāmvārdā, kas neriskē, tas nevinnē, un kamēr tas piepildās un ir daļa no iedvesmas, kas mūs ved uz priekšu, piesardzīgi ir jāatzīmē, ka līdzīgi kā atklājumu jūrasbraucieniem pagātnē arī šodienas piedzīvojumam būs sava maksa.
<P>
Pirmais posms būs 2008. gadā, kad notiks virkne sagatavošanās darbu; šeit būs nepieciešama citu partneru iesaistīšanās, un mums, kopā ar jums, būs nepieciešams nodrošināt nepieciešamo finansējumu. Šie pasākumi ir tiešs jūsu pārdomu par 12. jūlija ziņojumu rezultāts. Šajās pārdomās es novēroju, ka jūs atbalstāt šos pasākumus. Ir vairāki uzlaboti atbalsta pasākumi, kuri aptver 17. oktobra paziņojumu par ostu politiku, paziņojumu par nelegālu, nereģistrētu un neregulētu zveju un trešo paziņojumu par ilgtspējīgu tūrismu. Tiem vēlāk sekos pasākumi saistībā ar jūrniecības nozares grupām un jūras transportu. Papildus tam visam 22. oktobrī Lisabonā notiks 27 dalībvalstu par jūrniecību atbildīgo ministru diskusija, kurā tiks iesaistīti arī transporta, zivsaimniecības, vides un aizsardzības ministri. Tā turpināsies decembrī kā Eiropadomes diskusija par šīs politikas īstenošanu.
<P>
Tāpēc šodien vēl nav ceļojuma beigas, bet nav arī tā sākums. Tomēr šis ir svarīgs pavērsiena punkts, kad notiek pāriešana no atspoguļošanas perioda uz to, ko no mums pieprasa Eiropas Parlaments un ko mēs sagaidām šeit Komisijā: rīcības periodu.
<P>
Eiropas Parlaments ir bijis svarīgs dalībnieks šajā procesā un ir sniedzis mums nenovērtējamu atbalstu. Tāpēc vēlos vēlreiz pateikties Parlamentam kopumā, kā arī referentiem un Parlamenta locekļiem, kuri ir izrādījuši īpašu interesi šajā projektā. Man ir bijis īpašs prieks piedalīties daudzās uzklausīšanās un sanāksmēs Eiropas Parlamentā. Es patiesi ceru turpināt šo dialogu. Eiropas Parlaments paliks centrālā figūra šīs politikas attīstībā. Jūrniecības politikas veiksmīga ieviešana nav kaut kas tāds, ko Komisija var vai vēlas izdarīt viena pati. Panākumi šajā ziņā ir atkarīgi no vienotas pieejas uzturēšanas. Es ceru, ka varu paļauties uz turpmāku sadarbību ar jums.
<P>
Kā jau minēju sava paziņojuma sākumā, šī diena ir pieminēšanas vērta. Mēs esam sākušu ceļu jaunā un pārsteidzošā piedzīvojumā. Šis ir piedzīvojums, kurš, mūsuprāt, veicinās Eiropā ilgtspējīgu labklājību. Mūsu priekšā ir iespēju okeāns.
<SPEAKER ID="144" NAME="Matthias Groote" AFFILIATION="PSE">
(DE) Priekšsēdētāja kungs, komisāra kungs, vēlos atvainoties Parlamenta referenta par Zaļo grāmatu par jūrniecības politiku Willi Piecyk vārdā. Viņš šodien nevar būt šeit, un es esmu šeit, lai nodotu jums vislabākos sveicienus.
<P>
Vēlos paust savu atzinību - esmu Vides komitejas loceklis - par kuģiem paredzētajiem jūras transporta savienojumiem. Tas ir ietverts un, ja mēs varam pieņemt tādus lēmumus kā šis, tas ir ļoti labi gaisa kvalitātes uzlabošanai un arī CO2 emisiju samazināšanai. Zaļajā grāmatā par jūrniecības politiku ir arī diskusija par faktu, ka kuģus vajadzētu iekļaut Eiropas Emisiju tirdzniecības sistēmā. Mēs esam tikuši tikai līdz pirmajam lasījumam par gaisa transporta iekļaušanu Emisiju tirdzniecības sistēmā.
<P>
Arī Kioto protokolā nav nosacījumu par gaisa transportu, un tāpēc ļoti praktisks jautājums ir: kad Komisija vēlas ierosināt gaisa transporta iekļaušanu Emisiju tirdzniecības sistēmā?
<SPEAKER ID="146" NAME="Marios Matsakis" AFFILIATION="ALDE">
Priekšsēdētājas kundze, vēlos izmantot šo Komisijas paziņojumu par ES jūrniecības politiku brīdi, lai atgādinātu šim Parlamentam par spēkā esošo embargo, ko pirms pāris gadiem Turcija ieviesa attiecībā uz visiem ar Kipras Republiku saistītajiem kravas pārvadājumiem. Šis embargo rada nopietnus zaudējumus ne tikai Kipras, bet arī visas ES jūrniecības nozarei...
<P>
(Piebildes no zāles)
<P>
Es runāju angliski. Tas būtu patiešām pārsteidzoši, ja jums būtu tulkošana no angļu valodas angļu valodā.
<P>
Es nupat runāju par embargo, ko pirms dažiem gadiem Turcija ieviesa attiecībā uz Kipru, un es teicu, ka tas nopietni apdraud ne tikai Kipru, kas ir ES dalībvalsts, bet arī ES kopumā.
<P>
Vēlos vēlreiz lūgt Komisiju pastiprināt pūles, lai pārliecinātu Turcijas valdību vēlreiz apsvērt tās lēmumu turpināt šo negodīgo un nevajadzīgo embargo attiecībā uz ES dalībvalsts kravu pārvadājumiem.
<P>
Es saprotu, ka mums ir jābūt maigiem - pārāk maigiem - attiecībā pret Turciju, taču mūsu pacietība drīz būs beigusies. Par kādu jūrniecības politiku var būt runa, ja dalībvalsts kuģi nevar izmantot jūras ceļu ostas kandidātvalstī?
<P>
Vai jūs, komisār, varat apliecināt, ka jūs steidzami un nopietni pievērsīsities šim jautājumam?
<SPEAKER ID="149" NAME="Struan Stevenson" AFFILIATION="PPE-DE">
Priekšsēdētājas kundze, es vēlos apsveikt komisāru Borg par šo apsveicamo un neparasto rīcības plānu, kas ietver specifiskus zivsaimniecības jautājumus, kas īpaši interesē mani: integrētais kuģošanas uzraudzības tīkls, kas, manuprāt, ir ļoti svarīgs, ja mēs gatavojamies uzlabot drošību un izskauts nelegālu, nereģistrētu un neregulētu zveju; plāns izbeigt kaitīgo grunts zvejas tīklu izmantošanu atklātā jūrā; plāns uzlabot zivsaimniecības nozarē strādājošo cilvēku apstākļus, kas ir viens no bīstamākajiem un mazāk apmaksātajiem darbiem ES; krasta apsardzes struktūru uzlabota sadarbība; zivju izmešanas izbeigšana un akvakultūras nozares attīstība, kas nodrošina 65 000 pilna laika darbavietas ES - šie visi punkti ir brīnišķīgi.
<P>
Man īpaši patīk ideja par ceļveža izstrādi saistībā ar jūras teritoriālo plānošanu, un šajā sakarā man ir konkrēts jautājums. Kas par to maksās? Dažas dalībvalstis jau to ir izdarījušas. Tām jau ir jūras teritoriālie plāni. Es domāju, ka šiem teritoriju plāniem būs komerciāla vērtība. Kurš līdz tam par tiem maksās?
<SPEAKER ID="150" NAME="Joe Borg">
Komisijas loceklis. - Priekšsēdētājas kundze, runājot par cienījamā Parlamenta locekļa Groote kunga jautājumu saistībā ar CO2 emisijām, vēlos uzsvērt, ka kuģu radītās izplūdes gāzes saistībā ar jūrniecības transportu absolūtos skaitļos ir mazākas nekā citās kategorijās, piemēram, gaisa transportā vai sauszemes transportā.
<P>
Tomēr atsevišķos gadījumos ir taisnība, ka atsevišķu kuģu radītās CO2 emisijas ir ievērojamas. Tāpēc ir jēga veikt šo pasākumu, kā arī ir jēga rosināt kuģniecības nozari veikt nepieciešamās darbības CO2 samazināšanai, ja mēs vēlamies palielināt jūras transporta izaugsmes potenciālu - nav šaubu, ka jūras transportam ir milzīgs izaugsmes potenciāls, taču tam ir jāiet kopsolī ar CO2 emisiju samazināšanos, ka mēs vēlamies, lai jūras transports kļūtu vēl draudzīgāks klientiem.
<P>
Lai to izdarītu, ir svarīgi uzsvērt, ka kopš mēs esam iesaistīti starptautiskajā rūpniecībā, iniciatīvas pirmkārt un galvenokārt ir jārosina starptautiskā mērogā. Tāpēc ir jāpieliek starptautiskas pūles, un Eiropas Savienībai būtu jābūt gatavai uzņemties vadošo lomu Starptautiskajā jūrniecības organizācijā, lai noteiktu standartus attiecībā uz CO2 emisijām. Ja nenotiks virzība uz priekšu, Komisijai vajadzētu apsvērt citas iespējas, kā uzlabot situāciju un efektīvi samazināt CO2 emisijas.
<P>
Var pieminēt arī faktu, ka ir gadījumi, kad dēļ esošajām neatbilstībām zināmā mērā tiek stimulēta CO2 emisiju palielināšanās. Piemēram, pietauvošanās gadījumos, tā kā par elektrības izmantošanu ostās ir jāmaksā nodoklis, daudzu kuģu dzinēji netiek slāpēti, lai ietaupītu izmaksas, jo degvielai tiek piemērots nodokļa atbrīvojums.
<P>
Tāpēc, ja būtu veids, kādā šo nepilnību novērst, kuģiem būtu stimuls izmantot importēto elektroenerģiju.
<P>
Runājot par Matsakis kunga jautājumu par Turcijas piemēroto embargo attiecībā uz Kipru, pirmkārt, vēlos uzsvērt faktu, ka pievienošanās sarunās ar Turciju vēl nav atklāti viens vai divi jautājumi un netiks atklāti, līdz Turcija ieviesīs risinājumus attiecībā uz transportu un zivsaimniecību, kas ir manas atbildības jomas. Tāpēc mēs darām visu iespējamo, lai pārliecinātu Turciju pārskatīt savu nostāju.
<P>
Acīmredzot mēs apskatām šo, lai redzētu, cik cieši ir iespējams sadarboties ar Turciju, lai tā piemērotu - arī gatavojoties iespējamai pievienošanai - Kopienas likumdošanas aktu kopumu līdzīgiem pasākumiem.
<P>
Runājot par Stevenson jautājumu par teritoriālo plānošanu un to, kurš par to maksās, tas, ko mēs piedāvājam, ir nevis teritoriālās plānošanas apvienošana, bet noteikt teritoriālo plānošanu par dalībvalstu atbildību un pienākumu.
<P>
Tomēr mēs vēlamies redzēt un veicināt to, lai dalībvalstis, kuras vēl nav apstiprinājušas teritoriālās plānošanas sistēmu, to izdarītu līdzīgi, kā to ir izdarījušas citas dalībvalstis. Mēs varam minēt atsevišķu dalībvalstu teritoriālās plānošanas piemērus, kuriem var sekot pārējās dalībvalstis.
<P>
Mēs mēģināsim sekot tam, lai starp dažādu dalībvalstu ieviestajiem teritoriālās plānošanas pasākumiem būtu sakritība, lai rezultātā nebūtu pilnīgi atšķirīgu režīmu.
<P>
Mēs stimulēsim teritoriālo plānošanas sistēmu veidošanu, mēs palīdzēsim veidot nepieciešamos rīkus, lai teritoriālā plānošana notiktu pēc iespējas efektīvāk, un mēs noteiksim vadlīnijas, lai izveidotu vienotu teritoriālās plānošanas paraugu, taču galu galā tā ir dalībvalstu atbildība un pienākums ieviest teritoriālo plānošanu savas valsts ūdeņos.
<SPEAKER ID="151" NAME="Margie Sudre" AFFILIATION="PPE-DE">
(FR) Priekšsēdētājas kundze, komisār, dāmas un kungi, es varu tikai apsveikt Eiropas Komisijas vēlēšanos apvienot līdz šim sadalītus un dažkārt diez gan nesaskanīgus sektoru politikas virzienus vienotā politikā.
<P>
Es atbalstu uzsvaru, kas likts uz resursu izmantošanu, vēlēšanos attīstīt jūrniecības speciālās zināšanās, veicināt ilgtspējīgu nodarbinātību un paaugstināt piejūras kopienu dzīves līmeni. Tie visi ir soļi pareizā virzienā.
<P>
Jūrniecībai būtu vairāk jāietver īpaši perifēro reģionu specifiskās īpašības, kā arī to līdzekļus. Īpaši perifērie reģioni gūst labumu no aizsargājamiem zivju krājumiem. Tas ir jāņem vērā. Bez tam šie reģioni varētu būt reālas laboratorijas un fantastiska vieta tehnisku pasākumu izmēģināšanai un jūras atjaunojamās enerģijas attīstībai.
<P>
Vai Komisija plāno pilnīgi izmantot zemi īpaši perifērajos reģionos, kas ir daļa no Eiropas Savienības?
<SPEAKER ID="152" NAME="Paulo Casaca" AFFILIATION="PSE">
(PT) Komisāra kungs, mani siltākie sveicieni, jo šis dokuments patiešām rada saskaņu, kas mums bija nepieciešama šajos divos lielajos zivsaimniecības jautājumos. No vienas puses, ir nepieciešamība pēc zvejnieku darba apstākļu aizsardzības, bet, no otras puses, saskaņot zivsaimniecības sektoru ar pārvaldību, kuras pamatā ir ekosistēma.
<P>
Tajā pašā laikā es vēlos jautāt komisāram, vai viņš var apstiprināt laikrakstā Financial Times minēto ziņojumu, saskaņā ar kuru Zivsaimniecības direktorāta veiktajā pētījumā ir asi kritizēta Briseles veiktā ekosistēmu mikropārvaldības ietekme, kā arī ietverts postošs Kopējās zivsaimniecības politikas pārskats par pēdējiem divdesmit pieciem gadiem un apgalvojums, ka KZP pakļautās zivsaimniecības cieš no daudz lielākas pārzvejas, nekā vidēji pasaulē? Vai šāds ziņojumseksistē, vai tas tiks iesniegts Eiropas Parlamenta Zivsaimniecības komitejai, ko Eiropas Parlaments domā par šādu kritiku?
<SPEAKER ID="153" NAME="Philippe Morillon" AFFILIATION="ALDE">
(FR) Priekšsēdētājas kundze, arī es vēlos pievienoties komisāram Borg adresētajiem apsveikumiem par viņa paveikto darbu. Viņš savas uzstāšanās beigās pieminēja "ticēt un uzticēties”, kas man tūlīt lika aizdomāties par "ticēt un uzdrīkstēties”, kas noteiktā brīdī bija jauks moto.
<P>
Ticēt un uzdrīkstēties! Jūs esat uzdrīkstējies. Es domāju, ka jūsu skaidri izstrādātā vīzija ir acīmredzams solis pareizā virzienā.
<P>
Vēlos uzdot jautājumu, kas ir radījis - un rada - bažas zivsaimniecības nozarē. Piekrastes zonu integrētās pārvaldības ieviešana, protams, saņems līdzekļus no Eiropas Zivsaimniecības fonda. Bažas rada tas, ka šis Eiropas fonds, par kura piemērotību mēs jau esam saņēmuši daudz sūdzību, ir vienīgais izmantotais finansējuma avots?
<P>
Es vēlētos, lai komisārs pārliecinātu mūs par šo jautājumu un apstiprinātu, ka struktūrfondi, kuri, protams, ir nepieciešami attīstībai un vides aizsardzībai, arī tiks izmantoti šīs politikas ieviešanā.
<SPEAKER ID="154" NAME="Joe Borg">
Komisijas loceklis. - Priekšsēdētājas kundze, pirmkārt, runājot par Sudre kundzes jautājumu par īpaši perifērajiem reģioniem: nav šaubu, ka jūrniecības politiku nav plānots formulēt - kā, es domāju, ir skaidrs no zilās grāmatas, kas nupat ir apstiprināta, un rīcības plāna - par visiem gadījumiem piemērojamu politiku. Tāpēc perifēro un īpaši perifēro reģionu īpašās vajadzības ir jāņem vērā.
<P>
Otra monētas puse ir tāda, ka īpaši perifērie reģioni sniedz Eiropas Savienībai ārkārtīgi lielas priekšrocības. Tie ļauj mums piekļūt okeāniem, pie kuriem citādi mēs nevarētu tikt klāt. Un, ņemot zvejniecību par piemēru, fakts, ka jums ir īpaši perifērie reģioni Indijas okeānā, piemēram, Rejunjona, ir piemērs tam, ka mums ir tieša ietekme esošās reģionālajās zivsaimniecības organizācijās un tajās, kuras mēs šajos ūdeņos mēģinām veicināt.
<P>
Tāpēc es noteikti aicinātu aplūkot īpaši perifēro reģionu specifiskās īpašības. Mums ir arī jāpaplašina īpaši perifēro reģionu priekšrocības. Un - jā, gadījumos, ja mēs tos varam, izmantot tos kā laboratorijas, piemēram, atjaunojamās enerģijas attīstīšanai, mums tas noteikti ir jāmēģina darīt un tas jāveicina, tajā pašā laikā uzmanot, lai tiem nekādā veidā netiktu nodarīts kaitējums.
<P>
Atbildot uz Casaca kundzes jautājumu par pieeju ekosistēmai, es, pirmkārt, vēlos teikt, ka, jā, mēs Zivsaimniecības ģenerāldirektorātā esam uzdevuši ekspertiem veikt pētījumu. Tas ir normāls, periodisks uzdevums, ko mēs veicam, lai noskaidrotu, kā darbojas zivsaimniecības politika, kādas kļūmes ir pieļautas, lai mēs varētu mācīties no kļūdām un uzlabot lietas.
<P>
Pirmkārt, nav nekādu problēmu šo pētījumu padarīt pieejamu Zivsaimniecības komitejai. Mēs zinām, ka tas ir ļoti kritizējošs, taču mēs pieņemam šo kritiku, jo dienas beigās mēs mēģināsim ieviest 2002. gada Kopējās zivsaimniecības politikas reformas. 2007. gadā mēs vēl joprojām esam reālas 2002. gada reformu ieviešanas sākuma stadijā, ejot daudzgadīgas pārvaldības un atveseļošanās plānu virzienā, ejot uz ekosistēmu vairāk balstītas zivsaimniecības pārvaldības virzienā.
<P>
Mēs esam mantojuši daudzus zivsaimniecības pārvaldības gadus - to pārsteidza gan zinātnes attīstība, gan milzīgs kuģu skaita pieaugums, kas pārspēja jebkādas iespēju robežas, tā sakot, dodot pretsitienu tam, ko pastāvīgi var spēt apgūt. Un mums uz to ir jāskatās tā, ka mēs uzlabojam situāciju un ieviešam ilgtspējīgu zivsaimniecības sistēmu, pasākumus un iniciatīvas, kuras, es ceru, pilnībā atbalstīt Eiropas Parlaments: piemēram, izmetumu politika, pasākumi un iniciatīvas saistībā ar zivsaimniecības daudzgadīgo pārvaldību, zivsaimniecības pārvaldība, ieviešot vairāk slēgtu teritoriju, slēgtu sezonu - tie visi ir pasākumi, kas ir vērsti uz ekosistēmas pieeju zivsaimniecībai un maksimāli ilgtspējīgu ieguvumu.
<P>
Mums ir pirmais pārvaldības plāna piemērs, pamatojoties uz maksimāli ilgtspējīgu ieguvumu, kā arī vienreizējs pārvaldības plāns, ko Padome pieņēma tikai pagājušajā jūnijā. Tāpēc mēs ceram turpināt attīstību šajā virzienā, lai panāktu uz ekosistēmas pieeju balstītu zivsaimniecības pārvaldību.
<P>
Runājot par Morillon kunga jautājumu, es, pirmkārt, vēlos apliecināt, ka integrētā pieeja jūrniecības nozarēm netiks finansēta no Eiropas Zivsaimniecības fonda. Eiropas Zivsaimniecības fonds 2007.-2013. gadam jau ir sadalīts. Mēs esam saņēmusi gandrīz visu dalībvalstu stratēģiskos plānus un darbības programmas, mēs tās izskatām, un tās acīmredzami ir vērstas uz zivsaimniecību un akvakultūru.
<P>
Tomēr attiecībā uz jūrniecības jautājumiem ir jāizskata arī citi finansēšanas avoti. Es teiktu, ka visloģiskākais finansēšanas avots būtu struktūrfondi, arī reģionālie fondi, jo piejūras teritorijas ir Eiropas Savienības reģioni. Tāpēc būtu vairāk jākoncentrējas uz piejūras teritoriju vajadzībām un apkārtējām jūrām, lai pēc nepieciešamības varētu pārvirzīt finansējumu iniciatīvām un projektiem, kuri būtu lielā mērā vērsti uz piemērotu rīku izveidi integrētās jūrniecības politikas pārvaldībai.
<SPEAKER ID="156" NAME="Luís Queiró" AFFILIATION="PPE-DE">
(PT) Vēlos pievienoties komisāram veltītajiem apsveikumiem par rīcības plānu ES jūrniecības politikas attīstībai, un es vēlos pateikt, ka šajā dokumentā ir vairākas pieminēšanas vērtas iniciatīvas, piemēram, priekšlikums par Eiropas jūras pētniecības stratēģiju, atbalsts integrētajai pieejai valstu jūrniecības politikām, ieteikums Eiropai darboties kuģošanas pārraudzības tīklā, kā arī priekšlikums izveidot vairākas nozares pārstāvošas grupas ar attiecīgu finansējuma izlīdzinājumu Eiropas līmenī un, protams, citas.
<P>
Visbeidzot, publiskām debatēm es vēlos virzīt šādus komisāram adresētus jautājumus: lielu daļu piedāvātā rīcības plāna var ievērot un veicināt pati Komisija, taču acīmredzot to neatbalstīs Padome un dalībvalstis. Mēs dzirdējām komisāru šodien šeit sakām, ka decembra sesijā mums ir jāiegūst atbalsts Eiropas Parlamentā. Tāpēc jautājums ir šāds: vai mēs varam cerēt, ka atbalsts būs pietiekami efektīvs, lai izvirzītu šo stratēģiju starp Eiropas Savienības prioritātēm un noturētu to tur, vai arī atbalsts būt tikai formāls?
<P>
Beigās vēlos uzdot savu otro jautājumu: kā ir iespējams nodrošināt, ka Eiropas Jūrniecības stratēģijas rezultātā sadarbība un koordinācija būs lielāka, neieslīgstot jūrniecības politikas apvienošanā un, konkrēti, valstu jūrniecības resursu apvienošanā?
<SPEAKER ID="157" NAME="Georgios Toussas" AFFILIATION="GUE/NGL">
(EL) Priekšsēdētājas kundze, Komisijas diskusija par ES Kopīgo jūrniecības politiku virzās tajā paša pret darbiniekiem vērstajā gultnē. Tā ietver jaunus pasākumus konkurences veicināšanai un peļņas palielināšanai lielām jūrniecības uzņēmumu grupām, un tā norāda uz intensitāti, ar kādu notiek uzbrukumi darbiniekiem.
<P>
Tās galvenie mērķi ir šādi: palielināt ātrumu, ar kādu kuģi un kapitāls koncentrējas lielu jūrniecības uzņēmumu grupu rokās, jūras transporta un saistīto pakalpojumu pilnīga liberalizēšana, ES institūciju stratēģiskās lomas pieņemšana, lai paustu pilnīgu ieinteresētību starptautisko organizāciju kapitālā, izmaiņu noraidīšana darba devēju un ņēmēju attiecībās, jūrniecības izglītības iestāžu vērtības mazināšana un privatizēšana, lai gatavotu lētu darbaspēku, vairāku saistību uzlikšana dokeriem, birokrātiskas direktīvas un noteikumi, kuri neuzlabo drošības nosacījumus uz kuģiem vai cilvēku aizsardzību jūrā.
<P>
Komisār, nav panākta vienošanās par likumdošanas kodificēšanu attiecībā uz jūrniecības nozarē nodarbinātajiem. Kāda ir Komisijas nostāja šajā jautājumā? Kādus pasākumus tā plāno veikt - un es beidzu, priekšsēdētājas kundze - attiecībā uz situāciju, par kuru, iespējams, jūs neesat vienīgie atbildīgie, t.i., monopolistisku tūristu grupu un indivīdu radīto ietekmi uz dalībvalstu piekrastes līniju?
<SPEAKER ID="158" NAME="Gerard Batten" AFFILIATION="IND/DEM">
Priekšsēdētājas kundze, komisārs izdarīja dažas atsauces uz jūrniecības vēsturi, un arī es to vēlos izdarīt. Lielākā daļa cilvēku zina patriotisko himnu "Valdi, Britānija!”, bet dažkārt viens vārds tiek lietots pilnīgi nepareizi. Pareizā versija ir nevis "Valdi, Britānija! Britānija valda pār viļņiem”, bet gan "Valdi, Britānija! Britānija, valdi pār viļņiem”. Vārds "valda” pārvērš teikumu par uzpūstu apgalvojumu. Pareizā vārda "valdi” nozīme ir pārliecinoša un brīdinoša. Tas tiek lietots, lai klausītājs saprastu, ka Britānijai bija jāvalda pār viļņiem, lai saglabātu tās brīvību un neatkarību. Tagad briti nevalda pat paši pār sevi, jo 80% no mūsu likumiem ir Eiropas Savienības izdoti. Kopīgā zivsaimniecības politika ir sagrāvusi Lielbritānijas zivsaimniecības nozari un izraisījusi ekoloģisku katastrofu britu ūdeņos. Kāpēc mums būtu jādomā, ka ES Jūrniecības politika būs mazāk kaitīga nekā Kopīgā zivsaimniecības politika?
<SPEAKER ID="159" NAME="Priekšsēdētāja">
Parlamenta locekļi ir ļoti ieinteresēti uzdot vēl virkni jautājumu, un es domāju, ka mums vajadzētu pilnībā izmantot šīs svarīgās debates.
<P>
Komisār, vai jūs varētu sniegt īsu atbildi, lai mēs varētu dot vārdu pārējiem Parlamenta locekļiem un slēgt šo diskusiju.
<SPEAKER ID="160" NAME="Joe Borg">
Komisijas loceklis. - Priekšsēdētājas kundze, runājot par Queiró kunga jautājumu, vēlos uzsvērt faktu, ka mēs sagaidām patstāvīgu atbalstu. 22. oktobrī notiks neoficiāla ministru tikšanās, lai noskaidrotu dalībvalstu viedokļus par mūsu piedāvāto dokumentu paketi. Mēs ceram, ka decembrī šo paketi apstiprinās Eiropadome. Tas ir pirmais posms. Tomēr mums ir jārīkojas uzmanīgi, lai nesasteigtu to, kas ir sasniedzams īsā laika posmā.
<P>
Ja šis posms būs veiksmīgs un ja pirmās ieviestās iniciatīvas izrādīsies veiksmīgas, tad mēs varam doties pie dalībvalstīm un skatīties, vai tās vēlas turpināties virzīties tālāk uz lielāku jūrniecības jautājumu integrāciju.
<P>
Tomēr ir svarīgi uzsvērt faktu, ka šī ir politika, kuras pamatā ir nevis leģislatīva pieeja, bet gan nepieciešamo rīku ierosināšana, veicināšana un izveide, lai panāktu lielāku koordināciju, ciešāku sadarbību un plašāku pušu iesaistīšanu.
<P>
Apskatot rīcības plānu, ir skaidri redzams, ka tam pamatā esošais princips ir radīt noteiktus rīkus izmantošanai dažādos sektoros, kuri ir nepieciešami, lai attīstītu integrētu pieeju jūrniecības jautājumiem un sāktu aplūkot pasākumus atsevišķos sektoros holistiskā veidā, tādējādi ņemot vērā, kāda būs ietekme, ja, piemēram, ar zivsaimniecību saistītie jautājumi tiktu pieņemti attiecībā uz citiem sektoriem un otrādi.
<P>
Atbildot uz otro jautājumu, es vēlos uzsvērt faktu, ka, atsaucoties uz jūrniecības politiku, šodien reāli ir pieņemts komisāra Špidla paziņojums, kas aizsāka diskusiju par izņēmumiem no darba likumdošanas attiecībā uz jūrniecības sektorā nodarbinātajiem - jūras transporta jomā un zivsaimniecībā.
<P>
Mums tas ir jāizskata, lai redzētu, vai vispirms ir iespējams samazināt šīs neatbilstības, lai atšķirības starp uz sauszemes un jūrā nodarbinātajiem tiktu samazinātas, neradot konkurētspējas problēmas, pieņemot, ka mēs runājam par starptautisku sektoru. Tāpēc mums tas būtu jādara roku rokā ar operatoriem, jo tādā veidā mēs varam stimulēt viņus un veicināt šo neatbilstību starp uz sauszemes un jūrā nodarbinātajiem samazināšanos.
<P>
Atbildot uz Batten kunga uzdoto jautājumu, vēlos teikt, ka jūrniecības politika, integrēta pieeja jūrniecības jautājumiem, nav gadījums, kad Eiropas Savienība izdomā jaunu velosipēdu. Tas ir kaut kas, ko jau īsteno tādas valstis kā ASV, Kanāda, Austrālija un tagad arī Japāna, un mēs no tā atpaliekam. Mums ir jāizmanto iespēja un jāpanāk mūsu starptautiskie partneri jūrniecības jautājumos.
<P>
Vēlos atgādināt Batten kungam, ka problēmas saistībā ar Apvienoto Karalisti un zivsaimniecību aizsākās jau pirms Kopīgās zivsaimniecības politikas ieviešanas. Mēs visi atceramies tādus notikumus kā aukstais karš starp Apvienoto Karalisti un Īslandi, kas risinājās tieši pirms Kopīgās zivsaimniecības politikas ieviešanas.
<P>
Mēs runājam par problēmām saistībā ar pārzveju un zvejas tiesībām, kuras jau pastāv un kuras mēs mēģinām risināt ar daudz racionālāku pieeju zivsaimniecības pārvaldībai, izmantojot reformēto Kopīgo zivsaimniecības politiku.
<SPEAKER ID="161" NAME="Avril Doyle" AFFILIATION="PPE-DE">
Priekšsēdētājas kundze, es pievienojos apsveikumiem komisāram Borg par šo ļoti svarīgo integrētās politikas dokumentu. Es piekrītu tam, ko šodien sacīja priekšsēdētājs Borroso, ka liela daļa mūsu nākotnes ir atkarīga no neizmantotā okeānu un jūru potenciāla un ka šī politika veicinās izaugsmi un darba vietas. Mums ir jāizmanto visas iespējas, kuras mums sniedz jūras un okeāni, taču mums vienmēr ir jārīkojas, domājot par ilgtspēju.
<P>
Komisār Borg, es pilnībā atbalstu jūsu darbu saistībā ar jūras pētniecības tehnoloģijām un inovācijām, un jūsu ieguldījumu Aberdīnas deklarācijā. Vēlos atzīt Īrijas, īpaši Īrijas Jūrniecības institūta, ieguldījumu, palīdzot izstrādāt šo politiku. Es atbalstu jūsu paziņojumu, ka dokumentu pakete ir jāievieš šīs Komisijas pilnvaru laikā, bet, tā kā ir palikuši tikai divi gadi, mani interesē, vai tā ir tikai cerība, ka visus minētos konkrētos pasākumus patiesībā veiksit jūs? Komisāra Špidla šīs dienas ziņojums par pārskatu par izņēmumiem darba likumdošanā attiecībā uz jūrniecības nozari un komisāra Piebalgs ziņojums par saikni starp ES enerģētikas politiku un jauno integrēto jūrniecības politiku ir ļoti labs sākums, taču cik daudziem citiem jautājumiem šajā šodien pieminētajā paketē būs nepieciešami atsevišķi likumdošanas priekšlikumi?
<SPEAKER ID="162" NAME="Silvia-Adriana Ţicău" AFFILIATION="PSE">
(RO) Arī es vēlos apsveikt komisāru ar integrēto pieeju.
<P>
Vēlos pievērst uzmanību faktam, ka pēc Rumānijas un Bulgārijas pievienošanās Eiropas Savienībai tagad ir robeža ar Melno jūru, jaunu jūru, un mums ir svarīgi veicināt Kopīgo jūrniecības politiku šajā reģionā.
<P>
Es vēlos, lai arī deltas un estuāri tiktu aizsargāti un tiktu iekļauti Kopīgajā jūrniecības politikā, es arī vēlētos, lai pasākumi jūras piesārņojuma apkarošanai tiktu paplašināti līdz iekšējiem ūdeņiem, kuri ieplūst jūrās un okeānos, un rūpniecības zonām, kas atrodas to krastos.
<P>
Es uzskatu, ka komisāra paziņojums ir svarīgs attiecībā uz jūrnieku darba apstākļiem un attiecībā uz tiem, kuri strādā kuģu būvētavās, un es arī uzskatu, ka ir svarīgi palielināt finansējumu infrastruktūras attīstībai un aktivitātēm piekrastes zonās.
<SPEAKER ID="163" NAME="Josu Ortuondo Larrea" AFFILIATION="ALDE">
(ES) Priekšsēdētājas kundze, pirmkārt, es vēlos paust savu neapmierinātību ar veidu, kādā šodien notiek debates Parlamentā. Es biju pirmais Parlamenta loceklis, kurš pacēla roku, lūdzot vārdu, bet tagad es esmu pēdējais, vai viens no pēdējiem, un nedrīkstu runāt ilgāk par minūti.
<P>
To pateicis, es vēlos apsveikt komisāru un Komisiju par paziņojumu un gada laikā paveikto darbu, konsultējot iesaistītās puses, mēģinot ieviest integrēto jūrniecības politiku visā Eiropas Savienībā, ņemot vērā to, cik svarīga ir jūras vide, un to, kā to nepārtraukti ietekmē cilvēka veiktās darbības.
<P>
Šajā sakarā es vēlos pajautāt komisāram, vai militārais sektors, kas dažkārt iejaucas un ietekmē jūras vidi, tiks ņemts vērā, izskatot Kopienas politiku šajā jomā, lai novērstu vides aizskaršanu.
<P>
Turklāt nepārtraukti notiek nekontrolēts dempings. Kad tiks ieviestas melnās kastes, lai kontrolētu visus kuģu tilpnēs un tvertnēs pārvadātos šķidrumus?
<SPEAKER ID="164" NAME="Priekšsēdētāja">
Ortuondo kungs, es nebiju klāt šo debašu sākumā, tāpēc nezinu par jūsu noteikto kārtību.
<SPEAKER ID="165" NAME="Eija-Riitta Korhola" AFFILIATION="PPE-DE">
(FI) Priekšsēdētājas kundze, ES Jūrniecības politika ir viena no svarīgākajām iniciatīvām, kuru pašreizējā Komisija atcerēsies pamatoti, īpaši, ja tiks saprasts, kā izmantot tās paplašināšanās sniegtās priekšrocības un politisko ietekmi jūras vides glābšanai.
<P>
Es aicinu Komisiju pievērst īpašu uzmanību vienas no ES īpašākajām jūrām, Baltijas jūras, glābšanai. Es to vēlētos lūgt. Vai Komisija varētu uztvert Baltijas jūru ne tikai kā vides jautājumu, bet arī kā politisku? Ja šo mirstošo jūru ir iespējams glābt, mēs varam parādīt sabiedrībai, ka Eiropas Savienība sniedz patiesu atbalstu un ka kopā mēs esam stiprākā pozīcijā, lai glābtu mūsu vidi, nekā vieni paši.
<SPEAKER ID="166" NAME="Joe Borg">
Komisijas loceklis. - Priekšsēdētājas kundze, pirmkārt, atbildot uz Doyle kundzes jautājumu: jā, es vēlētos vairākkārt atkārtot faktu, ka mēs esam saņēmuši būtisku atbalstu no zinātniekiem. Aberdīnas deklarācija tika atbalstīta, un arī pati Īrija sniedz lielu atbalstu. Runājot par izteikto piezīmi, es vēlos uzsvērt, ka tā nav mana iniciatīva: tas ir Komisijas lēmums un neatkarīgi no iesaistītajām pusēm noteikti notiks turpmāka virzība uz priekšu. Ja pirmajos divos gados mēs gūsim panākumus, es esmu pārliecināts, ka jaunā Komisija labprāt pārņems šos panākumus. Tāpēc šis ir svarīgs divu gadu periods, kad mums ir jāredz, kā nākotnes jūrniecības politikas sēklas sāk dīgt. Tā mēs varam garantēt, ka nākamās Komisijas ar Eiropas Parlamenta, Reģionu komitejas un, esmu pārliecināts, arī Ministru padomes atbalstu varēs īstenot šo jūrniecības politiku pilnībā.
<P>
Atbildot uz otro uzdoto jautājumu par iekšzemes ūdens ceļiem, jāsaka, ka nav šaubu par to, ka iekšzemes ūdens ceļi ir ļoti svarīga kopējās jūrniecības politikas daļa, tieši tāpat kā krasti un piekrastes zonas ir neatņemama jūrniecības politikas daļa. Faktiski nākamnedēļ priekšsēdētāja vietnieks Barrot kungs iesniegs dokumentu paketi saistībā ar iekšējiem ūdeņiem, tajā skaitā ostu politiku un arī ieiešanu iekšējās ostās. Tādējādi visi jautājumi saistībā ar ūdens ceļiem un ostām - arī iekšējām ostām - ir daļa no šīs paketes, kas tiks iesniegta nākamnedēļ.
<P>
Runājot par Ortuondo Larrea jautājumu par militārajām aktivitātēm, vai tās tiks iekļautas Kopienas politikā, ir jāuzsver fakts, ka šī ir ļoti jutīga joma saistībā ar dalībvalstu suverenitāti. Tāpēc ir jābūt uzmanīgiem. Ja jūs vēlaties, lai jūrniecības politika būtu veiksmīga, tā ir jāievieš roku rokā ar dalībvalstīm. Ja dalībvalstis vēlas, piemēram, veikt kopīgus pasākumus saistībā ar nacionālajiem krasta apsardzes pasākumiem, zivsaimniecības jautājumiem, nelegālās imigrācijas jautājumiem, narkotiku un cilvēku nelegālas pārvadāšanas jautājumiem, tad, es domāju, ka ir plašas iespējas daudz efektīvāk un produktīvāk koordinēt nacionālās krasta apsardzes sistēmu, piemēram, daloties līdzekļos ar dažādām dalībvalstīm, apmainoties ar informāciju un veidojot nepieciešamos rīkus, tajā skaitā, piemēram, jūras kartes, kas varētu būt noderīgas krasta apsardzei un citiem. Taču, no otras puses, ja mēs sāksim risināt ļoti jutīgus militārus jautājumus, to paveikt būs daudz grūtāk. Es vēlos teikt, ka, ja mēs vēlamies veiksmīgi ieviest integrēto jūrniecības politiku, mums tas ir jādara roku rokā ar dalībvalstīm, kuras ir primāri atbildīgas par to, lai būtu ieviesti nepieciešamie rīki veiksmīgai šādas politikas īstenošanai.
<P>
Runājot par Baltijas jūras jautājumu, nav šaubu, kā jau es minēju iepriekš, ka jūrniecības politikai ir jāņem vērā dažādu Eiropas Savienības jūras reģionu specifiskās iezīmes vai īpašības. Tāpēc problēmu gadījumā, kā tas ir ar Baltijas jūru, jūrniecības politikas ietvaros ir jāizveido rīki Baltijas jūras problēmu novēršanai. Tāpēc, ja Baltijas jūrā ir ekoloģiskas problēmas, kuras ir jārisina kādā citā veidā, mums ir jādara viss, kas ir mūsu spēkos, lai to izdarītu. Piemēram, attiecībā uz zivsaimniecību mēs veicam pasākumus, par spīti dažādām nesaskaņām, lai panāktu ilgtspējīgu zivsaimniecību Baltijas valstīs. Attiecībā uz Baltijas valstīm mēs arī mēģinām atrisināt problēmas saistībā ar jūras transporta maršrutiem caur Baltijas jūru. Tāpēc integrēta pieeja jūrniecības jautājumiem noteikti nozīmētu to, ka mēs izskatām visas šīs problēmas saistībā ar Baltijas valstīm un mēģinām nodrošināt lielāku koordināciju starp dažādām iesaistītajām pusēm, starp dažādām dalībvalstīm un arī trešajām valstīm, piemēram, Krieviju, lai sasniegtu labāku rezultātu dažādu sektoru pārvaldībā Baltijas valstīs.
<SPEAKER ID="167" NAME="Priekšsēdētāja">
Paldies, komisār. Es atvainojos Parlamenta locekļiem, kuriem nebija iespējas runāt. Šķiet, ka šāda veida debatēm vajadzētu atvēlēt vairāk laika.
<P>
Debates ir slēgtas.
<P>
Balsojums notiks rīt, 2007. gada 11. oktobrī.
<P>
Rakstiski paziņojumi (Reglamenta 142. pants)
<SPEAKER ID="773" NAME="Pedro Guerreiro  " AFFILIATION="GUE/NGL">
rakstiski. - (PT) Komisija ir iesniegusi savus priekšlikumus par nākotnes ES līmeņa "integrētās jūrniecības politikas vīziju” un "rīcības plānu”. Lai arī nebija iespējams veikt nepieciešamo analīzi (neaizmirstot, ka ļaunums slēpjas detaļās), mana sākotnējā reakcija ir šāda:
<P>
ikvienai iniciatīvai šajā jomā ir jāaizsargā dalībvalstu kompetence saistībā ar teritoriālo pārvaldību, konkrēti, teritoriālo ūdeņu un īpašo ekonomisko zonu (ĪEZ) pārvaldību, kā to parāda šādi piemēri: resursu izmantošana, transports, pētniecība, robežkontrole un drošība, reģionālā plānošana, tādas vides vai ekonomiskās aktivitātes kā zvejošana. Tas ir, mēs nedrīkstam pieļaut, ka zem tā saucamā subsidiaritātes principa slēpjas Trojas zirgs, kas apdraud dalībvalstu suverenitāti;
<P>
pieminēto "stingro jūrniecības politikas finansiālo bāzi” nedrīkst veidot Eiropas Zivsaimniecības fonds, jo šai prioritātei ir jāizveido jauns un uzlabots finansiālais mehānisms;
<P>
akvakultūru nevajadzētu stimulēt, jo tas neļautu sasniegt optimālus rezultātus zivsaimniecības sektorā, ņemot vērā tā stratēģisko nozīmi tādās valstīs kā Portugāle; atbilstīga sociālekonomiskā ilgtspēja būtu jānodrošina, izmantojot piemērotu politiku un finansiālos resursus.
<SPEAKER ID="772" NAME="Robert Navarro  " AFFILIATION="PSE">
rakstiski. - (FR) Ar šo "Zilo grāmatu” Eiropas Savienība sper soli uz priekšu. Lai arī diemžēl atsevišķos punktos, piemēram, jautājumā par Eiropas krasta apsardzi un Eiropa karogu - Eiropas Komisijai bija jāsamazina tās ambīcijas dēļ atbalsta trūkuma no dažām dalībvalstīm, šis dokuments ir labs sākums. Es ceru, ka tiks turēti tajā dotie solījumi. Tomēr finansējuma jautājums būs izšķirošs, to atzīst arī pati Komisija. Vai ministri tiks galā ar tiem uzlikto atbildību?
<P>
Runājot par pārējo, es esmu īpaši priecīgs par Komisijas lēmumu runāt par sociālās likumdošanas pārskatīšanu jūrniecības sektorā, uz kuru neattiecas parastais darba likums un tā sniegtā aizsardzība. Bija jau laiks! Tāpēc šim izšķirošajam faktoram karjeras veidošanas iespēju veicināšanā jūrniecības sektorā vajadzētu palīdzēt Eiropai aizsargāt tās jūrniecības speciālās zināšanas.

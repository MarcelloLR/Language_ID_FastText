<CHAPTER ID="019">
Kopējās tehniskās prasības un administratīvās procedūras, ko piemēro komerciāliem pārvadājumiem ar gaisa kuģiem (ES OPS), un bērna ierobežotājsistēmu izmantošanu (OPS 1,730) (debates) 
<SPEAKER ID="522" NAME="Priekšsēdētāja">
Nākamais punkts ir mutisks jautājums - B6-0169/2008), ko Komisijai Transporta un tūrisma komitejas vārdā iesniedza Eva Lichtenberger par tehniskām prasībām un administratīvām procedūrām, ko piemēro komerciāliem pārvadājumiem ar gaisa kuģiem (EU OPS) un bērna ierobežotājsistēmu izmantošana (OPS 1.730).
<SPEAKER ID="523" NAME="Eva Lichtenberger">
referente. - (DE) Priekšsēdētājas kundze, komisār, dāmas un kungi, šodienas debates izraisīja Vācijas televīzijas WDR reportāža, kas gaisa kuģos parasti lietotās drošības jostas zīdaiņiem un maziem bērniem ne vienmēr ir drošas. Triecienu izmēģinājumi parādīja, ka šīs jostas, ko visbiežāk izmanto Eiropas aviosabiedrības, faktiski var apdraudēt bērnus un radīt nopietnus savainojumus.
<P>
Vienlaicīgi ar ES-OPS t.i. tehnisko drošības noteikumu izskatīšanu, un tie drīz stāsies spēkā, es biju ieinteresēts nodrošināt šīs drošības problēmas atrisināšanu, tāpēc es kolēģiem Transporta un tūrisma komitejā parādīju video ierakstu par šo tematu. Manuprāt, ir ļoti būtiski nopietni izskatīt veiktos triecienu izmēģinājumus, kas parādījuši, ka šīs jostas nepasargā bērnu gaisa kuģa pacelšanās pārtraukšanas gadījumā vai tad, ja gaisa kuģis ātri nosēžas, un meklēt tūlītējus risinājumus. Es uzskatu., ka tas ir ļoti steidzami.
<P>
Saskaņā ar esošajiem, ierosinātajiem noteikumiem šo jostu izmantošana joprojām būs atļauta, neņemot vērā to, ka bērniem vismaz lielākajā daļā Eiropas valstu pat mašīnās tiek piemēroti daudz stingrāki drošības noteikumi. Pat tad, ja avārijas nosēšanās vai pacelšanās pārtraukšana atgadās ļoti, ļoti reti - par to mēs esam ļoti pateicīgi un kas arī ir saistīts ar tehniskajiem noteikumiem - nedrīkst pieļaut to, lai zīdaiņi un bērni būtu pakļauti riskam. Katrs, kas ir redzējis šo triecienu izmēģinājumu, gūs pārliecību, ka mēs nedrīkstam to pieļaut.
<P>
Mani kolēģi Transporta komitejā kopā ar mani izpētīja šo jautājumu, un esmu ļoti pateicīgs viņiem, ka viņi to uzsvēra ļoti nopietni. Mēs vēlamies atrast labu šīs problēmas risinājumu. Daži drošības speciālisti ir izteikuši iebildumus, ka nav zināms neviens gadījums, kas liecinātu par to, ka šāda vieda jostas ir bīstamas. Diemžēl tam ir šausminošs izskaidrojums.
<P>
Ja zīdaiņi un bērni neaizņem sēdvietu, viņi netiek reģistrēti statistikas datos. Tam pamatā esošie fakti ir bijuši zināmi gadiem ilgi. Vācijas Transporta ministrija pievērsa tam uzmanību un pateica, ka nevēlas atgriezties pie zemāka drošības līmeņa. Tomēr Vācijas Aviosabiedrību asociācija nosauca risku uzskaitījumu par populismu. Man godīgi jāatzīst, ka to var raksturot vienīgi kā cinisku pieeju.
<P>
Rodas vairāki būtiski jautājumi. Kura iestāde patiesībā atļāva šo cilpas jostu, šo maziem bērniem paredzēto papildu jostu? Uz kāda pamata, saskaņā ar kuriem tehniskiem standartiem šī iestāde to izdarīja? Es zinu, ka tika piešķirta atļauja paplašinātai jostai, kas paredzēta korpulentiem cilvēkiem, bet līdz šim, cik man zināms, papildu josta bērniem nav atļauta. Bērnu turēšana klēpī, ko dažas aviosabiedrības piedāvā kā alternatīvu veidu, ir ļoti novecojusi metode. Tā pirmoreiz reģistrēta 1920. gados, kad gaisa kuģi vēl pacēlās ar ātrumu apmēram 65 km/h. Mums nevajadzētu un mēs nevaram gaidīt tik ilgi.
<P>
Es neuzskatu, ka mēs varam atstāt šo lēmumu dalībvalstu ziņā, jo aviācijas nozarē ir sīksta konkurence un, protams, šīs konkurences spiediens rada risku, ka netiks izveidota labākā iespējamā drošības sistēma. Mums ir vajadzīgs risinājums Eiropas līmenī. Es jums jautāju - kad mums tāds būs? Vai ir kaut mazākā iespēja to šodien redzēt un vai ir kaut mazākā iespēja, ka mēs spēsim atrast saprātīgu risinājumu pārejas periodam?
<P>
Nobeigumā piebildīšu, ka miljoni tika iztērēti ,,šķidrumu gaisa kuģos” bez nopietnām debatēm. Šajā gadījumā mums ir jāiegulda bērnu drošībā. Mums tas ir jādara.
<P>
(Aplausi)
<SPEAKER ID="524" NAME="Antonio Tajani">
Komisijas priekšsēdētāja vietnieks. - (IT) Priekšsēdētājas kundze, Lichtenberger kundze, es atbildēšu jums itāliešu valodā, jo es zinu, ka jūs esat manas dzimtās valodas pratēja. Man būs ļoti patīkami to darīt.
<P>
Paldies, ka izvirzījāt jautājumu, kas ir ļoti aktuāls un attiecas uz mūsu bērnu drošību. Tikšanās laikā ar Transporta komiteju es teicu, ka mūsu pilsoņu veselības aizsardzība, kā arī tiesību aizsardzība ir mūsu prioritāte, jo īpaši to mazāko pilsoņu veselības un tiesību aizsardzība, kas nespēj aizstāvēt savas intereses un tāpēc ir atkarīgi no mums, lai mēs mēģinātu un aizsargātu viņu drošību pēc iespējas labāk.
<P>
Jūsu izvirzītā problēma ir ļoti reāla. Ir daudz šaubu, un Eiropas Aviācijas drošības aģentūrai pašai ir zināmi daudzi pretrunīgi pētījumi, saskaņā ar kuriem bērnu ierobežotājsistēmas ir problemātiskas. Tāpēc, saskaroties ar pretrunīgu un nepilnīgu informāciju, aģentūra 2007. gadā uzsāka pētījumu, lai iegūtu uzticamāku zinātnisku atbildi uz šo jautājumu.
<P>
Spēkā esošie noteikumi - Regula (EEK) Nr. 3922/1991, kas paredz bērnu ierobežotājsistēmu izmantošanu - dod iespēju dalībvalstīm brīvi izvēlēties. Izvirzot šo jautājumu, jūs lūdzat Eiropas Savienībai sniegt dalībvalstīm konkrētu atbildi, pasakot: ,,Uzmanieties, jūsu izmantotā sistēma nedarbojas un negarantē bērnu drošību”.
<P>
Zinātniskais novērtējums tiks pabeigts pēc dažiem mēnešiem 2008. gada oktobrī. Tāpēc, līdzko tiks saņemta konkrēta atbilde uz jautājumu par drošību - citiem vārdiem sakot, tas, ko Aviācijas drošības aģentūra no zinātnes viedokļa uzskatīs par drošāko veidu, kā garantēt bērniem lidojumu ar samazinātu risku - mans pienākums būs nekavējoties ierosināt vajadzīgos pasākumus bērnu drošības sistēmu uzlabošanai. Es zinu, ka ierosinātais risinājums, proti, bērnu drošības sēdeklīši, kas līdzinās automašīnās izmantotajiem, ir viena no iespējām, ko izskata Eiropas Aviācijas drošības aģentūra.
<P>
Tomēr pirms sniegt atbildi un rīkoties - ko es esmu paredzējis darīt, jo ir pareizi bažīties par mūsu mazāko pilsoņu drošību - es sagaidīšu zinātniski pamatotu atbildi no Eiropas Aviācijas drošības aģentūras, kas līdz
<P>
šim ir parādījusi savu spēju labi strādāt un stingri ievērot precīzus zinātniskus kritērijus. Tāpēc vēlreiz par norises laiku - jūs man lūdzāt nosaukt precīzus datumus - ir paredzēts, ka aģentūras pētījums beigsies šī gada oktobrī; tiklīdz es saņemšu EADA secinājumus, es apņemos informēt parlamentāro komiteju un tiešā veidā iejaukties, lai sniegtu dalībvalstīm norādījumus par labāko metodi bērnu aizsardzībai un viņu drošības garantēšanai.
<SPEAKER ID="525" NAME="Georg Jarzembowski">
PPE-DE grupas vārdā. - (DE) Priekšsēdētājas kundze, komisār, mēs visi piekrītam, ka mums ir jāuzlabo bērnu aizsardzība lidojumu laikā. Komiteja tam noteikti piekrita, pretējā gadījumā šāds jautājums komitejā netiktu izvirzīts. Es arī esmu pateicīgs Komisijai par to, ka tā uzsāka priekšdarbus jau pirms laba laika. Tāpēc mēs pašlaik iesaistāmies debatēs, ko Komisija jau ir sagatavojusi.
<P>
Ir trīs jautājumu, uz kuriem komisārs, cerams, var atbildēt. Viņš minēja, ka tehniskie dati būs pieejami oktobrī. Jautājums ir par to, kad Komisija izdarīs secinājumus no šiem datiem - šajā termiņā vai vēlāk?
<P>
Ir trīs ļoti skaidri jautājumi. Pirmais attiecas uz labāko tehnisko sistēmu bērnu aizsardzībai. Otrs jautājums, līdzko esam atbildējuši uz pirmo, ir, vai Eiropas Savienībai jāstrādā uz tiesiska pamata vai jāsāk ar ieteikumu iesniegšanu. Tādējādi tas ir jautājums par to, vai ieviest saistošus Eiropas tiesību aktus. Tad vēl ir jautājums par to, vai mēs varam to paspēt izdarīt šajā pilnvaru termiņā, vai mums vajadzētu sākt ar ieteikumiem un tad pievērsties tiesību aktiem. Tad vēl ir trešais, sarežģītais jautājums, kas netika uzdots mutisko jautājumu sadaļā, bet uz kuru mums un jums ir jāatbild: kas par to maksās? Uz šo jautājumu ir jāatbild.
<P>
Pieņemsim, kā ierosināja Lichtenberger kundze, ka noteikumi paredz, ka katram mazam bērnam ir jāsēž sēdvietā. Ja tā būtu, bērns sēdētu pieaugušo krēslā, kas izraisa jautājumu - vai mums jāliek vecākiem maksāt par papildu sēdvietu viņu mazajam bērnam, vai mums jāprasa drošības izmaksas kopienai, lai visiem citiem pasažieriem, kam nav līdzi bērnu, būtu jāsedz bērna sēdvietas izmaksas? Tāpēc mums arī jāatbild uz jautājumu - pieņemot, ka mēs vēlamies aprīkot gaisa kuģus, lai nodrošinātu bērnu drošību - kas maksās par šo drošības aizsardzību.
<SPEAKER ID="526" NAME="Ulrich Stockmann">
PSE grupas vārdā. - (DE) Priekšsēdētājas kundze, komisār, ja ir kaut mazākais cilvēka dzīvības apdraudējums, mums jāveic ātra un preventīva politiska darbība. Citas iespējas nav. Tas neapšaubāmi attiecas arī gaisa kuģos ceļojošiem bērniem, kas jaunāki par diviem gadiem.
<P>
Pirmkārt, es vēlos sirsnīgi pateikties Lichtenberger kundzei par iespēju noskatīties video ierakstu, kurā ir parādīti triecienu izmēģinājumi ar cilpu jostām. Es arī vēlos pateikt paldies komisāram par nostājas paušanu, kas atbilst mūsu jautājumam, lai gan daži punkti vēl jāizskaidro.
<P>
Šie jaunie noteikumi par mazu bērnu transportēšanu ar gaisa kuģi stāsies spēkā nākamās nedēļas beigās. Dalībvalstis tad varēs izvēlēties starp bērnu sēdeklīšiem un cilpu jostām. Tomēr, kā mēs redzējām, cilpu jostas var apdraudēt dzīvību. Mans pirmais jautājums - kad, vēlākais, Komisija iesniegs priekšlikumu, ar kuru tiks noteikts, ka bērnu sēdeklīšu izmantošana gaisa kuģos vienmēr ir obligāta? Tas atbilst Jarzembowski kunga jautājumam. Mans nākamais jautājums - kāda ir Komisijas esošā ieviešanas stratēģija? Vai tā iesniegs rezolūciju, vai kādā veidā tā plāno ieviest pētījuma secinājumus? Treškārt, jā turpinām atļaut daļu vajadzīgā ES-OPS regulējuma pieņemt saskaņā ar jauno komitoloģijas procedūru, kā mēs varam būt pārliecināti par to, ka mēs joprojām varam izstrādāt un izskatīt regulu par drošiem bērnu sēdeklīšiem šī pilnvaru termiņa laikā?
<SPEAKER ID="527" NAME="Eva Lichtenberger" LANGUAGE="DE">
Priekšsēdētājas kundze, es jau izmantoju iespēju atbildēt uz komisāra sacīto, lai izvirzītu dažus papildu jautājumus.
<P>
Ir ļoti būtiski savlaicīgi īstenot šo stratēģiju, un arī es noteikti vēlētos uzzināt par pagaidu risinājumu. Iemesls, kādēļ esošās ES-OPS prasības tiek tulkotas tādējādi, lai visām aviosabiedrībām, kas jau piedāvā bērnu sēdeklīšus, būtu jāatgriežas pie cilpu joslām. Tas ir jāpaskaidro. Tā tie tiek iztulkoti. Es to zinu, jo esmu ievākusi informāciju un lūgusi cilvēkiem zvanīt aviosabiedrībām, lai interesētos par viņu bērnu drošības sistēmām. Šādu informāciju es saņēmu. Tas ir būtiski. Tas ir jāpaskaidro un, manuprāt, tas ir ļoti būtiski.
<P>
Otrkārt, tirgū tiek piedāvāti bērnu sēdeklīši, kas der standartveida gaisa kuģu sēdekļiem, un ir arī diezgan lēti gaisa spilveni pavadošajiem pasažieriem, kas der jebkur un varētu būt noderīgi. Ir skaidrs, ka bērns šajā gadījumā aizņem visu krēslu. Tomēr es vēlos pateikt, ka mātēm ir jāmaksā pat tad, kad viņas tur bērnu klēpī - es varu jums parādīt rēķinus, kas atkarībā no aviosabiedrības sasniedz aptuveni 60 % pieaugušo biļetes izmaksu.
<P>
Es vēlos, lai tiem, kas jau izmanto labāku sistēmu, tiktu ļauts turpināt šīs sistēmas izmantošanu. Es vēlos, lai komisārs man pateiktu, vai tas ir vai nav iespējams.
<SPEAKER ID="528" NAME="Reinhard Rack" AFFILIATION="PPE-DE">
(DE) Priekšsēdētājas kundze, iemesls, kāpēc es atkal lūdzu vārdu, nav tādēļ, ka es šodien nebūtu pietiekami runājis, bet tādēļ, ka, manuprāt, mēs patiešām risinām nopietnu tematu, attiecībā uz kuru deputāti arī ir uzdevuši piemērotus jautājumus. Mēs ceram, ka Komisija mums sniegs tūlītēju atbildi un pēc tam veiks piemērotu darbību.
<P>
Es vēlos pievērsties jautājumam par izmaksām. Es pieņemu, ka būtībā, lai gan es nezinu, vai mana grupa man pilnībā piekrīt, drošība ir valsts problēma un tāpēc tā jārisina un jāfinansē valsts līmenī. Pašlaik ir liels daudzums gaisa kuģu drošības jostu, kas netiek izmantotas un kuras nav nevienam īpaši paredzētas. Mūsu mazāko pilsoņu drošības dēļ - jautājums, kam komisārs īpaši pievērsās - mums noteikti jāpieņem lēmums par rīcību, tas jādara ātri un mēs nedrīkstam pieļaut, ka finansējums kļūst par šķērsli.
<SPEAKER ID="529" NAME="Michael Cramer" AFFILIATION="Verts/ALE">
(DE) Priekšsēdētājas kundze, komisār, jūs neesat atbildējis uz pašu būtiskāko jautājumu. Ko jūs darīsiet starplaikā? Tam ir pozitīvs risinājums. Ko jūs darīsiet, ja starplaikā bērns tiks nāvīgi ievainots, un jūs būsiet daļēji atbildīgs, jo kavējāties rīkoties? Kā jūs to atrisināsiet? Jums jāuzdod sev šie jautājumi, tāpat kā mēs uzdodam arī sev.
<P>
Izmaksu ziņā ir kāda līdzība. Invalīdu tiesību gadījumā gaisa transportā izmaksas tiek sadalītas starp visiem, kas ir tikai normāli. Ieņemt, piedzemdēt un uzaudzināt bērnu nav tikai privāta lieta, bet sabiedrības uzdevums, valsts uzdevums. Katram jābūt gatavam to uzņemties un finansēt. Vismaz pēc manām domām tā, protams, ir problēma. Lai bērni līdz 14 gadu vecumam varētu vilcienā braukt bez maksas, citi pasažieri šīs izmaksas sedz.
<P>
Jo īpaši gaisa transporta nozarē, kas ir atbrīvota no degvielas nodokļa - t.i. 14 miljardi EUR gadā - mēs noteikti varam savākt dažus eiro, lai sniegtu bērniem labāko aizsardzību, kas viņiem ir vajadzīga turpmāk.
<SPEAKER ID="530" NAME="Antonio Tajani">
Komisijas priekšsēdētāja vietnieks. - (IT) Priekšsēdētājas kundze, es vēlos, kaut varētu atbildēt, ka man pieder burvju nūjiņa un es šovakar pat varu atrisināt visas problēmas. Diemžēl es nevaru pavicināt burvju nūjiņu, jo man tādas nav. Tā vietā es uzskatu, ka mums jārisina šie jautājumi ļoti atbildīgā veidā, nesakot, ka tie tiks atrisināti rītdien no rīta, jo mēs esam atraduši tūlītēju risinājumu.
<P>
Ja no zinātniskā viedokļa nav skaidrības par to, kas ir labākās ierīces, lai nodrošinātu bērnu drošību, mēs pašlaik neko nevaram izdarīt, arī tāpēc, ka saskaņā ar spēkā esošo regulu lēmumu pieņemšana ir dalībvalstu atbildības ziņā: tie, kas izmanto bērnu sēdeklīšus, protams, var turpināt to darīt, ja viņi to uzskata par labāko mehānismu. Kā jau es minēju, tiklīdz man tiks iesniegti skaidrāki fakti - ar zinātnisku atbildi, kuras pamatā ir pierādījumi, kas man dotu iespēju rīkoties - es rīkošos. Pretējā gadījumā būtu virspusēji, ja es teiktu: ,,Labi, es esmu nolēmis, ka bērnu sēdeklīši ir labāki par drošības jostām”. Neviens tā nevar teikt, ja vien viņi nav veikuši zinātniskus izmēģinājumus ar fiziskiem pierādījumiem, kas parāda, ka viena sistēma ir labāka par otru.
<P>
Es neuzskatu, ka šis ir turpmākais ceļš. Es drīzāk domāju, ka atbildes ir jāsniedz tiklīdz tiek atrasts risinājums. Pēc manām domām risinājums tiesību aktu jomā netiks panākts pirms šī pilnvaru termiņa beigām. Tomēr es uzskatu, ka Komisija var piešķirt prioritāti esošās regulas grozīšanai un mēģināt ieviest pasākumus, ar kuriem grozījumi tiktu saskaņoti ar regulu, nosakot, ka tie ir obligāti visās dalībvalstīs. Jāņem vērā, ka tas prasīs laiku un mēs varam nepaspēt tos pieņemt pirms pilnvaru termiņa beigām. Es atkārtošu, ka manas uzklausīšanas laikā es uzņēmos noteiktas saistības; solījums, ka tiks ieviesti tiesību aktu pasākumi, desmitiem tiesību aktu pasākumu, nav reāli izpildāma, patiesa atbilde. Saistības jāuzņemas, par tām jāpaziņo un jāpilda tikai par aspektiem, kas ir sasniedzami.
<P>
Par manām saistībām attiecībā uz bērnu drošību: ticiet vai nē, es esmu tēvs un, ticiet vai nē, bērnu problēmas man ir ļoti būtiskas. Es, protams, nevaru būt atbildīgs par visu, kas notiek šajā pasaulē. Tomēr es uzskatu, ka īsā laikā ir jāveic rūpīga izmeklēšana - secinājumi tiks izdarīti oktobrī un es saņemšu atbildi - un tiklīdz es saņemšu atbildi, es darīšu visu, kas vajadzīgs, lai mēģinātu aizsargāt bērnu pasažieru drošību pēc iespējas labāk.
<P>
Pašlaik saskaņā ar dalībvalstu lēmumu aviolīnijas izmanto visas vajadzīgās iekārtas, vai tie būtu bērnu krēsli vai drošības jostas. Mēs spēsim sniegt atbildes tiklīdz mums būs neapstrīdami, pierādāmi zinātniski atzinumi. Pretējā gadījumā šīs atbildes būs tikai viedokļi, un šajā Parlamentā - lai gan klāt ir tikai daži deputāti - katram ir atšķirīgs uzskats par zinātni. Ņemot vērā, ka, manuprāt, neviens nav speciālists šajā jautājumā un var sniegt zinātniski pamatotas atbildes, es uzskatu, ka mums ir jāsagaida konstatējumi. Ņemot vērā to, ka dati, pateicoties Aviācijas aģentūras darbam, tiks iegūti divu mēnešu laikā mums tad būs iespēja rīkoties, lai nodrošinātu bērnu drošību, ko es uzskatu par prioritāti. Es atkārtoju - es uzskatu katra pilsoņa, jo īpaši mūsu neaizsargātāko pilsoņu drošību par prioritāti, tāpēc es centīšos nodrošināt to, ka pēc iespējas ātrāk tiek pieņemti īpaši drošības nodrošināšanas pasākumi, ievērojot tiesību aktu izstrādāšanas grafiku.
<SPEAKER ID="531" NAME="Priekšsēdētāja">
Debates ir slēgtas.
<P>
Rakstiskie paziņojumi (142. pants)
<SPEAKER ID="986" NAME="Richard Seeber  " AFFILIATION="PPE-DE">
rakstiski. - (DE) Es ļoti priecājos, ka tika pieņemta Direktīva par stratēģisko vides novērtējumu (SVN direktīva). Saderības ar vidi novērtējums sākumā, kad projekts tiek izstrādāts, nozīmē, ka nelabvēlīga ietekme var tik novērsta uzreiz, tā vietā, lai to apturētu vai apkarotu vēlāk.
<P>
Turpmāk SVN procedūrā, lemjot par projektiem, vēl vairāk tiks ņemti vērā vides aizsardzības un veselības aspekti. Ilgtspējīgas attīstības plānošanā no sākuma līdz beigām jābūt ne tikai ekonomiskiem un sociāliem aspektiem, bet arī vides aspektiem.

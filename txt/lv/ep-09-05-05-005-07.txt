<CHAPTER ID="005-07">
7. Publiska piekļuve Eiropas Parlamenta, Padomes un Komisijas dokumentiem (
<SPEAKER ID="087" NAME="Michael Cashman">
referents. - Priekšsēdētāja kungs, man Parlaments ir piešķīris mandātu, lai es iesaistītos sarunās ar citām iestādēm par šo svarīgo lietu. Diemžēl man jāziņo, ka sarunas nav bijušas produktīvas un tāpēc es šodien iesaku Parlamentam nebalsot un nodot lēmuma tiesības šajā svarīgajā jautājumā nākamajam Parlamentam, un es sagaidu, ka Komisija izstrādās jaunu priekšlikumu šā gada rudenī.
<SPEAKER ID="088" NAME="Andris Piebalgs">
Komisijas loceklis. - Priekšsēdētāja kungs, Komisija ņem vērā Parlamenta lēmumu atlikt balsošanu par normatīvo rezolūciju, kas seko Cashman kunga ziņojumam, līdz nākamajam parlamentārajam sasaukumam. Pilnībā respektējot Parlamenta lēmumu, Komisija nav pārliecināta, ka balsošana, ar ko noslēdzas Parlamenta pirmais lasījums, ierobežotu nākamā Parlamenta rīcību. Tāpēc Komisija pārskatīs savu priekšlikumu tikai pēc tam, kad abas lēmējiestādes būs pieņēmušas savu nostāju, bet patlaban tā paredz turpināt konstruktīvu dialogu ar abām iestādēm un apliecina savu vēlmi panākt kompromisu ar Parlamentu un Padomi.
<SPEAKER ID="089" NAME="Michael Cashman">
referents. - Priekšsēdētāja kungs, Es domāju, ka tas parāda, kāpēc ir ārkārtīgi svarīgi, lai nākamais Parlaments izmantotu visas iespējamās priekšrocības, kas ir tā rīcībā. Dialogs nozīmē, ka visām iestādēm ir jāieklausās. Līdz šim neviena iestāde nav uzklausījusi Parlamentu. Šā iemesla dēļ mums nevajadzētu balsot un vajadzētu pilnībā nodot pilnvaras nākamajam Parlamentam.
<P>
(Aplausi)
<SPEAKER ID="091" NAME="Priekšsēdētājs">
Es neesmu pārliecināts, ka apsveikumi ir domāti Cashman kungam. Jā? Tad mēs apsveicam viņu.

<CHAPTER ID="009-03">
3.  Kredītreitingu aģentūras (
<SPEAKER ID="188" NAME="Jean-Paul Gauzès" LANGUAGE="FR">
Priekšsēdētāja kungs, šis ir tīri tehnisks grozījums, lai ņemtu vērā datumu, kad regula, ar ko izveido Eiropas Vērtspapīru un tirgu iestādi, stāsies spēkā, kā arī to, ka šī regula stāsies spēkā vēlākā datumā.
<P>
Tā mums ir jāpielāgo tikai viens teksta apsvērums un viens pants, par kuriem mums jābalso. 22. apsvērumā jānosvītro otrais teikums, un es ierosinu arī 2. pantā svītrot otro teikumu. Šis mutiskais grozījums ir bijis punkts, par kuru ir sniegta informācija un par kuru ir vienojušās dažādas grupas, kas parakstīja kompromisa vienošanos. Šis teksts, par kuru mēs šodien balsosim, ir regulas par kredītreitingu aģentūrām galīgā redakcija, kas liecina par Eiropas Savienības politikas mērķi uzlabot finanšu pakalpojumu regulējumu.
<P>
Es vēlos izmantot šo izdevību, lai pateiktos komisāram Barnier un Beļģijas prezidentūrai par ciešo iesaistīšanos šā jautājuma risināšanā.

<CHAPTER ID="001">
Sēdes atklāšana
<SPEAKER ID="005" NAME="Edit Herczog" AFFILIATION="S&amp;D">
Priekšsēdētāja kungs, vakar mēs apspriedām budžetu. Debašu laikā kļuva zināms, ka attiecīgie dienesti nav saņēmuši Rūpniecības, pētniecības un enerģētikas komitejas (ITRE) ziņojumu. Mēs pārbaudījām šo jautājumu. Ziņojums tika sagatavots un nosūtīts pareizi, tātad, iespējams, kādas kļūdas radās procedūras laikā.
<P>
Tomēr nav svarīgi noskaidrot, kurš par to ir atbildīgs un kas tieši notika. Svarīgākais ir tas, ka mēs vēlamies droši zināt, ka mūsu ziņojums, uz ko pamatojāmies arī trīspusējās sarunās un kurā salīdzinājumā ar Padomes dokumentu ir redzama lielāka atšķirība, ir nosūtīts Padomei kā oficiāls dokuments. Tāpēc es šo ziņojumu esmu paņēmusi līdzi un nododu jums, kā arī Padomei. Mēs jūs lūdzam nodrošināt, lai Padome savlaicīgi saņemtu vienbalsīgi pieņemto Rūpniecības, pētniecības un enerģētikas komitejas ierosinājumu. Liels paldies jums par šajā jautājumā sniegto atbalstu!
<SPEAKER ID="006" NAME="Priekšsēdētājs">
Mēs izdarīsim to, ko jūs vēlaties. Tas ir lieliski. Šīsdienas diskusijas sākums ir fantastisks!

<CHAPTER ID="008">
Priekšsēdētāja paziņojums
<SPEAKER ID="102" NAME="Priekšsēdētājs">
Dāmas un kungi, esam nonākuši līdz manam paziņojumam par Strasbūru. Prezidijs vakar izskatīja šo jautājumu. Strasbūrā joprojām notiek remontdarbi. Prezidijs vakar vakarā pieņēma vienprātīgu lēmumu - arī pēc Fazakas kunga ieteikuma -, kuru mēs plānojam publicēt tagad, kad ir paziņots par Priekšsēdētāju konferenci: tātad septembra II sesija arī notiks šeit, Briselē.
<P>
(Aplausi)
<P>
Es nevēlos, lai jūsu prieks būtu priekšlaicīgs: arī šajā ēkā esam konstatējuši vairākas vietas, kurās lietus sūcas cauri, un mēs to vēl risinām. Mēs gribam, lai šeit Briselē tiktu ievēroti tādi paši drošības standarti kā Strasbūrā, un es varu galvot, ka drošība vienmēr būs svarīgākā.
<P>
Ja nekas nemainīsies, tad eksperti galīgo pārbaudi veiks 22. septembrī. Tāpēc būs pietiekami daudz laika, lai pieņemtu lēmumu par oktobra sesiju. Es gribētu jums novēlēt drošu un patīkamu laiku šeit Briselē, un tā kā tuvojas arī pusdienlaiks, tad ļaujiet jums novēlēt arī labu apetīti!

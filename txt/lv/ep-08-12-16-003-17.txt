<CHAPTER ID="003-17">
17.  Atsevišķu tiesību aktu pielāgošana Lēmumam 1999/468/EK - pielāgošana regulatīvajai kontroles procedūrai (ceturtā daļa) (
<P>
- Pirms balsošanas
<SPEAKER ID="029" NAME="Margot Wallström">
Komisijas priekšsēdētāja vietniece. - Priekšsēdētāja kungs, Komisija atzinīgi vērtē vienošanos, kas panākta pirmajā lasījumā par pēdējo no mūsu četriem priekšlikumiem par pašreizējo tiesību aktu pielāgošanu jaunajā komitoloģijas kontroles procedūrā.
<P>
Šīs vienošanās kontekstā Komisija vēlētos izdarīt divus paziņojumus, kuru tekstu es nodošu jūsu dienestiem, lai tos iekļautu šīs sēdes dokumentos.
<P>
Pirmais paziņojums attiecas uz Komisijas apņemšanos attiecībā uz pasākumu projekta nodošanu Eiropas Parlamentam pēc tam, kad tika saīsināti termiņi, un otrais paziņojums attiecas uz regulatīvās kontroles procedūras piemērošanu attiecībā uz procedūras noteikumiem tādu Kopienas gaisa pārvadātāju melnā saraksta atjaunināšanai, kam tiek piemērots darbības aizliegums.
<P>
Komisijas paziņojumi
<P>
Pasākumu projekta nodošana Eiropas Parlamentam
<P>
Termiņš, līdz kuram Eiropas Parlaments un Padome var iebilst pret pasākumu projektu, saskaņā ar Padomes Lēmuma 1999/468/EK 5.a panta 3. punkta c) apakšpunktu ir samazināts līdz četrām nedēļām jeb vienam mēnesim dažos šādu pamataktu noteikumos: Direktīva 2004/17/EK, Direktīva 2004/18/EK un Regula (EK) Nr. 2111/2005. Kad pasākumu projektu nodod Eiropas Parlamentam un Padomei, piemērojot šos noteikumus, Komisija uzņemas, izņemot Eiropas Parlamenta darba pārtraukšanas periodos, ņemt vērā nepieciešamību Eiropas Parlamentam rīkot plenārsēdi pirms attiecīgo saīsināto termiņu beigām un atkārtoti apstiprina savus pienākumus, kas izriet no Eiropas Parlamenta un Komisijas nolīguma par īstenošanas procedūrām Padomes Lēmumam 1999/468/EK, kas grozīts ar Lēmumu 2006/512/EK, jo īpaši attiecībā uz agrīnās brīdināšanas sistēmu, kura minēta tā 16. punktā.
<P>
(FR) Regulatīvās procedūras piemērošana
<P>
Komisija ar nožēlu atzīmē lēmumu piemērot regulatīvo kontroles procedūru Regulas (EK) Nr. 2111/2005 8. panta 1. punktam. Šajā sakarā tā vēlētos uzsvērt, ka šajā pantā minētie īstenošanas pasākumi pēc būtības ir procesuāli un administratīvi un ka tie sniedz jau pamataktā paredzēto noteikumu sīku izklāstu. Komisija vēlas atkārtot, cik svarīgi ir garantēt visaugstāko iespējamo aviācijas drošības līmeni. Tā izmanto striktus, starptautiski atzītus kritērijus, kas tiek piemēroti objektīvi, lai sasniegtu šo mērķi; tas tā ir bijis vienmēr, kopš Regulas (EK) Nr. 2111/2005 stāšanās spēkā tiek atjaunināts melnais saraksts. Komisija uzskata, ka darbam pie šī jautājuma ir jāturpinās, pamatojoties tikai uz tehniskiem kritērijiem, tādēļ tā uzskata, ka procedūras noteikumiem jebkurā gadījumā arī turpmāk ir jāgarantē augsts drošības un efektivitātes līmenis.

<CHAPTER ID="003">
Iepriekšējās sēdes protokola apstiprināšana (sk. protokolu)
<P>

<SPEAKER ID="008" NAME="Philip Claeys" AFFILIATION="ITS">
(NL) Priekšsēdētāja kungs, es vēlos izteikt piezīmi par šīs nedēļas sesiju. Kā zināms, tuvākajā laikā notiks pirmais balsojums par 2007. gada Saharvova balvu. Tika izvirzīti pieci kandidāti. Arī ITS grupa izvirzīja vienu kandidātu - Konstantinopoles ekumēnisko patriarhu. Mums ir kļuvis zināms, ka uz patriarhu ir izdarīts spiediens, lai viņš atsauktu savu kandidatūru. Pēc manā rīcībā esošās informācijas šis ir pirmais tāda veida gadījums kopš tiek piešķirta Eiropas Parlamenta Saharvova balva. Viņš labprāt ļāva mūsu grupas vārdā pieteikt savu kandidatūru - S. Binev lūdza viņa piekrišanu un to saņēma. Tas ir pilnīgi nepieņemami. Cik man zināms, līdz šim nav konstatēti gadījumi, ka kādu piespiestu atsaukt savu kandidatūru tikai tāpēc, ka to izvirzīja grupa, kas atļaujas rīkoties atšķirīgi. Es jūs informēju, ka, lai paustu savu nostāju pret šādu smagu pārkāpumu un negodīgu politisko mahināciju, ITS grupa nākamo vēlēšanu balsošanā nepiedalīsies.
<SPEAKER ID="009" NAME="Priekšsēdētājs">
P. Claeys, esmu dzirdējis par jūsu minētajiem notikumiem, taču nevaru to komentēts. Šis nav piemērotākais brīdis, lai par to informētu Parlamentu; tas ir jādara citā veidā, lai mēs varētu apspriest šo jautājumu.

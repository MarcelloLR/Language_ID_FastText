<CHAPTER ID="007">
Balsošanas laiks
<SPEAKER ID="133" NAME="Priekšsēdētājs">
Nākamais darba kārtības punkts ir balsošanas laiks.
<P>
(Balsojuma rezultāti un citas detaļas: sk. protokolu)
<P>
Morkūnaitė-Mikulėnienė kundze ir lūgusi iespēju iesniegt priekšlikumu attiecībā uz procedūru.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Priekšsēdētāja kungs, dāmas un kungi! Šā gada 13. janvārī aprit 20 gadi kopš notikuma, kas sagrāva Padomju impērijas mūrus. Lietuvā 1991. gadā neapbruņots pūlis, kas sastāvēja no vairākiem tūkstošiem ļaužu, pretojās Padomju armijas agresijai un aizstāvēja brīvību un neatkarību. Šīs 13. janvāra nakts asiņainie notikumi pārsteidza Eiropu un visu pasauli. Valstis, starptautiskas organizācijas un atsevišķi cilvēki reaģēja uz okupantu vardarbību, nosūtot atbalstu paudošus vēstījumu uz Viļņu. Lietuvas pilsoņu vārdā es vēlos pateikties Eiropas Parlamentam par 1991. gada 24. janvārī pieņemto rezolūciju, ar ko atbalstīja Baltijas valstis un nosodīja Padomju režīmu. Mēs pateicamies jūsu pārstāvētajām valstīm, kas mūs nepameta nelaimē. Kā simbolisku apliecinājumu mūsu pateicībai jūs savās pastkastītēs atradīsit memoriālu publikāciju šo notikumu piemiņai. Lai šāds traģisks stāsts nekad neatkārtotos, mums ir ...
<SPEAKER ID="135" NAME="Priekšsēdētājs">
Paldies, Morkūnaitė-Mikulėnienė kundze. Vēlos jūs lūgt pārtraukt runu, jo mēs jums ļāvām uzstāties, lai gan tas nebija priekšlikums attiecībā uz procedūru, ko jūs iesniedzāt. Nevēlējos jūs pārtraukt pieklājības dēļ un tādēļ, ka paudāt dažus piemērotus komentārus. Paldies!

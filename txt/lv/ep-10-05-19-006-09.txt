<CHAPTER ID="006-09">
9.  Pārtikas piedevas, kas nav krāsvielas vai saldinātāji (liellopu un/vai cūku trombīns) (
<P>
Pirms balsošanas.
<SPEAKER ID="135" NAME="Jo Leinen" LANGUAGE="DE">
Priekšsēdētāja kungs, attiecībā uz šo balsošanu mums nav jāveic apkārtceļš. Mēs varam izlemt tieši. Vides, sabiedrības veselības un pārtikas nekaitīguma komiteja ir ieteikusi plenārsēdē aizliegt atsevišķu gaļas gabalu salīmēšanu un līdz ar to neatļauj trombīna kā pārtikas piedevas lietošanu.
<P>
Bifštekam ir jābūt bifštekam, un šķiņķim ir jābūt šķiņķim. Esmu pārliecināts, ka tā uzskata visi šā Parlamenta deputāti. Tādēļ lūdzu balsošanā atbalstīt mūsu grozījumu neiekļaut trombīnu kā pārtikas piedevu mūsu pārtikas noteikumos.
<SPEAKER ID="136" NAME="Pilar Ayuso" LANGUAGE="ES">
Priekšsēdētāja kungs, trombīns ir pārtikas piedeva, kuru var izmantot gaļas salīmēšanai, jo faktiski ar tā lietošanu nekādas tehnoloģiskas vai pārtikas drošības problēmas nav saistītas. To patiešām jau izmanto dažās valstīs.
<P>
Ierosinātais pielikuma grozījums paredz, ka ar trombīnu apstrādātu gaļu var pārdot fasētu un marķētu, tādējādi patērētājs netiek maldināts, kas ir rezolūcijas pamatprincips.
<P>
Jebkurā gadījumā es gribētu jautāt komisāram, vai Eiropas Komisija var noteikt, ka produktus, kas satur trombīnu, nav iespējams uzskatīt par imitāciju, ja tiem ir attiecīgs marķējums, jo īpaši saistībā ar pašreizējo pētījumu attiecībā uz ierosināto regulu par pārtikas produktu informācijas sniegšanu patērētājiem.
<SPEAKER ID="137" NAME="John Dalli">
Komisijas loceklis. - Priekšsēdētāja kungs, apsverot pārtikas piedevas trombīna atļaušanu, Komisija sadarbībā ar visām dalībvalstīm rūpīgi izskatīja visas četras prasības, kas izklāstītas regulā par pārtikas piedevām. Tās ir: drošības aspekts, vai pastāv pamatota tehnoloģiska nepieciešamība, informēšanas aspekti; kā arī priekšrocības un labums patērētājiem.
<P>
Runājot par drošību un higiēnu, EFSA novērtēja produktu un secināja, ka šī pārtikas piedeva neizraisa nekādas bažas par drošību. Runājot par higiēnu, es nevaru piekrist tam, ka šajā gadījumā inficēšanās risks ir lielāks nekā citiem produktiem, piemēram, maltai gaļai.
<P>
Otrkārt, ir noteikta pamatota šā produkta tehnoloģiskā nepieciešamība. Šis fermentu preparāts iedarbojas kā stabilizators gaļas galaproduktos. Šī tehnoloģiskā funkcija ir skaidri izklāstīta Parlamenta pieņemtajā regulā par pārtikas piedevām.
<P>
Treškārt, informācijas aspekti un jo īpaši ziņojumā paustās lielās bažas, ka produkts varētu maldināt patērētāju. Tā kā mēs pilnībā apzināmies tā iespējamo risku, mūsu priekšlikums ietver šādas stingras prasības, kuras, starp citu, pārsniedz pārtikas piedevām parasti izvirzītās prasības. Pirmkārt, produktu drīkst pārdot galapatērētājiem tikai fasētu. Otrkārt, produktam ir jābūt papildu marķējumam, un termins "kombinēti gaļas gabali” jānorāda tirdzniecības nosaukuma tuvumā. Tad patērētāji būs labi informēti par produkta veidu. Treškārt, fermenta nosaukums un tā dzīvnieku valsts izcelsme jānorāda sastāvdaļu sarakstā. Man ir jāuzsver, ka šīs marķēšanas prasības ir stingrākas nekā prasības, kas attiecas uz produktiem, kuriem tam pašam mērķim pievieno citas sastāvdaļas, piemēram, asins proteīnus un atļautās pārtikas piedevas, bet kuriem papildu marķējums nav nepieciešams.
<P>
Ja ir nepieciešamas stingrākas marķēšanas prasības, tās tiks izskatītas. Apspriežamo fermentu preparātu bez jebkādām marķēšanas prasībām jau lieto vairākās dalībvalstīs kā pārstrādes palīglīdzekli. Mūsu uzdevums ir precizēt situāciju, un tas noteiktu dalībvalstīm pienākumu piemērot attiecīgos marķēšanas noteikumus. Tādējādi patērētāji būtu labāk informēti. Turklāt patērētāji, īpaši tie, kam nepieciešams lielāks atbalsts, gūs labumu no lētāku gaļas produktu pieejamības, jo labāk tiks izmantoti vērtīgi gaļas gabali, kurus iegūst, pārstrādājot gaļu.
<P>
Manuprāt, šī pārtikas piedeva ir pārtikas nozares attīstības produkts, no kura patērētāji gūs labumu. Es neredzu iemeslu, lai to ierobežotu, un ļoti ceru, ka jūs novērtēsiet manis izklāstītos, pilnīgi pamatotos iemeslus, kāpēc tas ir jāapstiprina. Esmu izvirzījis priekšlikumu Parlamentam. Es neteikšu cilvēkiem, ko ēst, bet pateikšu viņiem, ko viņi ēd. Mana nostāja ir saskaņā ar šo uzdevumu.

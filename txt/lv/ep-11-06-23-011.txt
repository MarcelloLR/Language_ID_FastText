<CHAPTER ID="011">
Brīvprātīga sistēma rūpniecības ražojumu iepakojuma marķēšanai Braila rakstā (rakstiska deklarācija)
<SPEAKER ID="142" NAME="Priekšsēdētāja">
Rakstiskās deklarācijas Nr. 14/2011 par brīvprātīgu sistēmu rūpniecības ražojumu iepakojuma marķēšanai Braila rakstā, ko iesniedza Konstantinos Poupakis, Richard Howitt, Ádám Kósa, Eva Lichtenberger un Cecilia Wikström, parakstītāju skaits pārsniedz absolūto Parlamenta deputātu balsu vairākumu, tādēļ saskaņā ar Reglamenta 123. pantu deklarācija tiks nosūtīta tās adresātiem, publicēta šajā sēdē pieņemtajos dokumentos, un protokolā tiks iekļauti parakstītāju vārdi.
<SPEAKER ID="143" NAME="Konstantinos Poupakis" AFFILIATION="PPE">
(EL) Priekšsēdētājas kundze, es gribu gan personīgi, gan manu kolēģu Kósa kunga, Wikström kundzes, Howitt kunga un Lichtenberger kundzes vārdā pateikties ikvienam, kurš atbalstīja rakstisko deklarāciju, kuru mēs iesniedzām, uzskatot, ka neredzīgajiem un cilvēkiem ar dzirdes traucējumiem ir tiesības uz neatkarīgu dzīvi un pilnvērtīgu līdzdalību sabiedrībā. Mēs ceram, ka šī iniciatīva kļūs par pamatu turpmākai un tūlītējai rīcībai šajā jomā, un pateicamies jums visiem.

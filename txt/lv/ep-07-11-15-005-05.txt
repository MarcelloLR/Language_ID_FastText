<CHAPTER ID="005-05">
5. Eiropas intereses - panākumi globalizācijas laikmetā (balsošana) 
<P>
- Kopīgs rezolūcijas priekšlikums:
<P>
- Pirms balsojuma par virsrakstu pirms 1. punkta:
<SPEAKER ID="063" NAME="Margarita Starkevičiūtė">
ALDE grupas vārdā. - Es ieteiktu nomainīt pirmās daļas virsrakstu uz "Lisabonas ārējā dimensija”. Proti, "Ārpolitika” nomainīt uz "Lisabonas ārējā dimensija”.
<P>
(Mutisko grozījumu pieņēma)
<P>
- Pirms balsojuma par 5. punktu:
<SPEAKER ID="065" NAME="Hartmut Nassauer" AFFILIATION="PPE-DE">
(DE) Priekšsēdētāja kungs, tā kā 5. punkta mutiskais grozījums ir atcelts, Eiropas Tautas partijas (Kristīgo demokrātu) un Eiropas Demokrātu grupa vēlas balsot pret, proti, pretēji tam, ko tā norādījusi savos sarakstos.
<P>
Pirms balsojuma par 14. punktu:
<SPEAKER ID="067" NAME="Udo Bullmann" AFFILIATION="PSE">
(DE) Priekšsēdētāja kungs, ir arī tādi deputāti, kuri saskata problēmu attiecībā uz vidējo daļu, sākot ar "norāda, ka viena” un beidzot ar "iekšējais pieprasījums”. Piekrītot D. Caspary no Eiropas Tautas partijas (Kristīgo demokrātu) un Eiropas Demokrātu grupas, es ierosinu pirms "Eiropas ekonomika” pievienot "dažās dalībvalstīs”, un ceru, ka tas atrisinās problēmas, kas saistītas ar punkta vidējo daļu. Domāju, ka tas būs atbalsts arī Eiropas Liberāļu un demokrātu apvienības grupai.
<P>
(Mutisko grozījumu pieņēma)
<P>
- Pirms balsojuma par 30. punktu:
<SPEAKER ID="069" NAME="Daniel Caspary" AFFILIATION="PPE-DE">
(DE) Priekšsēdētāja kungs, attiecībā uz šī dokumenta atlikšanu iebildumu nav, bet es vēlētos, lai balsojums par to tomēr notiktu. Ja Parlaments balsojumā atbalstītu šo dokumentu, tad šis teksts iederas kaut kur citur, bet, iespējams, tas netiks apstiprināts, un tieši tāpēc es lūdzu nobalsot par dokumenta sākotnējo redakciju.
<SPEAKER ID="070" NAME="Priekšsēdētājs">
Par balsošanu pa daļām pieprasījumi nav izteikti.
<P>
- Pēc galīgā balsojuma:
<SPEAKER ID="071" NAME="Jan Andersson" AFFILIATION="PSE">
(SV) Priekšsēdētāja kungs, Parlaments tagad nobalsoja par integrēto pamatnostādņu atjaunināšanu un grozīšanu. Tas attiecas, piemēram, uz sociālo dimensiju. Līdz šim Komisija ir izvēlējusies nepievērst uzmanību šim aspektam.
<P>
Es vēlētos uzklausīt V. Špidla komentārus par lēmumu, ko tagad pieņēma Parlaments, un to, vai viņš mudinās Komisiju izskatīt jautājumu par atjauninātām un grozītām integrētajām pamatnostādnēm.
<SPEAKER ID="072" NAME="Vladimír Špidla">
Komisijas loceklis. - (CS) Parlamenta pieņemtajam lēmumam ir zināma nozīme, un Komisijai, gatavojot papildu dokumentus, tas jāņem vērā. Tādējādi Parlamenta balsojumam, protams, ir attiecīga nozīme, un jautājumam par integrētajām pamatnostādnēm bija būtiska nozīme šajās debatēs, kurās mēs šeit, Parlamentā, piedalījāmies.
<SPEAKER ID="073" NAME="Priekšsēdētājs">
"Zināma nozīme” mēs interpretējam kā "liela nozīme”, un iesakām Komisijai pieņemt mūsu novērtējumu.

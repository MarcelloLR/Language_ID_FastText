<CHAPTER ID="005-04">
4. Lauku saimniecību struktūras un lauksaimnieciskās ražošanas metožu apsekojumi (
<P>
Pirms balsošanas:
<SPEAKER ID="135" NAME="Gábor Harangozó">
referents. - - (HU) Paldies, priekšsēdētāja kungs. Dāmas un kungi, saimniecību struktūru pētījumi ir vieni no visvecākajiem Savienības līmeņa statistiskajiem pētījumiem, un tie sniedz būtisku un nepieciešamu informāciju par lauksaimniecības uzņēmumiem Eiropas Savienībā.
<P>
It īpaši šobrīd, kad mēs esam paplašinājuši ES, kurā iekļautas divpadsmit jaunas dalībvalstis un kad mēs strādājam pie kopīgās lauksaimniecības politikas, ir ārkārtīgi svarīgi spēt veikt jaunu un visaptverošu pētījumu pēc iespējas drīzāk. Mums ir nepieciešami salīdzināmi un vienoti dati, lai mēs varētu izstrādāt objektīvu un pareizi funkcionējošu lauksaimniecības politiku. Tāpēc es esmu mēģinājis rīkoties, lai mēs varētu panākt vienošanos pirmajā lasījumā un īstenot šos pētījumus, cik vien drīz iespējams.
<P>
Īpaši vēlos pateikties saviem kolēģiem, kas piedalījās trīspusējā sarunā, par viņu ļoti konstruktīvo pieeju šim jautājumam; sevišķi vēlos izteikt pateicību Elisabeth Jeggle kundzei un Messrs Nicolas Meves un Alexis Kuhl par viņu darbu. Trīspusējo sarunu laikā ierosinātie grozījumi ir apkopoti pirmajā blokā. Es vēlos lūgt jūs atbalstīt pirmā bloka grozījumus, un tad mēs varēsim pabeigt darbu ar šo ziņojumu. Liels paldies.

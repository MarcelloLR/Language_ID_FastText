<CHAPTER ID="009-05">
5. Tādu darbību finansēšana, kuras nav saistītas ar oficiālo attīstības palīdzību valstīs, kam piemēro Regulu (EK) Nr. 1905/2006 (
<P>
- Pirms balsojuma:
<SPEAKER ID="108" NAME="Thijs Berman">
referents. - Priekšsēdētājas kundze, saskaņā ar Reglamenta 168. panta 2. punktu es vēlētos šo ziņojumu nodot atpakaļ komitejai. Gan šis demokrātiski ievēlētais Parlaments, gan Eiropas Komisija atzīst vajadzību īstenot vienkāršāku sadarbību starp ES un jaunattīstības valstīm, pasākumus, kas strikti neuzsver nabadzības mazināšanu, piemēram, apmaiņas programmas starp mūsu un viņu universitātēm.
<P>
Attīstībai paredzētais budžets nav domāts šāda veida sadarbībai, tomēr dažas dalībvalstis uzstāj uz juridiska pamata izmantošanu, kas liks mums finansēt šos pasākumus no attīstības budžeta, lai gan, izstrādājot šo ziņojumu, tieši no tā mēs vēlamies izvairīties.
<P>
Mēs nepanācām vienošanos. Ja pieņemtu grozījumu Nr. 1, tad šis ziņojums kļūtu nesakarīgs un nonāktu pretrunā ar pasaules nabadzīgāko cilvēku interesēm. Tādēļ es uzskatu, ka mums šis ziņojums jānodod atpakaļ Attīstības komitejai, lai vienotos par tādu juridisko pamatu, ko atbalsta Parlamenta vairākums.
<SPEAKER ID="109" NAME="Michael Gahler" AFFILIATION="PPE-DE">
(DE) Priekšsēdētājas kundze, interpretācija patiešām ir atšķirīga. Attīstības komitejas juridiskā interpretācija ir pretēja Ārlietu komitejas, Juridiskā komitejas un Iekšējā tirgus komitejas interpretācijai, turklāt tā ir pretēja Parlamenta juridisko dienestu juridiskajai interpretācijai, Eiropas Kopienu Tiesas praksei, kā arī Padomes un Komisijas viedoklim, un tādēļ mēs, pārstāvot vairākumu, uzstājam, ka jāizmanto tas juridiskais pamats, ko nosaka šis grozījums.
<P>
Tādēļ es pieprasu atsaukt noteikumu par nodošanu atpakaļ komitejai. Attiecībā uz šī ziņojuma būtību viedokļu atšķirību nav. Mēs piekrītam attiecībā uz tā būtību; viedoklis atšķiras tikai par juridisko interpretāciju un nodošanu atpakaļ komitejai nemainīs šīs atšķirības.
<SPEAKER ID="110" NAME="Ana Maria Gomes" AFFILIATION="PSE">
Priekšsēdētājas kundze, es vēlētos atbalstīt referentu. Pēc vakardienas debatēm, ņemot vērā arī Komisijas ieguldījumu, es patiešām piekrītu, ka mums vajadzīgas plašākas apspriedes un ka mums jāatrod atbilstīgs juridiskais pamats tām darbībām, kuras nav saistītas tikai ar oficiālo attīstības palīdzību (OAP) - bet ir ļoti svarīgas attīstības sadarbībai ar jaunattīstības valstīm - un kuras tādējādi neatbilst citiem instrumentiem, kas attiecas uz sadarbību ar industrializētām valstīm, vai pašreizējo instrumentu sadarbībai attīstības jomā.
<P>
Ļoti svarīgi ir arī iesaldēt naudu, kas paredzēta instrumentam sadarbībai attīstības jomā atbilstīgi OAP kritērijiem, tādēļ es atbalstu mūsu kolēģi T. Berman un viņa prasību piešķirt vairāk laika šī jautājuma apsvēršanai.

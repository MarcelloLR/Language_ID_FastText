<CHAPTER ID="005-03">
3. Vides krimināltiesiskā aizsardzība (
<P>
- Before the vote:
<SPEAKER ID="130" NAME="Janez Lenarčič">
Priekšsēdētāja vietnieks. - Priekšsēdētāja kungs, vēlreiz liels paldies jums. Ar jūsu atļauju es Padomes vārdā gribētu izteikt šādu paziņojumu.
<P>
Mēs esam apsvēruši šādu grozījumu, ko ir pieņēmusi Eiropas Parlamenta Juridiskā komiteja. Tas ir jaunais 12.a apsvērums.
<P>
Es citēju: "Kad pēc kāda laika apstiprinās, ka tiek turpinātas ilgstošas darbības, kas kaitē apkārtējai videi un kā rezultātā var iestāties kriminālatbildība saskaņā ar šo direktīvu, jautājums par to, vai vainīgais ir rīkojies ar nodomu vai netīši, ir jāizlemj attiecībā uz laika periodu, kad vainīgais uzzināja vai kad viņam vajadzēja uzzināt par faktiem, kas veido pārkāpumu, un nevis laika periodu, kad vainīgais uzsāka savu darbību. Izskatot šo jautājumu, ir jāatceras, ka iepriekšēja atļaujas, licences vai koncesijas izsniegšana nav attaisnojums šādos apstākļos”. Citāta beigas.
<P>
Mēs saprotam domu, kas izteikta šajā grozījumā. Šis jautājums ir dalībvalstu kompetence. Mēs ticam, ka dalībvalstis pienācīgi izvērtēs šo domu.
<P>
Paldies.
<SPEAKER ID="131" NAME="Olli Rehn">
Komisijas loceklis. - Priekšsēdētāja kungs, šī deklarācija nedrīkst kļūt par tādu retoriku, kādu demonstrēja Cohn-Bendit kungs, un es citēju: "Komisija ņēma vērā šādu grozījumu, kas pieņemts Juridiskajā komitejā: "Kad pēc kāda laika apstiprinās, ka tiek turpināta ilgstoša darbība, kas kaitē apkārtējai videi un kā rezultātā var iestāties kriminālatbildība saskaņā ar šo direktīvu, jautājums par to, vai vainīgais ir rīkojies ar nodomu vai netīši, ir jāizlemj attiecībā uz laika periodu, kad vainīgais uzzināja vai kad viņam vajadzēja uzzināt par faktiem, kas veido pārkāpumu, un nevis laika periodu, kad vainīgais uzsāka savu darbību. Izskatot šo jautājumu, ir jāatceras, ka iepriekšēja atļaujas, licences vai koncesijas izsniegšana nav attaisnojums šādos apstākļos”. Mēs pilnībā apzināmies jautājuma nopietnību, kas izteikta šajā grozījumā. Šis jautājums ir dalībvalstu kompetencē, un mēs esam pārliecināti, ka tās pienācīgi izvērtēs šī jautājuma nozīmīgumu.”
<SPEAKER ID="132" NAME="Hartmut Nassauer">
referents. - (DE) Priekšsēdētāja kungs, dāmas un kungi, atbildot tiem parlamenta locekļiem, kas iespējams, pilnībā neizprot to, kas notiek, šo divu deklarāciju dēļ, es vēlos norādīt, ka tās ir daļa no kompromisa, par kuru mēs esam vienojušies. Mēs lūdzām paskaidrot divas vai trīs problēmas, un šis bija paskaidrojums. Tomēr likumdošanas procedūras priekšmets, protams, ir tikai teksts, par kuru mēs kopīgi esam vienojušies.
<P>
Man ir vēstule no Pastāvīgo pārstāvju komitejas (Coreper) priekšsēdētāja, šo komiteju pašreiz vada Slovēnija. Šī vēstule apstiprina, ka šo redakciju, ja mēs to šodien pieņemsim, apstiprinās arī Padome. Tas, protams, nozīmē, ka mēs panāksim vienošanos pirmajā lasījumā, kas nodrošinās mums juridiskus panākumus, kurus mēs vēlamies sasniegt.

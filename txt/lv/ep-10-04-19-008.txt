<CHAPTER ID="008">
Cīņa pret krūts vēzi Eiropas Savienībā (rakstiska deklarācija) (sk. protokolu)
<SPEAKER ID="012" NAME="Priekšsēdētājs">
Rakstiska deklarācija Nr. 0071/2009, ko iesniedza deputāti Elizabeth Lynne, Michail Tremopoulos, Lívia Járóka un Lidia Joanna Geringer de Oedenberg par cīņu pret krūts vēzi Eiropas Savienībā un ko parakstīja vairāk nekā puse Parlamenta deputātu. Tāpēc saskaņā ar Reglamenta 123. pantu šī deklarācija tiks nosūtīta adresātiem, un tā tiks publicēta kopā ar citiem tekstiem, kas tika pieņemti 2010. gada 24. februāra plenārsēdē. Parakstītāju vārdi būs minēti sēdes protokolā.
<SPEAKER ID="013" NAME="Elizabeth Lynne" AFFILIATION="ALDE">
Priekšsēdētāja kungs, es vēlos tikai pateikties visiem par to, ka viņi parakstīja rakstisko deklarāciju Nr. 71 par krūts vēzi.
<P>
Lielākā daļa no jums jau zina, ka tas ir viens no galvenajiem nāves cēloņiem sievietēm vecumā no 35 līdz 59 gadiem Eiropas Savienībā, un mēs vēlamies panākt to, lai dalībvalstīs tiktu ieviestas valsts mēroga pārbaudes programmas un tiktu izveidotas arī krūts vēža speciālistu brigādes.
<P>
Es ceru, ka, parakstot šo rakstisko deklarāciju, tiks sperts vēl viens solis pareizajā virzienā, lai palīdzētu īstenot Eiropas Savienības mēroga pasākumus krūts vēža radīto šausmīgo seku mazināšanai.
<SPEAKER ID="014" NAME="Priekšsēdētājs">
Es vēlos pateikties deputātiem un visiem tiem, kuri parakstīja šo deklarāciju.

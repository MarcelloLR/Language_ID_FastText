<CHAPTER ID="012">
Darba kārtība
<SPEAKER ID="017" NAME="Priekšsēdētājs">
Ir izplatīts šīs sesijas galīgās darba kārtības projekts, par kuru vienojusies Priekšsēdētāju konference savā 2009. gada 8. janvāra sanāksmē saskaņā ar Reglamenta 130. un 131. pantu. Ir pieprasīts, lai šis projekts tiktu šādi grozīts.
<P>
Pirmdien:
<P>
Tā kā L.L. Andrikienė šovakar nevar piedalīties, lai sniegtu savu ziņojumu par ANO Cilvēktiesību padomes attīstību un ES lomu, balsojums par šo ziņojumu notiks trešdien, kā bija paredzēts, bez vispārējas apspriešanas.
<P>
Otrdien: grozījumu nav.
<P>
Trešdien:
<P>
Zaļo un Eiropas Brīvās apvienības grupa iesniedza ierosinājumu noslēgt vispārējo diskusiju par stāvokli Gazā ar rezolūcijas priekšlikumu iesniegšanu. D. Cohn-Bendit vēlas runāt, lai pamatotu priekšlikumu.
<SPEAKER ID="018" NAME="Daniel Cohn-Bendit">
Verts/ALE grupas vārdā. - (FR) Priekšsēdētāja kungs, dāmas un kungi, visi ir informēti par stāvokli Gazā. Tas, ka tas mums jāapspriež šeit, Parlamentā, ir pilnīgi dabiski. Tomēr mēs aicinām Drošības padomi ieņemt kādu nostāju, mēs aicinām struktūras ieņemt kādu nostāju un Eiropas Savienību ieņemt kādu nostāju, bet mēs Parlamentā, mēs apspriežam jautājumu, bet mēs negribam ieņemt kādu nostāju. Tomēr es uzskatu, ka, saskaroties ar stāvokļa Gazā steidzamību, ārkārtīgi svarīgi šim Parlamentam ir sniegt savu atzinumu un pateikt, ko tieši tas grib, lai izbeigtu masveida slepkavošanas, kas pašlaik notiek Tuvajos Austrumos. Es uzskatu par nepieļaujamu to, ka šim Parlamentam pēc mūsu diskusijas nebūtu drosmes vai prāta skaidrības nobalsot par rezolūciju. Tāpēc mūsu grupa aicina pārskatīt Priekšsēdētāju konferences lēmumu un diskusiju, kuru mums jārīko par stāvokli Gazā, noslēgt ar rezolūciju, kas parāda šī Parlamenta, tā vairākuma skaidru un stingru nostāju, tā, lai masu slepkavības Gazā izbeigtos. Mums vajadzīga rezolūcija; mums jāapzinās, ka mums ir politiskā atbildība, kad esam saskārušies ar pašreizējo stāvokli, un šai politiskajai atbildībai jābūt ne tikai diskusijai, bet gan rezolūcijai, rezolūcijai, kur skaidri izklāstīts, ko mēs gribam un ko mēs apsūdzam!
<SPEAKER ID="019" NAME="Hannes Swoboda">
PSE grupas vārdā. (DE) Priekšsēdētāja kungs, mēs, protams, esam daudz domājuši par šo jautājumu. Varbūt D. Cohn-Bendit pārvērtē rezolūcijas svarīgumu, bet Drošības padomes rezolūcija mums sniedz pamatu, kas mums jāatbalsta, un, kā Parlamenta priekšsēdētājs jau teicis, mums jāprasa abām pusēm, lai tās panāk mieru, noliek ieročus un ievēro Drošības padomes rezolūciju. Tomēr es gribētu tikai piebilst, ka tādai jābūt mūsu rezolūcijas būtībai. Ja tas tā ir, mēs varam to atbalstīt. Šādā kontekstā mēs sadarbotos un šādā kontekstā mēs atbalstītu D. Cohn-Bendit priekšlikumu.
<SPEAKER ID="020" NAME="Elmar Brok">
PPE-DE grupas vārdā. - (DE) Priekšsēdētāja kungs, dāmas un kungi, Priekšsēdētāju konferences ieteikuma pamatā ir liela gudrība. Mēs šodien uzklausījām Parlamenta priekšsēdētāja paziņojumu, kuru, ja nekļūdos, Parlamentā atbalstīja visi. Tas ir nozīmīgs pamatprincips un nozīmīgs Parlamenta paziņojums. Mēs dažās tuvākajās dienās saņemsim daudz informācijas no Ārlietu komitejas un delegāciju rīkotajām sēdēm un no paziņojumiem, kas saņemti no Padomes prezidentūras un no Komisijas. Tāpēc mums šodien nav iespēju īstenot rezolūciju, kas faktiski detaļās atbildīs stāvoklim, kāds bija ceturtdien.
<P>
Es pagājušo nedēļ divas dienas pavadīju uz Gazas joslas robežas un vēroju daudz cilvēku ciešanu abās pusēs. Es uzskatu, ka ar pamieru vienu pašu būs par maz. Pamiers jāsasaista ar ieroču kontrabandas izbeigšanu Gazā nākotnē. Ēģiptē šodien notiekošo sarunu detaļas jo sevišķi ir ļoti svarīgas. Mums tas nav jāizposta ar rezolūciju, kuru formējušas emocijas. Tāpēc es piekrītu Priekšsēdētāju konferences rezolūcijas saglabāšanai.
<SPEAKER ID="021" NAME="Priekšsēdētājs">
(Parlaments pieņēma priekšlikumu.
<P>
Termiņi tiek noteikti šādi: rezolūciju priekšlikumu iesniegšana - šovakar, plkst. 20.00, rezolūciju grozījumu un rezolūciju kopīgo priekšlikumu iesniegšana - trešdien, plkst. 10.00.
<P>
Ceturtdien: grozījumu nav.
<SPEAKER ID="022" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, man būtu vēl kāda piezīme jāizsaka par debatēm, kas būs par gāzes strīdu starp Ukrainu un Padomju Savienību un par krīzi... Krieviju!
<P>
Verts/ALE grupas vārdā. - (FR) Es atvainojos par to, ka izcēlu gaismā pagātni, Francis; es nebiju domājis tā darīt.
<P>
Verts/ALE grupas vārdā. - (DE) Attiecībā uz šo diskusiju: mēs tikai vēlētos noskaidrot un cerēt, ka visas grupas var piekrist, ka šajās debatēs jāiekļauj diskusija par faktu, ka Slovākija vēlas prettiesiski no jauna iedarbināt kodolelektrostaciju. Es tikai vēlētos ...
<P>
(Neapmierināti izsaucieni)
<P>
Jūs esat piemērots cilvēks darbam. Jūs varat paklusēt, puis. Klusu. Jums to saku. Es tikai vēlētos pārliecināties. Mēs esam Parlamentā, puis.
<SPEAKER ID="025" NAME="Priekšsēdētājs">
Vai tagad D. Cohn-Bendit un M. Ferber neizbeigtu savu strīdu. Varat to turpināt vēlāk. Visu, kas saistīts ar šīm debatēm, var izskatīt šajās debatēs.
<SPEAKER ID="026" NAME="Giorgos Dimitrakopoulos" AFFILIATION="PPE-DE">
(EL) Priekšsēdētāja kungs, tā kā Slovākijas un Bulgārijas jautājums ir nopietns, es arī vēlētos pieprasīt, lai jūs Eiropas Komisijai, kas galu galā ir Līgumu un Pievienošanās līguma sargs, lūgtu precīzi mums pastāstīt, kas notiek un kāpēc šīs divas valstis pieņēma šo lēmumu.
<SPEAKER ID="027" NAME="Priekšsēdētājs">
Komisija, protams, to ņēmusi vērā, tā ka tas tiks izskatīts.
<P>
(Darba kārtība tika noteikta.)

<CHAPTER ID="004-17">
17. Daudzvalodība - Eiropas priekšrocība un kopīgi veicams uzdevums (
<P>
- Pirms balsošanas
<SPEAKER ID="124" NAME="Vasco Graça Moura" LANGUAGE="PT">
Priekšsēdētāja kungs, mans ziņojums atbilst visiem iepriekšējiem dokumentiem par daudzvalodību, vienalga, vai tie ir šī Parlamenta, Padomes vai Komisijas dokumenti.
<P>
Ierosinātā alternatīva ir mēģinājums Eiropas Parlamentā iepazīstināt ar noteiktiem nacionālistu strīdiem, kas notiek Spānijā. Vēl vakar Spānijas laikraksts El Paķs ziņoja, ka Spānijas Augstākā tiesa pirms trīs mēnešiem nolēma - veidlapās par bērna uzņemšanu skolā ir jābūt iekļautai ailei, kurā lūgts vecākus norādīt bērna mācību valodu, un ka Katalonijas iestādes neievēro šo lēmumu.
<P>
Alternatīvas parakstītāji nevēlas, lai šīs tiesības tiek atzītas vecākiem valstīs, kurās ir vairāk par vienu oficiālo vai reģionālo valodu.
<P>
Viņi nevēlas atzīt būtisko nepieciešamību pēc izglītības dzimtajā valodā, ne vien lai nodrošinātu veiksmīgu izglītību kopumā, bet arī lai apgūtu citas valodas.
<P>
Viņi nevēlas nodrošināt pilnīgu savstarpēju saprotamību starp valodām, kurās runā valstī šādā situācijā, īpaši attiecībā uz vecākiem iedzīvotājiem un juridisko sistēmu, veselību, administrāciju un nodarbinātību.
<P>
Viņi nepieņem to, ka šajās valstīs viena valoda nav jāveicina uz to personu tiesību rēķina, kuri runā citā valodā vai valodās.
<P>
Tas ir pretrunā visam, ko ir atbalstījis šis Parlaments un citas Eiropas iestādes.
<P>
Tā rezultātā no alternatīvas ir svītrots mana ziņojuma 11., 12., 14. un 17. punkts. Skatoties uz šiem punktiem, šādas negatīvas nostājas skaidri nesaskan ar mūsu pamattiesībām un brīvībām un nepārprotami pārkāpj subsidiaritātes principu.
<P>
Manā ziņojumā nav uzbrukts vai kaitēts tā dēvētajām mazākumtautību valodām. Tajā ir ievērotas šīs valodas un atzīta to vērtība, bet ziņojumā ir arī mēģināts noteikt vispārējus pamatprincipus.
<P>
Šis Parlaments nevar būt ne par ekstrēma nacionālisma, ne reģionāla vai vietēja naida vai nepatikas instrumentu. Uz spēles ir likta mūsu kā EP deputātu atbildība. Tāpēc es mudinu jūs balsot pret šo alternatīvu un par manis sagatavoto ziņojumu.
<SPEAKER ID="125" NAME="Priekšsēdētājs">
. - Dāmas un kungi, uz brīdi lūdzu jūsu uzmanību. Ir viens pieprasījums uzstāties, un var būt vēl citi. Zinot to saturu, ir pašsaprotami, ka tikko izskanējušos referenta paziņojumus neatbalstīs daži deputāti, bet, kā jūs zināt, noteikumos ir tikai paredzēts, ka referentam jādod vārds divas minūtes; par debašu uzsākšanu noteikumu nav.
<P>
Tāpēc es nevaru dot vārdu un atsākt debates; es to varu darīt tikai tad, ja ir pieprasījums uzstāties attiecībā uz Reglamenta neievērošanu. Ja mēs runājam par Reglamenta neievērošanu, tad Guardans Cambó kungs var runāt. Neuztveriet to kā rupjību, ja es viņu pārtraukšu, tiklīdz sapratīšu, ka tas nav jautājums par problēmām saistībā ar Reglamentu.
<SPEAKER ID="126" NAME="Ignasi Guardans Cambó" AFFILIATION="ALDE">
Priekšsēdētāja kungs, šis patiešām ir jautājums par Reglamenta neievērošanu. Es nesākšu debates, bet referents tikko pateica kaut ko tādu, kas neatbilst tam, par ko tiks balsots. Viņš sacīja, ka alternatīvajā priekšlikumā ir svītroti četri viņa sākotnējās rezolūcijas punkti, un tas nav tiesa - tās ir tikai numerācijas izmaiņas. No četriem viņa minētajiem punktiem tikai viens nav abās rezolūcijās. Tas ir fakts. Pārējie trīs ir abās rezolūcijās.
<P>
(Neapmierināti izsaucieni)
<P>
Tātad tā ir Reglamenta neievērošana attiecībā uz precizēšanu. Deputāti balso par to, par ko viņiem ir lūgts balsot. Ir tikai viens punkts, kam nav nekāda sakara ar Spānijas Augstāko tiesu un kas ir atšķirīgs abās rezolūcijās. Tā kā referenta paziņojums nebija pareizs, es uzskatu, ka tā ir Reglamenta neievērošana.
<SPEAKER ID="127" NAME="Priekšsēdētājs">
Paldies, Guardans Cambó kungs. Tagad mēs turpināsim balsot. Notiek balsošana par 1. grozījumu. Balsošana notiks pēc saraksta. Balsošana ir sākusies.
<SPEAKER ID="128" NAME="Cristiana Muscardini" AFFILIATION="UEN">
- (IT) Priekšsēdētāja kungs, dāmas un kungi, es tikai vēlējos pavaicāt, vai nav uzskatāms par smieklīgu tas, ka var nozagt viena cilvēka ziņojumu un tā vietā iesniegt identisku dokumentu, kad saskaņā ar veco sistēmu tika iesniegti grozījumi. Šī iemesla dēļ es jūs aicinu pārskatīt mūsu Reglamentu, jo tas rada neticami daudz neskaidrību un oficiāli ļauj rīkoties netaisnīgi.
<SPEAKER ID="129" NAME="Priekšsēdētājs">
. - Es uzņemšos atbildību par šī jautājuma atkārtotu izvirzīšanu Prezidijā, kaut arī jūs zināt, ka Prezidijam ir atņemtas dažas regulatīvās pilnvaras un tās koordinē priekšsēdētāju grupa, bet, lai kuram būtu jālemj, ja tas ir smieklīgi, tad tas paliks smieklīgi, un tas noteikti nemainīsies.

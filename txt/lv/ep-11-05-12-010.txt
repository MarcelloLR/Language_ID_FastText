<CHAPTER ID="010">
Priekšsēdētāja paziņojums
<SPEAKER ID="114" NAME="Priekšsēdētājs">
Vakar pēcpusdienā Spānijas apgabalu Mursiju pārsteidza zemestrīce. Vismaz septiņi cilvēki gāja bojā. Vairāki tika ievainoti. Trīs stundas atpakaļ Martínez Martínez kungs šajā sakarā sniedza paziņojumu. Eiropas Parlamenta vārdā es izsaku dziļu līdzjūtību cietušo ģimenēm. Visiem tiem, kas tika ievainoti, mēs vēlam ātru atlabšanu. Mēs apbrīnojam apgabala iedzīvotāju, kuri palīdz glābšanas operācijā, tūlītējo reakciju un pūles. Šajā sakarā es esmu nosūtījis līdzjūtības vēstuli Spānijas varas iestādēm.
<SPEAKER ID="115" NAME="Cristina Gutiérrez-Cortines" AFFILIATION="PPE">
(ES) Priekšsēdētāja kungs, liels jums paldies par jūsu līdzjūtību un atbalstu.
<P>
Lorkas traģēdija kļūst skaidrāka. Šobrīd ir zināms, ka bojā gājuši astoņi cilvēki, starp tiem ir divas grūtnieces un viens divpadsmitgadīgs zēns, vairāk kā 250 ir ievainoti, un skarti ir 80 % māju. Tas nozīmē, ka no šī brīža un turpmāk vairāki Lorkas iedzīvotāji būs bez pajumtes. Liela daļa no Lorkas iedzīvotājiem ir zaudējuši arīdzan savas darbavietas un līdz ar tām ir sagruvušas arī viņu cerības, gaidas un iespējas.
<P>
Lorka ir pilsēta ar 70 000 iedzīvotāju, no kuriem 20 % ir imigranti, kurus pilsēta ir uzņēmusi, pieņēmusi, kā arī devusi tiem iespēju sākt jaunu dzīvi ar jaunu jēgu. Es zinu, ka vecie un jaunie Lorkas iemītnieki kopīgi ar organizāciju un ikviena palīdzību, būs spējīgi sākt jaunu savas dzīves posmu. Es vēlos arī teikt un aicināt Eiropas Savienību nevienu neatstāt bez palīdzības un būt spējīgiem palīdzēt cietušajiem, atzīt viņu sāpes un būt viņu pusē, sniedzot palīdzīgu roku un piedāvājot iespējas.
<P>
Es vēlētos jums visiem no sirds pateikties un lūgt ievērot klusuma brīdi.
<P>
(Aplausi)
<SPEAKER ID="116" NAME="Priekšsēdētājs">
Es lūgšu visus piecelties. Tagad mēs ievērosim klusuma brīdi.

<CHAPTER ID="003">
Iepriekšējās sēdes protokola apstiprināšana
<SPEAKER ID="008" NAME="Priekšsēdētājs">
Izskatīšanai ir pieejami 2010. gada 25. marta sēdes protokols un sēdē pieņemtie dokumenti. Protokols ir apstiprināts.
<SPEAKER ID="009" NAME="Francesco Enrico Speroni" AFFILIATION="EFD">
(IT) Priekšsēdētāja kungs, jūs pieminējāt uzbrukumu upurus Krievijā.
<P>
Vēl tikai nesen teroristu uzbrukumi notika Irākā, Afganistānā un Pakistānā, kas tāpat kā Krievija nav Eiropas Savienības dalībvalstis. Domāju, ka ir tikai pareizi pieminēt arī šo uzbrukumu upurus.
<SPEAKER ID="010" NAME="Priekšsēdētājs">
Jums taisnība, Speroni kungs. Es jums piekrītu. Šos ievadvārdus mēs Eiropas Parlamentā attiecinām arī uz šādiem notikumiem visā pasaulē. Mēs ar dziļām skumjām pieminam visus upurus. Mēs arī jūtam līdzi upuru ģimenēm un draugiem, kā arī valstīm, kurās šie notikumi risinājušies. Tomēr šis bija izņēmuma gadījums, jo Krievijā šādi gadījumi sen nav notikuši. Tādēļ es to pieminēju. Tomēr jums noteikti ir taisnība, Speroni kungs. Mums jāatceras, ka katru nedēļu pasaulē notiek daudzi drūmi atgadījumi. Tādēļ mūsu darbs Eiropā - Eiropas Savienībā - ir tik lietderīgs, un tādēļ mēs varam priecāties, ka ir bijis iespējams atrisināt daudzas no šīm problēmām Eiropā, lai gan joprojām neesam tās visas atrisinājuši. Paldies, Speroni kungs, ka norādījāt uz to. Liels paldies!

<CHAPTER ID="009-23">
23. Starptautiskais nolīgums Arktikas aizsardzībai (balsošana) 
<P>
- Pirms balsojuma:
<SPEAKER ID="129" NAME="Avril Doyle" AFFILIATION="PPE-DE">
Priekšsēdētāja kungs, es vēlos lūgt kolēģus apsvērt šī rezolūcijas priekšlikuma atgriešanu atpakaļ komitejā. Es to daru pamatojoties uz komisāres Ferrero-Waldner šeit debatēs teikto pagājušajā vakarā. Es to nedaru ar vieglu sirdi, jo es atbalstu visu savu kolēģu, kas šeit runāja debatēs, un šajā rezolūcijā paustās bažas.
<P>
Taču es vēlos teikt, būdama atklāta pret komisāri, ka mūsu nodoms nav radīt viņai problēmas sarunu svarīgajā etapā, kāds šobrīd norit ar Arktikas padomi. Viņa īpaši apgalvoja, ka, un es citēju to, ko viņa teica plenārsēdē: "šajā etapā šāds priekšlikums būtu ne tikai neefektīvs, bet arī kaitētu ES lomai un uzticamībai sadarbībā ar Arktiku kopumā.”
<P>
Savos secinājumos viņa īpaši atsaucās uz mūsu priekšlikuma termiņu. Komisija ir iesniegusi Norvēģijas Arktiskās padomes priekšsēdētājam priekšlikumu paplašināt Apvienoto Nāciju Jūras tiesību konvenciju. Tas ir jāpieņem vienprātīgi, un balsojums ir 29. aprīlī - pēc trīs vai četrām nedēļām. Tātad viņa ļoti skaidri lūdza to atlikt, pat ja viņa pilnībā atbalsta mūsu uzskatus. Pamatojoties uz to, vai es varētu ieteikt tā atgriešanu atpakaļ komitejā?
<SPEAKER ID="130" NAME="Diana Wallis" AFFILIATION="ALDE">
Priekšsēdētāja kungs, es vēlos teikt ALDE grupas vārdā, ka mēs atbalstām Doyle kundzes priekšlikumu. Es uzskatu, ka tas ir ļoti saprātīgs. Parlaments pieņēma rezolūciju par šo jautājumu pagājušā gada oktobrī. Zināmā mērā mēs atkārtojam to, ko mēs toreiz teicām, taču mēs arī sakām dažas spēcīgākas lietas un, kā Doyle kundze teica, mēs esam nonākuši pie kritiskā punkta, kad vairums no mums Parlamentā vēlas redzēt, kā ES ieņem vietu Arktikas padomē, un mēs nevēlamies ielaisties kompromisā attiecībā uz to.
<P>
Daudz labāk būtu atgriezt to atpakaļ komitejai un saņemt pilnīgu un pārdomātu ziņojumu ar jauno mandātu.
<SPEAKER ID="131" NAME="Priekšsēdētājs">
Dāmas un kungi, es tikai vēlos paskaidrot, par ko mēs tagad balsojam. Mēs nevaram atgriezt to atpakaļ komitejai, jo tas nenāca no komitejas, bet mēs varam atlikt balsojumu saskaņā ar Reglamentu.
<SPEAKER ID="132" NAME="Véronique De Keyser" AFFILIATION="PSE">
(FR) Priekšsēdētāja kungs, atvainojiet, taču jūs neesat devis vārdu oponentiem.
<P>
Es uzskatu, ka tas ir ārkārtējs gadījums, kad mums būtu vajadzējis apspriest šo rezolūciju vakar, bet tieši pretēji, brīdī, kad mēs to iesniedzam un aicinām 50 gadu moratoriju naftas resursu izmantošanai, brīdī, kad aicinām pieņemt saistošu hartu un kad mēs zinām, ka valstīm līdz aprīļa beigām ir jāvēršas pie ANO pieprasot suverenitāti attiecībā uz jūras dibenu un tādēļ, faktiski, šī suverenitātes ideja kopā ar militāro spēku izvietošanu, ir atkarīga no tā, ko mēs tagad darām.
<P>
Ja mēs neizrādīsim atšķirību un neliksim sevi uzklausīt, tad mēs pavirzīsimies soli atpakaļ un nebūsim aktīvi, un es esmu pilnībā pret to.
<P>
(Aplausi)

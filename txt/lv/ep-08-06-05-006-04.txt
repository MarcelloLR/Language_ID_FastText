<CHAPTER ID="006-04">
4. Korupcijas apkarošanas kontaktpunktu tīkls (
<P>
- Pirms balsošanas:
<SPEAKER ID="088" NAME="Hubert Pirker">
referents. - (DE) Priekšsēdētāja kungs, komisār, dāmas un kungi, pirms jūs, ciktāl tas iespējams, ar savu balsojumu atbalstāt šo ziņojumu, vēlos jums sniegt īsu informāciju un izteikt lūgumu Padomei, kura jau atkal nepiedalās sēdē. Dalībvalstis un Eiropas Savienība vēlas izvērst un tām ir jāizvērš mērķtiecīgāka un efektīvāka rīcība pret korupciju. Tādēļ Eiropas Parlaments ir apstiprinājis korupcijas apkarošanas kontaktpunktu tīklu izveidi. Vismaz atbildīgā komiteja ir vienprātīgi nobalsojusi par šādu rīcību.
<P>
Tīkla mērķis ir, pirmkārt, sekmēt sadarbību starp dalībvalstu iestādēm un aģentūrām un, otrkārt, mudināt uz datu apmaiņu par efektīvām stratēģijām. Tomēr mums priekšā noliktais ierosinātais Padomes priekšlikums gluži vienkārši ir pārāk neefektīvs un bezzobains, tādējādi šādā formā tas ir nederīgs. Šī iemesla dēļ Parlaments ir ierosinājis vairākus ļoti būtiskus grozījumus ar vienprātīgu, kā jau sacīju, atbildīgās komitejas atbalstu.
<P>
Pirmkārt, OLAF, Europol un Eurojust jābūt šī tīkla neatņemamām daļām, tādēļ mēs pieprasām to dalību noteikt kā obligātu. Otrkārt, tīklam būtu Eiropas Parlamentam jāiesniedz ikgadējs pārskats par savu darbību, ar praktiskiem priekšlikumiem, kā uzlabot korupcijas novēršanu un apkarošanu. Treškārt, visu tīkla dalībnieku izmaksas būtu jāsedz no Kopienas budžeta, lai nodrošinātu visa tīkla neatkarību.
<P>
Tādēļ mudinu Padomi iekļaut Parlamenta priekšlikumus un ātri izveidot kontaktpunktu tīklu, jo tas mums sniegtu unikālu iespēju beidzot panākt kopēju Eiropas Savienības stratēģiju un izveidot atbilstošu mehānismu korupcijas apkarošanai.

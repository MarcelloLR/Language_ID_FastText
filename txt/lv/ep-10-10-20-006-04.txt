<CHAPTER ID="006-04">
4.  Eiropas Parlamenta 2012. gada sesiju kalendārs (balsošana) 
<SPEAKER ID="142" NAME="Joseph Daul" AFFILIATION="PPE">
(FR) Priekšsēdētāja kungs! Vakar vakarā mana grupa apsprieda grozījumus, kurus minētie dienesti ir atzinuši par nepieņemamiem. Ņemot vērā šo faktu, kā arī šā rīta sarunas ar delegāciju vadītājiem un grupu līderiem, es pieprasu, lai balsošana par šiem grozījumiem tiktu atlikta uz vēlāku sesiju.
<SPEAKER ID="143" NAME="Martin Schulz" AFFILIATION="S&amp;D">
(DE) Priekšsēdētāja kungs! Mums nav bijusi iespēja apspriest šādu situāciju savā grupā. Mani par to informēja Daul kungs pirms dažām minūtēm šā rīta debatēs, un es par to esmu runājis ar pārējo grupu priekšsēdētājiem, proti, Harms kundzi un Verhofstadt kungu, tomēr es vēlos apspriesties arī ar savu grupu, jo tāda iespēja mums nav bijusi. Manuprāt, balsošanas atlikšana veicinātu iespēju panākt plašu vienprātību jautājumā par 2012. gada sesiju kalendāru, tādēļ uzskatu, ka mums šodien vajadzētu balsot par šo atlikšanu.
<SPEAKER ID="144" NAME="Priekšsēdētājs">
Schulz kungs atbalsta Daul kunga ierosinājumu. Tagad es dodu vārdu Fox kungam, kurš nepiekrīt šim priekšlikumam.
<SPEAKER ID="145" NAME="Ashley Fox" AFFILIATION="ECR">
Priekšsēdētāja kungs! Es biju Parlamentā pirmdienas vakarā, kad Zaļo grupa ierosināja atlikt balsošanu. Tur bija arī Daul kungs un Schulz kungs, un viņi abi balsoja pret šo ierosinājumu.
<P>
(Aplausi)
<P>
Kas gan ir mainījies? Vai tas patiesi ir svarīgs juridisks jautājums, vai arī viņi apzinās, ka var zaudēt 4. grozījumu, un tādēļ vēlas atlikt balsošanu, lai izdarītu spiedienu uz savu grupu locekļiem?
<P>
(Aplausi)
<P>
Tajā nav nekā fiktīva, kā mums iepriekš tika paziņots, tādēļ es mudināšu savus kolēģus balsot par 4. grozījuma pieņemšanu, nevis par balsošanas atlikšanu.
<P>
(Aplausi)
<SPEAKER ID="146" NAME="Priekšsēdētājs">
Es ierosinu balsot par Daul kunga iesniegto pieprasījumu par balsošanas atlikšanu.
<P>
(Parlaments apstiprināja pieprasījumu atlikt balsošanu)

<CHAPTER ID="008-08">
8. Stāvoklis Irānā (balsojums)
<P>
- Pirms balsojuma.
<SPEAKER ID="081" NAME="José Ignacio Salafranca Sánchez-Neyra" AFFILIATION="PPE-DE">
(ES) Priekšsēdētāja kungs, es tikai vēlos teikt, ka manis pārstāvēta grupa atbalsta grupas, kas izvirzīja kopējās rezolūcijas priekšlikumu, un atbalstīs arī to.
<P>
- Pirms balsojuma par 6. punktu.
<SPEAKER ID="083" NAME="Vytautas Landsbergis" AFFILIATION="PPE-DE">
Priekšsēdētāja kungs, es atvainojos par to, ka mani grozījumi tiek iesniegti šādā veidā tehnisku problēmu dēļ. Es aicinu jūs būt saprotošiem un nomainīt vienu vārdu. Tātad vārdu savienojuma "iespējama izmantošana militāriem mērķiem” vietā ir jābūt "iespējama militāra saikne”.
<P>
(Mutisko grozījumu pieņēma.)
<P>
- Pirms balsojuma par 9. punktu.
<SPEAKER ID="085" NAME="Vytautas Landsbergis" AFFILIATION="PPE-DE">
Priekšsēdētāja kungs, arī šeit viss ir ļoti vienkārši. Ir jāievieto viens vārds: "patiesa sadarbība”.
<P>
(Mutisko grozījumu nepieņēma.)
<P>
- Pirms balsojuma par 9. grozījumu.
<SPEAKER ID="087" NAME="Paulo Casaca" AFFILIATION="PSE">
Priekšsēdētāja kungs, es vēlos ar nožēlu paziņot Parlamentam, ka Zamel Bawi soda izpildi, ko mēs aicinājām apturēt, veica vakar plkst. 4.00 Karoon cietumā Ahwaz pilsētā. Tādēļ es vēlos pievienot mutisku grozījumu Salafranca Sánchez-Neyra ierosinātajam grozījumam, par ko es ceru saņemt S. Sánchez-Neyra piekrišanu. Mutiskais grozījums attiecas uz šo soda izpildi, un tajā minēts, ka viens no ieslodzītajiem, kas gaida nāves soda izpildi, patiesībā ir Eiropas pilsonis, ko nolaupīja Sīrijā. Abas pārējās personas ir UNHCR bēgļi, kuras jau ir guvušas patvērumu Norvēģijā.
<P>
Mutiskais grozījums skan šādi: "Nopietni iebilst pret Irānā, 2008. gada 30. janvārī plkst. 4.00 pēc vietējā laika izpildīto nāves sodu Ahwazi aktīvistam Zamel Bawi, kurš bija 19. Ahwazi aktīvists, kam izpildīts nāves sods pēdējo 12 mēnešu laikā, un aicina Irānas valdību atcelt nāves soda izpildi Holandes pilsonim un cilvēktiesību aktīvistam Faleh Abdulah al-Mansouri un UNHCR reģistrētajiem bēgļiem Rasoul Ali Mazrea un Said Saki, kuriem nodrošināja pārcelšanos uz Norvēģiju, kā arī ļaut viņiem atgriezties valstī, kuras pilsoņi vai bēgļi viņi ir”. Turpmākā grozījuma daļa paliek kā iepriekš: "aicina atbrīvot kurdu žurnālistus Abdolvahed "Hiwa” Butimar un Adnan Hassanpour, kuriem piespriests nāves sods”.
<P>
(Mutisko grozījumu pieņēma.)
<P>
- Pirms balsojuma par 15. punktu.
<SPEAKER ID="089" NAME="Vytautas Landsbergis" AFFILIATION="PPE-DE">
Priekšsēdētāja kungs, kad mēs runājam par visiem spīdzināšanas veidiem, es ierosinu papildināt tekstu ar vārdiem "tostarp, nāves soda izpilde īpaši necilvēcīgos veidos” tāpēc, ka šāda veida soda izpilde ir sastopama, jo īpaši nāves soda izpilde ar spīdzināšanu.
<P>
(Mutisko grozījumu pieņēma.)
<P>
- Pirms balsojuma par 17. punktu.
<SPEAKER ID="091" NAME="Vytautas Landsbergis" AFFILIATION="PPE-DE">
Priekšsēdētāja kungs, tas attiecas uz esošo tekstu. Tekstā jau ir minēts: "aicina nodrošināt minoritāšu iespēju īstenot visas tiesības, kas noteiktas Irānas Konstitūcijā”. Bet netiek nodrošinātas pat minoritātēm saistošajā Konstitūcijā noteiktās tiesības. Tādēļ es ierosinu teksta pēdējo daļu noteikt šādi: "aicina Irānas iestādes rīkoties saskaņā ar Konstitūciju un novērst jebkāda veida diskrimināciju gan tiesību aktos, gan arī praksē”. Teksta pārējā daļa netiktu mainīta. Tādējādi iestādēm būtu jārīkojas saskaņā ar viņu pašu Konstitūciju, kuras noteikumi netiek ņemti vērā.
<P>
(Mutisko grozījumu pieņēma.)
<P>
- Pirms balsojuma par 19. punktu.
<SPEAKER ID="093" NAME="Vytautas Landsbergis" AFFILIATION="PPE-DE">
Priekšsēdētāja kungs, es piekrītu atsaukt šo mutisko grozījumu tāpēc, ka tas papildina jau panāktu vienošanos. 19. pants attiecas uz Padomes un Komisijas nevēlēšanos ņemt vērā Eiropas Kopienu Tiesas lēmumu. Saistībā ar šo jau tika panākts kompromiss, tādēļ es piekrītu atsaukt šo grozījumu.
<P>
- Pirms balsojuma par 3. grozījumu.
<SPEAKER ID="095" NAME="Alejo Vidal-Quadras" AFFILIATION="PPE-DE">
(ES) Priekšsēdētāja kungs, mēs esam pārliecināti, ka attiecībā uz rezolūciju ar šādu politisku nozīmi ir ļoti vērtīgi gūt pēc iespējas lielāku Parlamenta atbalstu un piekrišanu.
<P>
Paturot prātā iepriekš minēto, mēs ierosinām mutisku grozījumu, ar ko sākotnējā grozījumā tiktu atcelts vērtējums un tiktu iekļauta vienkārša atsauce uz noteiktu faktu, ko mēs varētu saukt par "būtisku faktu”, kas ir saistīts ar rezolūcijas priekšmetu, nevis - es vēlreiz atgādinu - vērtējuma atcelšanu, lai nodrošinātu pēc iespējas lielāku Parlamenta atbalstu.
<P>
Ar mutisko grozījumu tā teksts tiktu aizstāts ar šādu tekstu: "ņem vērā Eiropas Kopienu Pirmās instances tiesas 2006. gada 12. decembra nolēmumu”. Citiem vārdiem sakot, vienkārši tiktu pieminēts būtisks fakts bez vērtējuma.
<P>
(Mutisko grozījumu pieņēma.)
<P>
- Pirms balsojuma par C apsvērumu.
<SPEAKER ID="097" NAME="Vytautas Landsbergis" AFFILIATION="PPE-DE">
Priekšsēdētāja kungs, es atvainojos. Tehniskas kļūmes dēļ mani grozījumi ir redzami šādā dīvainā veidā. Es taču neesmu enfant terrible, lai jums šeit sagādātu tādas neērtības.
<P>
Bet, jebkurā gadījumā, tā kā grozījumi ir iesniegti, man tie ir jākomentē. Grozījumi ir par papildu protokolu, ko Irāna tika aicināta īstenot pēc iespējas drīzāk. Es ierosinu papildināt tekstu ar vārdiem "kas vēl nav noticis”.
<P>
(Mutisko grozījumu nepieņēma.)
<P>
- Pirms balsojuma par H apsvērumu.
<SPEAKER ID="099" NAME="Vytautas Landsbergis" AFFILIATION="PPE-DE">
Priekšsēdētāja kungs, pacēlāji tiek izmantoti ļoti nepatīkamam mērķim - publiskai pakāršanai, jo īpaši pakāršanai ar spīdzināšanu. Tādēļ es ierosinu pēc vārdiem "bieži vien publiskai pakāršanai” ievietot tekstu "kuras veikšanai izmanto rietumu kompāniju nodrošinātos pacēlājus”.
<P>
Mums tas nepatīk. Es domāju, ka nevienam tas nepatīk.
<P>
(Mutisko grozījumu nepieņēma.)
<P>
- Pēc R apsvēruma.
<SPEAKER ID="101" NAME="Vytautas Landsbergis" AFFILIATION="PPE-DE">
Priekšsēdētāja kungs, šis ir ļoti būtisks grozījums, un es lūdzu Parlamentu pievērst tam uzmanību tādēļ, ka dažas no aktivitātēm apdraud mūsu cilvēkus un ES pilsoņus.
<P>
Tātad - jauns apsvērums: "tā kā vairākas ES dalībvalstis piedalās starptautiskajā darbībā, kuras mērķis ir nodibināt Irākā demokrātiju un aizsargāt tās iedzīvotājus pret teroristiem, kurus apmāca un apgādā ārējie spēki, tostarp, Irāna, un tādēļ dienējošās personas no ES dalībvalstīm - ES pilsoņi - cieš zaudējumus un gūst traumas teroristu uzbrukumu dēļ, ar kuriem Irāna nav saistīta”.
<P>
Lūdzu jūsu atbalstu.
<P>
(Mutisko grozījumu nepieņēma.)

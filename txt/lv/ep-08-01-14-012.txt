<CHAPTER ID="012">
Darba kārtība
<SPEAKER ID="024" NAME="Priekšsēdētājs">
2008. gada 10. janvāra Priekšsēdētāju konferences sanāksmes galīgais darba kārtības projekts saskaņā ar Reglamenta 130. pantu un 131. pantu ir izdalīts. Tika ierosināti šādi grozījumi:
<P>
Pirmdiena:
<P>
Bez grozījumiem.
<P>
Otrdiena:
<P>
PPE-DE grupas pieprasījums uz vēlāku sesiju atlikt Panayiotis Demetriou un Michael Cashman ziņojumus par personu kontroli uz ES ārējām robežām.
<SPEAKER ID="025" NAME="Panayiotis Demetriou" AFFILIATION="PPE-DE">
- (EL) Priekšsēdētāja kungs, lai gan šķiet, ka saturiski šim ziņojumam ir pilnīgs Padomes apstiprinājums, tomēr to kavē procedūras problēma, tā kā Pastāvīgo pārstāvju komitejā Coreper tas vēl nav izskatīts - es domāju, ka to izskatīs rītdien vai aizparīt. Turklāt Slovēnijas prezidentūra procedūras un oficiālu iemeslu dēļ lūdza atlikt sanāksmi līdz nākamajai plenārsēdes sesijai Beļģijā. Nav nekādu iebildumu saistībā uz šo atlikšanu.
<P>
(Parlaments pieņēma priekšlikumu.)
<P>
Trešdiena:
<SPEAKER ID="026" NAME="Priekšsēdētājs">
Eiropas Liberāļu un demokrātu apvienības grupa ir ierosinājusi, lai debates par Padomes un Komisijas paziņojumiem par situāciju Pakistānā pēc Benazir Bhutto noslepkavošanas noslēgtos ar rezolūcijas priekšlikumu iesniegšanu.
<SPEAKER ID="027" NAME="Graham Watson" AFFILIATION="ALDE">
Priekšsēdētāja kungs, brīvdienu laikā mēs esam redzējuši vairāku ļoti uztraucošu notikumu attīstību Pakistānā, no kuriem vissatraucošākais, protams, ir Benazir Bhutto slepkavība.
<P>
Mums ir iespēja šo lietu apspriest šonedēļ. Manas grupas viedoklis ir, ka mums jānoslēdz šīs debates ar rezolūciju, it sevišķi tāpēc, ka mums jāieņem nostāja, kas sūta signālu Pakistānas iestādēm pirms P. Musharaff Parlamenta Ārlietu komitejas apmeklējuma.
<SPEAKER ID="028" NAME="Priekšsēdētājs">
Vai vēl kāds vēlas izteikties, lai atbalstītu šo priekšlikumu?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, dāmas un kungi! Es uzskatu, ka tā ir ļoti vāja prakse noslēgt svarīgas debates bez rezolūcijas. Šis parlaments ir šeit, lai pieņemtu skaidras nostājas tā vietā, lai būtu tribīne grupas priekšsēdētājam un citiem grupas pārstāvjiem, ja netiek pieņemta rezolūcija.
<P>
P. Musharraf kungs šeit ieradīsies vizītē un viņam ir jāzina, ka Parlaments domā par situāciju viņa valstī, lai mēs viņu varētu apspriest risinājumu šim jautājumam. Es uzskatu, ka mums jābūt pietiekami drosmīgiem un jāatsakās no vecā ieraduma atlikt lēmumu pieņemšanu dēļ bailēs rīkoties pašiem, nobalsojot par rezolūciju.
<P>
(Parlaments noraidīja priekšlikumu.)
<SPEAKER ID="030" NAME="Priekšsēdētājs">
Ņemot vērā uzstāšanās laika ierobežojumus trešdienas pēcpusdienas sanāksmē, Sociāldemokrātu grupa ir ierosinājusi, ka debates varētu pagarināt līdz plkst.18. Ar piekrišanu no Padomes jautājumu laiks var tikt pagarināts līdz plkst. 19.30.
<SPEAKER ID="031" NAME="Hannes Swoboda" AFFILIATION="PSE">
(DE) Priekšsēdētāja kungs, jūs esat pateicis visu iespējamo saistībā ar paskaidrojošo paziņojumu. Ir labi, ka rezultātā netika saīsināts Padomes jautājumu laiks. Es tikai gribēju pievērst tam jūsu uzmanību.
<P>
(Parlaments pieņēma priekšlikumu)
<P>
(Tādejādi darba kārtība tika pieņemta.)

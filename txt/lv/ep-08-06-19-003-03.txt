<CHAPTER ID="003-03">
3. Eiropas Savienības reaģēšanas spējas katastrofu gadījumos (balsošana)
<P>
- Pēc balsošanas par grozījumu Nr. 37:
<SPEAKER ID="044" NAME="Iratxe García Pérez" AFFILIATION="PSE">
(ES) Priekšsēdētājas kundze, grozījums Nr. 37 ir atsaukts, tādēļ netiks pievienots balsošanai.
<SPEAKER ID="045" NAME="Priekšsēdētāja">
Diemžēl mēs netikām informēti, ka tas ir atsaukts, tādēļ tas ticis pievienots balsošanai.
<P>
- Pirms balsošanas par grozījumu Nr. 15:
<SPEAKER ID="046" NAME="John Bowis" AFFILIATION="PPE-DE">
Priekšsēdētājas kundze, mūsu grupas vārdā un cenšoties šajā sakarā rast kompromisu un vienošanos, mēs gribētu atsaukt turpmāko grozījumu, ja referente pieņemtu nelielu mutisku grozījumu, sarakstā rakstīto padarot mazāk specifisku, mainot terminu juridiski saistoša "direktīva” pret veicinoši "pasākumi”. Ja referente tam piekritīs, tad mēs varam atsaukt attiecīgo grozījumu.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Priekšsēdētājas kundze, kā autors šim rezolūcijas priekšlikumam, kas gandrīz vienbalsīgi tika pieņemts Vides, sabiedrības veselības un pārtikas nekaitīguma komitejā, man ar nožēlu jāsaka, ka nevaru pieņemt John Bowis priekšlikumu, jo viņa piedāvātais mutiskais grozījums krasi maina teksta būtību. Es lūdzu piecelties tos deputātus, kuri piekrīt šim viedoklim.
<SPEAKER ID="048" NAME="Priekšsēdētāja">
John Bowis, izskatās, ka kājās piecēlušies vairāk nekā 40 deputāti, tātad mēs nevaram vienoties par mutisko grozījumu.
<P>
(Mutiskais grozījums netika pieņemts.)
<P>
- Pirms balsošanas par grozījumu Nr. 35:
<SPEAKER ID="049" NAME="John Bowis" AFFILIATION="PPE-DE">
Priekšsēdētājas kundze, ja nekas vairāk, tā bija neliela vingrināšanās. Mutiskais grozījums, kuru ieteicām Sociāldemokrātu grupai, ir darba kārtībā, un līdz ar to es izsaku priekšlikumu mūsu grupas vārdā. Redzēsim, vai no otra zāles gala sekos līdzīga vingrināšanās.
<SPEAKER ID="050" NAME="Priekšsēdētāja">
Tā ir izrādīšanās no abām Parlamenta zāles pusēm!
<P>
(Mutiskais grozījums netika pieņemts.)

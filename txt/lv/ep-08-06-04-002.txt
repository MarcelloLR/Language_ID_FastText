<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
Dāmas un kungi, es vēlos jums atgādināt, ka Lietuva vakar atzīmēja Lietuvas neatkarības kustības Sąjūdis dibināšanas 20. gadadienu. Tā ne tikai aizsāka virzību uz Lietuvas neatkarības atjaunošanu, bet arī vēstīja par Padomju Savienības sabrukumu. Mani vissirsnīgākie sveicieni!
<P>
(Aplausi)
<P>
Es vēlos, lai jūs zinātu, ka šonedēļ Briselē notiek "Zaļās nedēļas” pasākumi un ka nākamajās divās nedēļās tie notiks Luksemburgā un Strasbūrā. Galvenā pasākumu tēma būs CO2 emisijas un ar tām saistītās klimata pārmaiņas. Mēs esam apņēmušies samazināt Eiropas Parlamenta radītās CO2 emisijas par 30 % līdz 2020. gadam. Lai sasniegtu šo mērķi, prestiža konsultāciju kompānija gatavo Eiropas Parlamenta CO2 emisiju novērtējumu, kurš tiks pabeigts septembrī un tiks iesniegts Prezidijam. Projekts pārtaps rīcības plānā, kurā būs noteikti gan īstermiņa, gan arī ilgtermiņa pasākumi, lai Eiropas Parlaments varētu sasniegt mērķus, ko tas sev noteicis. Es būšu ļoti pateicīgs par aktīvu ieinteresētību no jūsu puses.

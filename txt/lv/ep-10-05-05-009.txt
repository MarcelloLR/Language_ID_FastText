<CHAPTER ID="009">
Darba kārtība
<SPEAKER ID="014" NAME="Priekšsēdētājs">
Darba kārtības projekta galīgā versija, ko saskaņā ar Reglamenta 140. un 155. pantu savas pēdējās sanāksmes laikā izstrādāja Priekšsēdētāju konference, ir izdalīta. Vienojoties ar politiskajām grupām, šīsnedēļas plenārsēžu darba kārtībā es ierosinu šādus grozījumus:
<P>
Trešdiena, 2010. gada 5. maijs:
<P>
Pirmkārt, kopīgās debates par abiem Íñigo Méndez de Vigo ziņojumiem attiecībā uz Parlamenta sastāvu būs pirmais darba kārtības punkts.
<P>
Otrkārt, darba kārtībā ir iekļauts jauns punkts "Padomes un Komisijas paziņojumi par gatavošanos eiro zonas valstu un valdību vadītāju augstākā līmeņa sanāksmei, kura notiks 2010. gada 7. maijā” bez balsošanas. Tas būs otrais darba kārtības punkts, kas ietvers tikai vienu diskusiju kārtu starp politisko grupu pārstāvjiem, bet ne brīvā mikrofona procedūru.
<P>
Treškārt, nosaukums "Padomes un Komisijas paziņojumi par elektrisko automobiļu standartizāciju” ir nomainīts ar "Padomes un Komisijas paziņojumi par elektriskajiem automobiļiem”.
<P>
Ceturtkārt, Vittorio Prodi ziņojums, ar ko bija plānots īsumā iepazīstināt šodien, ir pārcelts uz jautājumu laiku ceturtdien, 2010. gada 6. maijā, lai par to uzreiz nobalsotu.
<P>
Ceturtdiena, 2010. gada 6. maijs:
<P>
Pirmkārt, balsošana par Vital Moreira ziņojumu par priekšlikumu Eiropas Parlamenta un Padomes lēmumam, ar kuru paredz makrofinansiālo palīdzību Ukrainai, ir atlikta līdz maija otrajai sesijai.
<P>
Otrkārt, balsošana par rezolūcijas priekšlikumu attiecībā uz Komisijas regulas projektu par pamatnostādnēm kompensējoša mehānisma izveidei starp pārvades sistēmu operatoriem un par kopēju pieeju attiecībā uz elektropārvades cenām ir izņemta no darba kārtības.
<P>
Vai ir kādi komentāri?
<P>
(Parlaments apstiprināja grozījumus)
<P>
(Darba kārtība tika pieņemta ar šiem grozījumiem)

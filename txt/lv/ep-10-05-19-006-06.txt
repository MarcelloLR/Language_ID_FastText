<CHAPTER ID="006-06">
6.  2008. finanšu gada budžeta izpildes apstiprināšana: ES vispārējais budžets - Padome (
<P>
Pēc balsošanas.
<SPEAKER ID="118" NAME="Ryszard Czarnecki" LANGUAGE="PL">
Varētu teikt, ka mēs esam daudz labākā situācijā nekā pērn, jo tad mēs neapstiprinājām budžeta izpildi līdz novembrim. Šoreiz mums ir iespēja to izdarīt sešus mēnešus agrāk, lai gan jāsaka ļoti skaidri, ka Parlamentam beidzot ir jāpārliecina Padome, pirmkārt, iesniegt dokumentus agrāk un, otrkārt, iesniegt pilnu dokumentāciju, kas tieši attiecas uz pārskata periodu. Mums ir iesniegti dokumenti, piemēram, no iepriekšējā gada.
<P>
Manuprāt, šī situācija - krīzes situācija attiecībās starp Parlamentu un Padomi - rāda, ka Eiropas Parlamentam jāizdara lielāks spiediens uz Padomi attiecībā uz budžeta izdevumu lielāku pārredzamību. Ņemot vērā Lisabonas līgumu, kas īpaši palielina Eiropas Parlamenta nozīmi, tas ir vienkārši nepieciešams.

<CHAPTER ID="012">
Darba kārtība
<SPEAKER ID="022" NAME="Priekšsēdētājs">
Ir izdalīta darba kārtības projekta galīgā versija, kas tika sagatavota trešdien, 2010. gada 10. februārī Priekšsēdētāju konferences sanāksmē saskaņā ar Reglamenta 137. pantu.
<P>
Vienojoties ar politiskajām grupām, es vēlos ierosināt šādus grozījumus.
<P>
Ceturtdiena.
<P>
Attiecībā uz sēdi ceturtdien Eiropas Parlamenta Sociālistu un demokrātu grupa ir iesniegusi lūgumu balsot par Lehne kunga ziņojumu par noteiktu veidu sabiedrību gada pārskatiem attiecībā uz mikrouzņēmumiem.
<SPEAKER ID="023" NAME="Martin Schulz" LANGUAGE="DE">
Priekšsēdētāja kungs, mūsu grupā šorīt notika ļoti intensīvas debates par Lehne ziņojumu. Tā apspriešana mūsu grupā netika pabeigta. Dažreiz grupās tā notiek. Mēs vēlētos, lai Lehne kungs, būdams referents, ļautu mums līdz marta sesijai vēlreiz apsvērt, kāds varētu būt mūsu izvēlētais virziens attiecībā uz šo ziņojumu un kādu nostāju mēs kā sociāldemokrāti gribam pieņemt šajā jautājumā. Mūsu grupā ir dažādas pieejas, es to atklāti atzīstu.
<P>
Es būtu pateicīgs, ja mēs varētu noturēt debates, bet tikai tad, ja jūs, Lehne kungs, atļautu mums atlikt balsošanu līdz marta pirmajai sesijai. Tas dotu vismaz mūsu grupai, lai gan, manuprāt, arī citām grupām, mazliet vairāk laika pamatīgām debatēm, lai nonāktu pie atzinuma.
<SPEAKER ID="024" NAME="Klaus-Heiner Lehne" LANGUAGE="DE">
Priekšsēdētāja kungs, dāmas un kungi! Es domāju, ir labi, ka Eiropas Parlamenta Sociālistu un demokrātu progresīvās apvienības grupa šo jautājumu sīki izskata. Tomēr es vēlētos teikt, ka Parlaments 2008. gada decembrī gandrīz vienprātīgi pieņēma rezolūciju, kurā mēs aicinājām Eiropas Komisiju iesniegt tieši tādu priekšlikumu, par kādu mēs tagad diskutējam. Parlamentam arī ir jāturas pie tā, ko tas pats ir nolēmis un kas gadiem ilgi ir ticis deklarēts kā šā Parlamenta nodoms.
<P>
Tā kā ir tikai dabiski, ja rodas bažas par to vai citu lietu saistībā ar jebkuru tiesību aktu priekšlikumu, mēs Juridiskajā komitejā esam atrisinājuši atklātos jautājumus kompromisa ceļā. Es gribu, lai būtu skaidrs, ka šis kompromiss ir gatavs apstiprināšanai. Tomēr es patiešām arī saprotu, ka varētu būt noderīgi, ja grupa, kas atbalsta šo ziņojumu, tiktu mazliet paplašināta. Ja Schulz kunga centienu mērķis ir palielināt atbalstītāju skaitu, tad es neiebilstu pret atlikšanu līdz nākamajai plenārsēdei martā. Tas ir mans personīgais viedoklis šajā jautājumā. Tas nav grupas viedoklis, kura šorīt nepārprotami lēma citādāk. Tomēr es domāju, ka mums jādod sociālistiem iespēja izdarīt secinājumus, lai arī viņi varētu kaut ko darīt, palīdzot samazināt birokrātiju un slogu mazajiem un vidēja lieluma uzņēmumiem.
<SPEAKER ID="025" NAME="Dirk Sterckx" AFFILIATION="ALDE">
(NL) Priekšsēdētāja kungs, es vēlos pateikties savam kolēģim Lehne kungam par tikko teikto, bet es tomēr vēlos lūgt, lai šajos apstākļos mums tiktu dota iespēja iesniegt grozījumus un par tiem debatēt. Pašlaik mums ir paredzēta tikai balsošana bez iespējas iesniegt jebkādus grozījumus Lehne kunga ziņojumā.
<SPEAKER ID="026" NAME="Martin Schulz" AFFILIATION="S&amp;D">
(DE) Priekšsēdētāja kungs, es vēlos atkārtot savu lūgumu. Mēs bez šaubām atbalstām debates. Mēs tikai lūdzam atlikt balsošanu. Tomēr taisnīguma labā man jāpiebilst, ka, lai arī cik saprotama man būtu Lehne kunga vēlme, mūsu grupā valda demokrātija. Lehne kungs, es nevaru jums apsolīt nekādu rezultātu.
<SPEAKER ID="028" NAME="Hannes Swoboda" AFFILIATION="S&amp;D">
(DE) Priekšsēdētāja kungs, es runāšu īsi. Dažās pēdējās dienās ir izvirzītas divas svarīgas kandidatūras: pirmā ir Eiropas Komisijas pārstāvis Amerikas Savienotajās Valstīs Vašingtonā, un otra ir Īpašais pārstāvis Afganistānā. Abas kandidatūras ir pretrunīgas, un par abām risinās dažādas diskusijas. Es nevēlos tagad iedziļināties jautājumā par nopelniem. Es vienkārši vēlos lūgt, priekšsēdētāja kungs, lai abi kandidāti pirms stāšanās amatā ierastos Ārlietu komitejā uz intensīvām debatēm, un es ceru, ka Komisijas priekšsēdētājs un Padomes priekšsēdētājs to pilnībā atbalstīs ar jūsu palīdzību, priekšsēdētāja kungs.
<P>
(Aplausi)

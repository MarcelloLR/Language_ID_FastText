<CHAPTER ID="005-01">
1. Pamatnolīgums par Eiropas Parlamenta un Komisijas attiecībām (
<P>
- Pirms balsošanas
<SPEAKER ID="086" NAME="José Manuel Barroso">
Komisijas priekšsēdētājs. - Priekšsēdētāja kungs, pirms dažiem mēnešiem savās politiskajās pamatnostādnēs un šeit plenārsēdē es ierosināju izveidot šo jauna līmeņa īpašo partnerību starp Parlamentu un Komisiju. Es ierosināju turpināt mūsu attiecību stiprināšanu un attīstību pozitīvā gaisotnē, lai atspoguļotu jauno līgumu un mūsu kopējo izpratni par mērķi veidot Eiropu kopā.
<P>
Pagājušajās nedēļās man bija padziļinātas diskusijas ar sarunu dalībnieku komandu, ko vadīja Lehne, kuru jūs izraudzījāt Pamatnolīguma pārskatīšanai. Es gribētu izmantot šo izdevību, lai pateiktos viņiem visiem par ļoti intensīvajām diskusijām, kā arī par viņu konstruktīvo pieeju.
<P>
Esmu ļoti apmierināts, ka mēs tagad esam atraduši kopēju izpratni par principiem, kas turpmākajos gados noteiks mūsu attiecības. Tiem būtu jāstiprina mūsu sadarbība, pilnībā ievērojot līgumos noteikto institucionālo līdzsvaru.
<P>
Kā Eiropas Komisijas priekšsēdētājs es atbalstīšu principus, kas noteikti jūsu tikko pieņemtajā rezolūcijā. Tie man palīdzēs izstrādāt jaunās kolēģijas nostāju jautājumā par visa Pamatnolīguma pārskatīšanu.
<P>
Tā kā Parlaments šo rezolūciju pieņēma ar tādu iespaidīgu balsu vairākumu, esmu pārliecināts, ka mums ir lielisks pamats mūsu attiecību stiprināšanai. Attiecībā uz tiem jautājumiem, kas skar ne tikai mūsu divas institūcijas, bet arī Padomi, es patiesi ceru, ka Padome pievienosies mums šajos kopējos centienos uzlabot visu institūciju darbu Eiropas interesēs.
<P>
Ja jūs šodien vēlāk apstiprināsiet jauno kolēģiju, es lūgšu priekšsēdētāja vietnieka kandidātu Šefčovič Komisijas vārdā vadīt sarunas par Pamatnolīguma pārskatīšanu. Es vēlos apliecināt, ka viņš ir tikpat apņēmības pilns kā es un - esmu drošs - visa jaunā kolēģija, lai šīs sarunas būtu efektīvas un ātras.
<SPEAKER ID="087" NAME="Priekšsēdētājs">
Liels paldies, priekšsēdētāj Barroso, par jūsu ļoti pozitīvo nostāju jautājumā par mūsu sarunām. Visu mūsu vārdā es vēlētos pateikties mūsu sarunu grupai Lehne vadībā un visiem kolēģiem, kas tik aktīvi iesaistījās sarunās.
<P>
(Aplausi)
<P>
Mums pašlaik nav likumdošanas iniciatīvas tiesību, pamatojoties uz Lisabonas līgumu, taču Komisija mums solīja sniegt atbildi par mūsu izredzēm. Mums ir ne tikai jautājumu stunda kopā ar Eiropas Komisijas priekšsēdētāju, bet arī jautājumu laiks kopā ar komisāriem, Eiropas Komisijas priekšsēdētāja ielūgums Eiropas Parlamenta priekšsēdētājam un komisāru kolēģijai, un mūsu kopējā sadarbība ar valstu parlamentiem, kas ir ļoti svarīga.
<P>
Mēs domājam par subsidiaritātes noteikumu; mums vajadzīgs ietekmes novērtējums, lai to uzlabotu, cik iespējams, un mēs ceram, ka tas no šā skatupunkta būs daudz spēcīgāks, nekā tas sākotnēji bija paredzēts mūsu nolīgumā, taču mums visiem vēl aizvien ir daudz cerību, ka mēs turpmāk varēsim darīt visu nepieciešamo savu pilsoņu labā.
<P>
(Sēdi pārtrauca plkst. 12.00 un atsāka plkst. 13.30)

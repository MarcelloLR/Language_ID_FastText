<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
Dāmas un kungi, pagājušajā nedēļā 2008. gada 14. maijā teroristu organizācija ETA veica kārtējo uzbrukumu Spānijā. Guardia Civil virsnieks Juan Manuel Pińuel Villalón tika nogalināts automašīnā ievietotas bumbas sprādziena rezultātā pie policijas kazarmām Legutiano, Alavas provincē. Eiropas Parlaments stingri nosoda šo nicināmo slepkavību, kā arī nicināmo rīcību, kuras rezultātā tika ievainoti citi virsnieki.
<P>
Visa Eiropas Parlamenta vārdā es gribētu paust dziļas skumjas un patiesu līdzjūtību upura ģimenei. Tāpat es vēlos pasludināt mūsu solidaritāti ar Spānijas iedzīvotājiem un viņu valsts amatpersonām, demokrātiskajām iestādēm un drošības spēkiem.
<P>
Tagad mēs ievērosim klusuma brīdi noslepkavotā policijas virsnieka piemiņai.
<P>
(Parlaments piecēlās kājās uz klusuma brīdi.)

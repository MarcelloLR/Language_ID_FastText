<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
. - Pirmoreiz pagājusī nedēļa ir atnesusi karavīra nāvi ES Eiropas drošības un aizsardzības politikas militārajā darbībā. Eiropas Savienības Spēku (EUFOR) seržants Gilles Polin tika nogalināts aktīvā kara darbībā pēc tam, kad viņš netīši bija šķērsojis robežu starp Čadu un Sudānu savā visurgājējā transporta līdzeklī. Vēl viens franču karavīrs tika ievainots tajā pašā negadījumā.
<P>
EUFOR kopā ar Sudānas iestādēm tagad izmeklē, kā šāda traģēdija varēja notikt. Es gribētu izteikt mūsu dziļāko līdzjūtību nelaiķa seržanta ģimenei un visiem viņa tuviniekiem.
<P>
Vēlos atgādināt Parlamentam, ka ES darbības nolūks Čadā un Centrālāfrikas Republikā ir aizsargāt bēgļu nometnes, kas ir izveidotas teritorijās blakus pie Sudānas robežas ar šīm valstīm sakarā ar konfliktu Dārfūrā.

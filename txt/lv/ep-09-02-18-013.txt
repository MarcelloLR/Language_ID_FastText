<CHAPTER ID="013">
Darba kārtība
<SPEAKER ID="020" NAME="Priekšsēdētājs">
Ir izplatīts šīs sēdes darba galīgais kārtības projekts, kā par to tika panākta vienošanās Priekšsēdētāju konferences sanāksmē ceturtdien, 2009. gada 5. februārī saskaņā ar Reglamenta 130 un 131. pantu. Tika ierosināti šādi grozījumi:
<P>
Trešdiena:
<P>
Eiropas Tautas partijas (Kristīgo demokrātu) un Eiropas Demokrātu grupa ir lūgusi pārcelt uz nākamo sēdi H. Reul ziņojumu par iespējamiem risinājumiem izaicinājumiem attiecībā uz naftas piegādi.
<SPEAKER ID="021" NAME="Herbert Reul" LANGUAGE="DE">
Priekšsēdētāja kungs, dāmas un kungi, mēs komitejā ilgi un smagi diskutējām par šo priekšlikumu un mēs pieņēmām lēmumu, ko atbalstīja lielākais vairākums, bet vakar un šodien ir pausts liels skaits padomu un ieteikumu galvenokārt tāpēc, ka citas komitejas ir pievienojušas papildu diskusiju tematus.
<P>
Manuprāt, tā būtu laba ideja nepieņemt lēmumu šodien, bet tā vietā paredzēt iespēju rast risinājumu vēlāk, ko Parlaments tad varēs atbalstīt. Tādēļ es lūdzu šodien pieņemt šo pārcelšanu. Paldies!
<SPEAKER ID="022" NAME="Hannes Swoboda">
PSE grupas vārdā. - (DE) Priekšsēdētāja kungs, mēs esam iesnieguši divus priekšlikumus, no kuriem visdrīzāk neviens neiegūs Parlamenta liela vairākuma atbalstu. Tādēļ es vēlos apstiprināt šo priekšlikumu.
<P>
Priekšsēdētāja kungs, ar jūsu atļauju arī mēs lūdzam pārcelt T. Berman ziņojumu. Ja šis priekšlikums netiks apstiprināts tā novēlotās iesniegšanas dēļ, tad es gribētu teikt, ka rīt mēs lūgsim pārcelt balsojumu par ziņojumu. Paldies!
<SPEAKER ID="023" NAME="Priekšsēdētājs">
Liels jums paldies, Swoboda kungs.
<P>
Vai kāds vēlas iebilst pret priekšlikumu?
<SPEAKER ID="024" NAME="Claude Turmes" LANGUAGE="DE">
Priekšsēdētāja kungs, mana Zaļo un Eiropas Brīvās apvienības grupa ir iesniegusi rezolūciju, ko Eiropas Parlamentā atbalsta Eiropas Liberāļu un demokrātu apvienības grupa un liela daļa Sociāldemokrātu grupas. Tādēļ es uzskatu, ka H. Reul aicina pārcelt balsojumu par ziņojumu, jo baidās, ka viņa nostāju atbalsta mazākums.
<P>
Man šķiet mazliet dīvaini pēc šādām ilgstošām un smagām debatēm dzirdēt vēl vienu aicinājumu pārcelt balsojumu. Tādēļ mēs iebilstam pret pārcelšanu.
<SPEAKER ID="025" NAME="Priekšsēdētājs">
Dāmas un kungi, jūs esat dzirdējuši politisko kontekstu. Tāpat jūs esat dzirdējuši, kas H. Swoboda bija sakāms. Lēmums tiks pieņemts rīt.
<P>
(Parlaments pieņem Eiropas Tautas partijas (Kristīgo demokrātu) un Eiropas Demokrātu grupas priekšlikumu).
<P>
Par H. Swoboda priekšlikumu mēs balsosim rīt. Es lūdzu jūs visus to atcerēties šodienas balsojumā.
<P>
(Tādējādi darba kārtība tika noteikta)

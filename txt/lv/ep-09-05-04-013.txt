<CHAPTER ID="013">
Darba kārtība
<SPEAKER ID="020" NAME="Priekšsēdētājs">
Ir izdalīta šīs sesijas darba kārtības projekta galīgā versija, kā to izstrādājusi Priekšsēdētāju konference savā ceturtdienas, 2009. gada 30. aprīļa sanāksmē saskaņā ar Reglamenta 132. un 131. pantu. Ir ierosināti šādi grozījumi:
<P>
Trešdiena:
<P>
GUE/NGL grupa ir pieprasījusi izņemt no darba kārtības kopējo paziņojumu par J. Leinen, J.-L. Dehaene, E. Brok, C. Guy-Quint un S. Kaufmann ziņojumiem par Lisabonas līgumu.
<SPEAKER ID="021" NAME="Mary Lou McDonald">
GUE/NGL grupas vārdā. - Priekšsēdētāja kungs, savas grupas vārdā es pieprasu izņemt šo ziņojumu kopumu no šīs sēdes darba kārtības. Manuprāt, Eiropas Parlamentam ir jāizrāda zināma pazemība un cieņa pret demokrātisko procesu. Mēs visi zinām, ka Īrija ir noraidījusi Lisabonas līgumu, tādēļ es esmu pārsteigta, ka Eiropas Parlaments neatlaidīgi cenšas diskutēt par šo jautājumu.
<P>
Tas nav demokrātiski piemēroti, ka Eiropas Parlaments neņem vērā Īrijas spriedumu vai ka Eiropas Parlaments tiek izmantots, lai izdarītu spiedienu uz Īriju turpmākajos mēnešos, lai pieņemtu līgumu, kas acīmredzot nav mūsu interesēs vai Eiropas iedzīvotāju interesēs. Es atgādinu deputātiem, ka Īrija un tikai Īrija demokrātiski balsoja par šo līgumu un iedzīvotāji, pieņemot demokrātisku lēmumu, to noraidīja.
<P>
Šobrīd, dažas nedēļas pirms Eiropas vēlēšanām, kad jautājums par mūsu demokrātijas kvalitāti ir tik svarīgs, es lūdzu izņemt šos ziņojumus no darba kārtības un drīzāk pievērst uzmanību ekonomiskiem jautājumiem un bezdarba jautājumam, kas patiešām ietekmē mūsu iedzīvotājus.
<SPEAKER ID="022" NAME="Daniel Cohn-Bendit">
Verts/ALE grupas vārdā. - (DE) Priekšsēdētāja kungs, es nespēju noticēt šāda veida argumentam. Šodien šeit netiek izskatīts jautājums par Lisabonas līguma ratifikāciju Mēs tikai vēlamies sagatavoties brīdim, kad tas tiks ratificēts. Ja tas netiks ratificēts, tad visi mūsu pieņemtie lēmumi būs veltīgi. Tomēr gadījumā, ja tas tiks ratificēts - un tas notiktu oktobrī - Parlamentam būs jāstrādā savādāk, sākot no novembra. Ja mēs nebūsim gatavi, tas būtu patiešām bezatbildīgi no mūsu puses. Tādēļ šīs debates ir vajadzīgas un tādēļ ir jāpieņem lēmums.
<P>
Turklāt, McDonald kundze, es uzskatu, ka tas ir īpaši negodīgi pret jūsu kolēģi Kaufmann kundzi, kas diemžēl atstāj Parlamentu, ka jūs pat neesat viņai devusi iespēju viņas pilnvaru beigās redzēt, ka Eiropas Parlamentā tiek pieņemts šāds svarīgs ziņojums. Jūsu kolēģes Kaufmann kundzes vārdā es jums nepiekrītu.
<P>
(Aplausi)
<SPEAKER ID="024" NAME="Pedro Guerreiro" LANGUAGE="PT">
Priekšsēdētāja kungs, mēs ierosinām darba kārtībā iekļaut debates par kopējās zivsaimniecības politikas reformu, paturot prātā Eiropas Komisijas 22. aprīlī veikto iepazīstināšanu ar Zaļo grāmatu par šīs svarīgās kopējās politikas reformu un paturot prātā pamatīgo ietekmi uz šo stratēģisko nozari un zvejniekiem, kāda ir dažiem no Zaļajā grāmatā iekļautajiem ierosinājumiem. Šajā sakarā Parlamenta Zivsaimniecības komiteja jau ir paudusi priekšlikumu iekļaut šo jautājumu darba kārtībā, ņemot vērā šo debašu politisko nozīmīgumu un aktualitāti. Šī sesija ir pašreizējā Parlamenta pēdējā iespēja paust viedokli šajā jautājumā.
<SPEAKER ID="025" NAME="Philippe Morillon" LANGUAGE="FR">
Priekšsēdētāja kungs, problēma vienkārši ir tāda, ka mums nebūs laika. Nav praktiski šodien atlikušajās dažās stundās sākt debates par tematu, kas tiks noslēgts tikai 2012. vai 2013. gadā.
<P>
Mēs to pārrunājām komitejā 30. aprīļa sanāksmes laikā. Visi mani kolēģi uzskata, ka mums ir jāgaida līdz nākamajam Parlamenta pilnvaru termiņam, lai sāktu pārbaudīt šos jautājumus.

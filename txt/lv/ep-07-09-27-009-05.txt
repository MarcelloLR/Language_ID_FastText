<CHAPTER ID="009-05">
5. Situācija Birmā (balsojums) 
<P>
- Rezolūcijas priekšlikums:
<P>
- Pirms balsojuma par 1. punktu:
<SPEAKER ID="098" NAME="Geoffrey Van Orden" AFFILIATION="PPE-DE">
Priekšsēdētāja kungs! Tā kā mums zālē ir Tautas Kongresa delegācija, vai es varētu arī pateikt, ka vēlos, lai Wang Ying-Fan kungs noteikti sadzird šī Parlamenta teikto, ka mēs ceram uz Ķīnas aktīvu rīcību, sniedzot risinājumu Birmas problēmām.
<P>
(Ilgstoši aplausi)
<P>
Priekšsēdētāja kungs! Mēs par šo jautājumu runājām vakar, un es zinu, ka mūsu domas viņu pavadīs atpakaļceļā.
<P>
Lai nekavētu laiku, es gribētu izteikt divus mutiskus priekšlikumus. Mums šobrīd Birmā situācija mainās ļoti strauji. Pirmkārt, es ierosinu 1. punkta beigas papildināt ar teikumu: "un pilnīgi nosoda Birmas valsts iestāžu brutālo atbildi”.
<P>
(Mutiskais grozījums tika pieņemts)
<P>
- Pirms balsojuma par 3. punktu:
<SPEAKER ID="100" NAME="Geoffrey Van Orden" AFFILIATION="PPE-DE">
Priekšsēdētāja kungs! 3. punktā tagad teikts: "Izsaka savas šausmas par mierīgo protestētāju nogalināšanu, uzstāj, lai drošības spēki atgrieztos barakās, un aicina atzīt izteikto prasību leģitimitāti par starptautisko medicīnisko palīdzību ievainotajiem un par arestēto demonstrantu un citu politiski ieslodzīto atbrīvošanu.”
<P>
(Ilgstoši aplausi)
<P>
(Mutiskais grozījums tika pieņemts)
<P>
- Pirms balsojuma par 5. punktu:
<SPEAKER ID="102" NAME="Martin Schulz" AFFILIATION="PSE">
(DE) Priekšsēdētāja kungs, es piekrītu G. Van Orden un pārējiem - ņemot vērā arī Wang Yingfan un delegācijas klātbūtni -, ka šim Parlamentam ir jādod uzsvērts signāls. Tomēr saistībā ar 5. punktu mēs vēlētos grozīt tekstu, kā tas parādīts turpmāk, jo, atskatoties uz iepriekšējiem notikumiem Drošības padomē, mēs neesam droši par to, vai sagatavojām tekstu pietiekami uzmanīgi. Mēs vēlamies būt ļoti precīzi un tādēļ lūdzam mainīt 5. punkta formulējumu šādā veidā:
<P>
Pieprasa, lai Ķīna pilnībā atbalsta Apvienoto Nāciju Organizācijas Drošība padomes skaidru paziņojumu, kurā nosodīta brutāla spēka izmantošana.”
<P>
Vēl nav skaidrs, vai veto tiesības jau ir izmantotas, taču mēs pieprasām, lai Parlaments piekrīt, ka mums no Drošības padomes ir vajadzīgs skaidri pausts nosodījums un ka Ķīnai tas ir jāatbalsta.
<SPEAKER ID="105" NAME="Elmar Brok" AFFILIATION="PPE-DE">
(DE) Priekšsēdētāja kungs, mūsu grupa arī vēlējās iesniegt mutisku grozījumu, taču es domāju, ka mēs varam šeit vienoties par kopīgu pieeju. Saskaņā ar manā rīcībā esošu informāciju Ķīna jau balsoja pret to, un ne vien Ķīna, bet arī Drošības padomes cita pastāvīgā locekle - Krievija. Tādēļ es piekrītu pieņemt Martin Schulz grozījuma formulējumu, lai Ķīna un Krievija nonāktu sarežģītā situācijā.
<P>
(Mutiskie grozījumi tika pieņemts)
<P>
(Aplausi)

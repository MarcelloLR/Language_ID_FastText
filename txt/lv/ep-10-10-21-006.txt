<CHAPTER ID="006">
Saharova balva 2010 (laureāta paziņošana)
<SPEAKER ID="108" NAME="Priekšsēdētājs">
Kolēģi, es tikko esmu atgriezies no Priekšsēdētāju konferences. Man ir liela privilēģija un gods paziņot jums mums visiem ļoti svarīgos rezultātus. Mēs Parlamentā cīnāmies par cilvēktiesībām 500 miljonu pilsoņu vārdā.
<P>
Šodien pēc pamatīgām debatēm ar ļoti plašām un dziļām diskusijām Priekšsēdētāju konference nolēma 2010. gada Saharova balvu par apziņas brīvību piešķirt Guillermo Fariñas.
<P>
(Aplausi)
<P>
Guillermo Fariñas ir neatkarīgs žurnālists un politisks disidents. Viņš bija gatavs upurēt dzīvību un riskēt ar savu veselību, izmantojot to kā līdzekli, lai piespiestu veikt pārmaiņas Kubā. Viņš izmantoja bada streikus, lai protestētu pret vārda brīvības trūkumu Kubā un mestu tam izaicinājumu, lolodams visu to cilvēku cerības, kuriem dārga brīvība, cilvēktiesības un demokrātija.
<P>
Es ceru decembrī pasniegt šo balvu viņam personīgi šeit Strasbūrā, kas būs neaprakstāms brīdis Eiropas Parlamentam un visiem Kubas politieslodzītajiem.
<P>
Es no sirds ceru, ka kopā ar Guillermo Fariñas Saharova balvu varēs personīgi saņemt arī cits 2005. gada laureāts no Kubas - Sievietes baltā - Las Damas de Blanco.
<P>
Ļaujiet piebilst, ka visi kandidāti bija izcili, raugoties no mūsu izjūtām par cilvēktiesībām un cīņu par tām visā pasaulē. Mēs varam apsveikt viņus visus, bet mums bija jāizvēlas, un nebija citas iespējas. Es vēlos uzsvērt, ka mums ir daudz uzvarētāju visā pasaulē un mēs atbalstām viņus visus. Pateiksim to vēlreiz.
<P>
(Aplausi)
<SPEAKER ID="110" NAME="Marie-Christine Vergiat" AFFILIATION="GUE/NGL">
(FR) Priekšsēdētājas kundze! Es vēlos izteikties par procedūru. Es uzskatu, ka nosacījumi, kādos šogad tika lemts par Saharova balvu, ir nepieņemami. Manā izpratnē politiska izvēle gūst virsroku pār reālo cilvēktiesību aizsargāšanu.
<P>
(Aplausi)
<P>
Šī būs trešā reize Saharova balvas vēsturē, kad tā tiek piešķirta cilvēkam no Kubas. Es neapšaubāmi nosodu veidu, kā Kubā tiek apdraudētas cilvēktiesības. Par to man nav nekādu šaubu. Es vienmēr esmu cīnījusies par cilvēktiesību aizsardzību bez izšķirības. Tomēr es domāju, ka Saharova balvas piešķiršana trešo reizi aptuveni 20 gados Kubas pārstāvim ir daudz, un mēs raidām politisku signālu, kas devalvē Saharova balvu. Tieši tāpēc es prasu, lai lēmumu par to, kuram jāsaņem Saharova balva, pieņemtu nevis Priekšsēdētāju konference, bet viss Parlaments.
<P>
(Aplausi)
<SPEAKER ID="111" NAME="Priekšsēdētāja">
Nākamais darba kārtības punkts ir balsošana.
<P>
(Par balsojuma rezultātiem un citām detaļām sk. protokolu.)

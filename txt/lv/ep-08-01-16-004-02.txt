<CHAPTER ID="004-02">
2. (
<P>
- Pirms balsojuma:
<SPEAKER ID="097" NAME="Meglena Kuneva">
Komisijas locekle - Priekšsēdētājas kundze, es gribētu izmantot iespēju, lai noskaidrotu punktu, kas tika izvirzīts vakardienas debatēs par priekšlikumu Direktīvai par patēriņa kredītu. Šis punkts attiecas uz 8. panta jauno versiju par pienākumu izvērtēt patērētāju maksātspēju. Gan 46. grozījums, gan 45. grozījums paredz, ka tās dalībvalstis, kuru tiesību aktos ir noteikta prasība kreditoriem izvērtēt patērētāju maksātspēju, pamatojoties uz iepazīšanos ar attiecīgo datu bāzi, var saglabāt šo prasību. Manuprāt, tas arī nozīmē, ka valsts tiesību aktos paredzētās sankcijas gadījumā, ja kreditors šīs prasības nepilda, arī varētu tikt saglabātas.
<SPEAKER ID="098" NAME="Kurt Lechner">
referents. - (DE) Priekšsēdētājas kundze! Par šīm pamatnostādnēm mēs iestādēs esam debatējuši jau sešus gadus, tāpēc es vēlētos izteikt dažus komentārus. Vispirms es teiktu, ka tas nav jāuztver kā kritika, bet šis ilgais laika periods liecina, cik nopietni Eiropas likumdevēji ir izturējušies pret šo sarežģīto jautājumu un cik ļoti mums Eiropā rūp patērētāju aizsardzība. Esmu pārliecināts, ka, par spīti visām viedokļu atšķirībām dažādos šī temata aspektos, likumdošanas procedūra noslēgsies ar šodienas balsojumu, un tāds ir arī mans nolūks. Es vēlos oficiāli paziņot, ka, manuprāt, šobrīd pieejamie kopīgie grozījumi visi bez izņēmuma uzlabo Padomes kopējās nostājas tekstu. Tie neapšaubāmi lielākoties sasaucas arī ar maniem iepriekšējiem priekšlikumiem.
<P>
Skaidrības labad es vēlos teikt, ka mēs gribējām panākt vienošanos, un, lai varētu vienoties arī par 16. panta 2. punktu, par kuru līdz nesenam laikam notikuši strīdi galvenokārt tikai attiecībā uz formulējumu, mēs esam izlēmuši pieņemt liberāļu un sociālistu ierosinājumu, lai atrisinātu šo jautājumu draudzīgā ceļā, un tāpat esam saskaņas labad atsaukuši dažus citus grozījumus.
<P>
Es vēlos arī pateikties Komisijai, Padomei un it īpaši deputātiem (mūsu diskusijas bija intensīvas un pat nokaitētas) par veiksmīgo sadarbību patiesā komandas garā. Attiecībā uz pārējiem ierosinājumiem es gribētu uzsvērt, ka, manuprāt, tie ir tikai kopējās nostājas papildu uzlabojumi un nekādi neapdraud patērētāju aizsardzību un no direktīvas gūstamo labumu, jo arī šim aspektam mēs piešķiram prioritāru nozīmi.
<P>
Nobeigumā es vēlos izteikt cerību, ka tiks piepildītas arī direktīvas rosinātās pozitīvās gaidas.
<P>
(Aplausi)
<SPEAKER ID="099" NAME="Marios Matsakis   -" AFFILIATION="ALDE">
Priekšsēdētājas kundze, vakar IND/DEM grupa lūdza, lai visi balsojumi būtu balsojumi pēc saraksta. Es ievēroju šodienas balsojumā, ka atkal visi balsojumi ir balsojumi pēc saraksta. Vakar priekšsēdētājs teica, ka viņš pārbaudīs, vai šāda IND/DEM grupas prasība par balsojumu pēc saraksta ir patiesībā iespējama. Vai man jāsaprot, ka tas ir iespējams un ka no šī brīža visi mūsu balsojumi būs balsojumi pēc saraksta?
<SPEAKER ID="100" NAME="Priekšsēdētāja -">
M. Matsakis, tas tiks rīt apspriests Priekšsēdētāju konferencē, bet es teiktu, ka šis ir svarīgs balsojums, tādēļ droši vien visu mūsu interesēs ir, lai tas būtu balsojums pēc saraksta.
<P>
Vārdu ir lūdzis J.-P. Bonde.
<SPEAKER ID="101" NAME="Jens-Peter Bonde">
IND/DEM grupas vārdā - Priekšsēdētājas kundze, es biju iepriekš lūdzis vārdu.
<P>
Vakar mūsu balsojums noritēja ļoti labi. Tas bija ātrāks nekā parasti - vienmērīgs, rāms, un nebija neviena pieprasījuma pēc kaitinošām pārbaudēm, kas prasa laiku. Tādēļ mana grupa ierosina, ka mums ir jāturpina elektroniskā balsošana.
<P>
Pirms kādiem sešiem mēnešiem man tika apsolīta kārtība, kurā ziņojumu numuri un grozījumu numuri, tiktu parādīti līdzās mūsu balsojumam. Jaunie, daudz lielākie ekrāni var parādīt pilnu balsojuma sarakstu un ietaupīt mums daudz vairāk laika, jo mēs varam balsot tūlīt, kad mēs redzam numurus dažādās krāsās uz ekrāna. Mums nav jāgaida tulkojums. Mēs novērsīsim situāciju, kad tie, kas gaida tulkojumu, izmantojot retranslāciju, balso par vienu jautājumu, kamēr tie, kas balso bez retranslācijas, jau balso par nākamo punktu. Mēs ietaupītu daudz laika.
<P>
(Aplausi)
<SPEAKER ID="102" NAME="Priekšsēdētāja">
Paldies, J.-P. Bonde, mēs to esam ņēmuši vērā. Darbs pie šī projekta turpinās, bet tagad, es domāju, Parlaments vēlētos turpināt šī rīta balsojumu.

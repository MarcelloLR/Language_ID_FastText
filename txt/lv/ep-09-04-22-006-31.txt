<CHAPTER ID="006-31">
31. Pesticīdu lietošanas mašīnas (
<P>
Pirms balsojuma par 39. grozījumu:
<SPEAKER ID="125" NAME="Leopold Józef Rutowicz">
referents. - (PL) 2006. gada jūlijā Komisija iepazīstināja ar stratēģiju, kuras mērķis bija samazināt pesticīdu radīto vispārējo risku un nevēlamo ietekmi uz cilvēku veselību un vidi. Šīs stratēģijas pēdējais elements ir priekšlikums direktīvai par pesticīdu lietošanas mašīnām, ar kuru groza Direktīvu 2006/42/EC par mašīnām. Direktīva nosaka prasības, kuras lietošanas mašīnām jāievēro, lai ierobežotu pesticīdu nevēlamo ietekmi uz vidi, darbības veicēju un apkārtni. Šo prasību noteikšana samazinās atšķirības starp noteikumiem un procedūrām, ko ievēro dažās Kopienas valstīs attiecībā uz pesticīdu lietošanu, nodrošinās vienotu vides aizsardzības līmeni Kopienā un padarīs iespējamu šo mašīnu brīvu plūsmu ES tirgū, kas ir sevišķi svarīgi maziem un vidējiem uzņēmumiem, kas visbiežāk ir šāda veida iekārtas ražotāji.
<P>
Priekšlikuma projekts un ierosinātie grozījumi tika apspriesti darba grupās, sanāksmēs ar Padomes, Komisijas, ēnu referentu un ieinteresēto pušu pārstāvjiem un trīspusējās sarunās. Ņemot vērā lielās tehniskās atšķirības starp dažādiem mašīnu tipiem - no vienkāršām, ar roku darbināmām mašīnām līdz tādām, ko darbina kvalificēts personāls - daži grozījumi netika pieņemti un tika nolemts, ka tos iekļaus Eiropas Standartizācijas komitejas standartos pēc Komisijas pieprasījuma. Pateicoties tam, tika panākta vienprātība, 39. grozījums tika pieņemts un šo nostāju apstiprināja Padome.
<P>
Es it sevišķi vēlos pateikties ēnu referentiem, Komisijas un Padomes pārstāvjiem, Iekšējā tirgus un patērētāju aizsardzības komitejas vadībai un ieinteresētajām pusēm par palīdzību un sadarbību. Es ierosinu pieņemt direktīvu, kura dos ieguldījumu lielākai vides, darba veicēju un viņu apkārtnes aizsardzībai pesticīdu lietošanas laikā.
<SPEAKER ID="126" NAME="Charlie McCreevy">
Komisijas loceklis. - Priekšsēdētāja kungs, Komisija vēlas pateikties referentam Rutovicz kungam par viņa darbu un pūlēm šī priekšlikuma apstrādē.
<P>
Komisija atzinīgi vērtē 39. grozījuma kompromisu un cer uz strauju priekšlikuma pieņemšanu tādā veidā.
<P>
Komisija vēlas sniegt šādu paziņojumu: "Lai atbalstītu būtiskās prasības, kas iekļautas I pielikuma 2. sadaļas 4. punktā, Komisija pilnvaros CEN izstrādāt saskaņotus standartus katrai pesticīdu lietošanas mašīnu kategorijai, balstoties uz vislabākajām pieejamajām metodēm, lai novērstu neplānotu vides pakļaušanu pesticīdu iedarbībai. Pilnvarojuma īpaša prasība būs, lai standarti nosaka kritērijus un tehniskās specifikācijas mehānisku aizsargekrānu, smidzināšanas vadu un gaisa pievada sistēmu montāžai, lai novērstu ūdens avota piesārņošanu pie uzpildīšanas un iztukšošanas, un precīzas specifikācijas ražotāja instrukcijām, lai novērstu pesticīdu noplūdi, ņemot vērā visus attiecīgos parametrus, tādus kā sprauslas spiediens, stieņa augstums, pūšanas ātrums, gaisa temperatūra un mitrums un braukšanas ātrums.”

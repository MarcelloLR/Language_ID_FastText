<CHAPTER ID="004">
Darba kārtība
<SPEAKER ID="103" NAME="Priekšsēdētāja">
Kas attiecas uz Ārlietu komitejas rezolūcijas priekšlikumu par humanitāro situāciju Šrilankā, es esmu saņēmusi rakstisku iebildumu no Robert Evans, un ir vēl 40 citu parakstu, pret šī rezolūcijas priekšlikuma iekļaušanu debatēs.
<P>
Saskaņā ar Reglamenta 90. panta 4. punkta noteikumiem rezolūcijas priekšlikums tiek iekļauts debatēs un balsojumā par šīs sesijas darba kārtību.
<P>
Tāpēc es ierosinu šovakar iekļaut šīs debates kā pēdējo jautājumu, un balsojums notiks rīt pulksten 12. Pēdējais termiņš grozījumu iesniegšanai ir šopēcpusdien pulksten 15.00.
<SPEAKER ID="104" NAME="Robert Evans" AFFILIATION="PSE">
Priekšsēdētājas kundze, pirmdien vakarā Ārlietu komiteja saskaņā ar Reglamenta 91. pantu pieņēma priekšlikumu attiecībā uz humanitāro situāciju Šrilankā.
<P>
Stāvoklis Šrilankā acīmredzami ir ļoti nopietns, bet ne tuvu nav skaidrs, kas īsti notiek saistībā ar humanitāro situāciju. Es apzinos, ka šajā Parlamentā valda daudz dažādu uzskatu. Tāpēc es ierosinu, ka visprātīgākā rīcība būtu noteikt laiku pienācīgām debatēm, kas nav izpildāms šīs sesijas laikā, bet tas varētu būt iespējams mūsu nākamās sesijas laikā, kura būs tikai pēc 10 dienām. Es pateicos Daul kungam no PPE-DE grupas par atbalstu no viņa grupas puses šādai rīcībai. Tā kā mēs esam nopietna iestāde, es ierosinu - un aicinu kolēģus - atbalstīt debates ar rezolūciju un piedalīšanos nākamajā sesijā, lai taisnīgi novērtētu stāvokļa nopietnību Šrilankā.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Priekšsēdētājas kundze, kad kāds kaut ko ierosina, citiem ir tiesības iebilst, pirms balso par to.
<P>
Tāpēc es tikai vēlos sacīt, ka stāvoklis Šrilankā ir ārkārtīgi traģisks. 150 000 cilvēku ir iesprostoti bez cerībām izkļūt. Tieši tas pats notiek Birmā. Tāpēc Šrilankas jautājumam jāpaliek iekļautam šāsdienas darba kārtībā, lai parādītu, ka mēs vēlamies atbalstīt tos, kas ir iesprostoti.

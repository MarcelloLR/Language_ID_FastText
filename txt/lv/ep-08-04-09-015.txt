<CHAPTER ID="015">
Darba kārtība
<SPEAKER ID="019" NAME="Priekšsēdētājs">
. - Ir izdalīts šīs sesijas galīgās darba kārtības projekts, kas noteikts 2008. gada 3. aprīļa Priekšsēdētāju konferencē saskaņā ar Reglamenta 130. un 131. pantu. Ir pieprasīti šādi projekta grozījumi.
<P>
Ceturtdiena:
<P>
Sociāldemokrātu grupa Eiropas Parlamentā ir pieprasījusi atlikt Jäätteenmäki kundzes ziņojumu par Eiropas ombuda statūtiem līdz nākamajai sesijai Strasbūrā un pārcelt balsošanas laiku uz plkst. 11.00.
<SPEAKER ID="020" NAME="Hannes Swoboda">
PSE grupas vārdā. - (DE) Priekšsēdētāja kungs! Tā tiešām ir mūsu vēlēšanās. Ne tādēļ, ka šis ziņojums ir slikts - es vēlos apsveikt referentu ar ļoti labu ziņojumu arī mūsu grupas vārdā - bet joprojām nav atrisināti viens vai divi ārkārtīgi svarīgi jautājumi. Mēs vēlamies tos mierīgi apspriest, un tas ir mūsu pieprasījuma iemesls; un, kā tikko teica priekšsēdētājs, ja Parlaments tam piekristu, mēs varētu balsot plkst. 11.00 - bet tas nav iemesls.
<P>
Priekšsēdētāja kungs! Ievērojot formalitātes, es vēlētos izmantot šo iespēju, lai paziņotu kolēģiem deputātiem, ka es iesniegšu arī priekšlikumu - ne tagad, bet rīt - tāpat lūdzot atlikt līdz Strasbūras sēdei balsošanu par ziņojumu par FYROM vai Maķedoniju. Tā iemeslus es paskaidrošu rīt; es tikai vēlējos to tagad paziņot kolēģiem deputātiem. Arī šeit ir tikai viens neliels neatrisināts jautājums. Tāda ir mūsu grupas vēlēšanās.
<SPEAKER ID="021" NAME="Priekšsēdētājs">
. - Vai kāds vēlētos izteikties par priekšlikumu?
<SPEAKER ID="022" NAME="Ingo Friedrich">
PPE-DE grupas vārdā. - (DE) Priekšsēdētāja kungs! Man šķiet, ka Swoboda kunga pamatojums bija ļoti īss, bet precīzs. Šeit tiešām ir viens vai divi aspekti, un tādēļ arī es esmu par atlikšanu.
<SPEAKER ID="023" NAME="Priekšsēdētājs">
. - Kurš iebilst pret priekšlikumu?
<SPEAKER ID="024" NAME="Andrew Duff">
ALDE grupas vārdā. - Priekšsēdētāja kungs! Komiteja atbalstīja A. Jäätteenmäki ziņojumu par ombuda pilnvaru nostiprināšanu ar 19 balsīm par un nevienu pret.
<P>
Tas ir jautājums, kuru mēs jau kādu laiku esam apsprieduši. Tagad man šķiet ļoti dīvaini un tiešām nožēlojami, ka PSE un PPE-DE grupas ir nobijušās no svarīgā jautājuma par ombudu.
<P>
Parlamenta pārredzamība ir atkarīga no Eiropas ombuda statūtu uzlabošanas. Prezidentūra pieprasa, lai mēs pasteidzinām lēmumu šajā jautājumā, un es noteikti aicinu Parlamentu ievērot pieņemto darba kārtību.
<P>
(Parlaments pieņēma Sociāldemokrātu grupas Eiropas Parlamentā priekšlikumu)
<SPEAKER ID="025" NAME="Priekšsēdētājs">
. - Līdz ar to darba kārtība ir pieņemta.

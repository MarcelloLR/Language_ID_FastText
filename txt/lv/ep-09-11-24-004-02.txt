<CHAPTER ID="004-02">
2. Statistika par pesticīdiem (
<SPEAKER ID="100" NAME="Bart Staes" LANGUAGE="NL">
Paskaidrojumam, šis ir trešais ziņojums no trim pesticīdu lietošanas paketes ziņojumiem.
<P>
Pirms kāda laika šajā gadā iepriekšējā Parlamenta sasaukumā mēs pieņēmām Regulu par augu aizsardzības līdzekļu laišanu tirgū. Vienlaicīgi mēs pieņēmām arī Direktīvu par pesticīdu ilgtspējīgu lietošanu, un pašreizējā Regula attiecībā uz statistiku par pesticīdiem ir šīs paketes trešā sastāvdaļa.
<P>
Šo priekšlikumu vajadzēja izskatīt Samierināšanas komitejai, bet iepriekšējā Parlamenta sasaukumā to neizdevās izdarīt. Ļoti daudz cilvēku neieradās, un arī otrajā lasījumā piedalījās pārāk maz cilvēku, lai iegūtu pietiekamu balsu skaitu un noslēgtu otro lasījumu.
<P>
Šai sakarībā es šeit uzstāties, lai pateiktos Zviedrijas prezidentūrai un jo īpaši Čehijas prezidentūrai, jo tā būtu varējusi pilnīgi iznīcināt otro lasījumu: viņi būtu varējuši nepiekrist samierināšanas procedūrai. Pateicoties to politisko grupu un viņu priekšsēdētāju labajām attiecībām ar Parlamentu, kas man pievienojās un uzrakstīja vēstuli prezidentūrai tūlīt pēc vēlēšanām, ir bijis iespējams glābt šo ziņojumu un ar samierināšanas procedūras palīdzību nodrošināt, ka mēs šodien varam balsot par tādu šā teksta versiju, par ko vienojās otrajā lasījumā. Es vēlos pateikties visiem, kas piedalījās šā jautājuma risināšanā.

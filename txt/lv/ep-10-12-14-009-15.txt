<CHAPTER ID="009-15">
15. Ķīmiskās, bioloģiskās, radioloģiskās un kodoldrošības stiprināšana Eiropas Savienībā - ES CBRN rīcības plāns (
<SPEAKER ID="137" NAME="Ana Gomes" LANGUAGE="PT">
Priekšsēdētāja kungs! Ķīmiskie, bioloģiskie, radioloģiskie un kodolriski (CBRN) ir raksturīgi iespējamiem teroristu uzbrukumiem, negadījumiem ražošanā un dabas katastrofām. Šādiem negadījumiem, kuru izcelsme ir nejauša vai arī noziedzīga, nav robežu, un tie ir potenciāli postoši cilvēku dzīvībai, infrastruktūrai, videi un sabiedrības veselībai. Tie nerodas tikai attālos reģionos: mums tikai jāatceras nesenā katastrofa, ko izraisīja toksisku nogulšņu noplūde no rūpnīcas Ungārijā un virkne vēstuļbumbu no Jemenas uz dažādām Savienoto Valstu un Eiropas adresēm.
<P>
Eiropas Savienībai ir izšķiroši pielikt visas pūles, lai attīstītu nepieciešamo sadarbību starp dalībvalstu civilajiem un militārajiem spēkiem un resursiem, lai efektīvi novērstu, atklātu un reaģētu uz CBRN uzbrukumiem vai katastrofām. Šādai sadarbībai nepieciešams īpašs Eiropas krīzes reaģēšanas mehānisms, kas strādātu sadarbībā ar Eiropas civilās aizsardzības spēkiem. Patiesībā šis Parlaments jau sen tika aicināts izveidot šādu spēku.
<P>
Tāpēc jānostiprina ES rīcības plāns. Pašreizējais plāns, ko Padome apstiprināja 2009. gadā, ir vājš un, praksē visas dalībvalstis to nav ieviesušas. Tajā ir jāsalūst tikai vienam posmam, lai visa iejaukšanās ķēde pārtrūktu. Ir ļoti svarīgi piešķirt Komisijai lielāku atbildību uzraudzības, vadīšanas un sadarbības jomā, kā arī steidzami jāpieņem plāns visās dalībvalstīs.
<P>
Šis ziņojums ierosina lielāku civilās un militārās jomas sadarbību attiecībā uz kopēju rīcību CBRN katastrofu novēršanā, atklāšanā, sagatavošanās darbos un reaģēšanā. ES savedusi visas dalībvalstis kopā, lai ieviestu integrētas valsts sistēmas plāna īstenošanai. Tāpēc CBRN rīcības plāns ir iespēja praksē izmantot Lisabonas līgumā ietverto solidaritātes klauzulu.

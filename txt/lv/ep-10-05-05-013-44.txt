<CHAPTER ID="013-44">
44. 2008. finanšu gada budžeta izpildes apstiprināšana - ES vispārējais budžets, III iedaļa - Komisija (balsošana)
<SPEAKER ID="070" NAME="Ingeborg Gräßle" AFFILIATION="PPE">
(DE) Priekšsēdētāja kungs, es gribētu veikt kādu tehnisku labojumu. 248. punktā pēc "Kozlodujas atomelektrostacijas” jābūt vārdiem "1.-4. bloka”.
<SPEAKER ID="071" NAME="Priekšsēdētājs">
Visu šo komentāru pareizība tiks pārbaudīta.
<SPEAKER ID="072" NAME="Bogusław Liberadzki">
referents. - Priekšsēdētāja kungs, es nevarēju ierasties Strasbūrā, tāpēc ļoti pateicos jums to savu kolēģu vārdā, kuri piedalījās debatēs. Man bija prieks, ka tajās tika pārstāvēta Padome, jo budžeta izpildes apstiprināšana ir process, kas attiecas ne tikai uz ES iestādēm, bet arī uz dalībvalstīm, kuras pārstāv Padome.
<P>
Mana ziņojuma pamatā ir vairāki priekšlikumi, kuru mērķis ir mazināt kļūdu līmeni, norādīt uz konkrētām problēmām un uzlabot Komisijas un Revīzijas palātas sniegtās informācijas saskaņotību, ļaujot mums visiem turpmāk atklāt un risināt reālās problēmas saistībā ar mūsu izdevumiem. Tā kā spēkā stājies Lisabonas līgums, ir pienācis laiks pārskatīt pašu budžeta izpildes apstiprināšanas procesu.
<P>
Savā ziņojumā es aicinu paaugstināt debašu līmeni, iesaistot ES iestādes un, protams, dalībvalstis, kas atbild par aptuveni 80 % izdevumu pārvaldību. Kaut arī ziņojums attiecas uz 2008. gada budžeta izpildes apstiprināšanu, tas ietver daudzus jautājumus, kuri ir ļoti aktuāli arī šodien. Mēs visi gribam būtu droši, ka Grieķija spēs atrisināt savas pagātnē radušās problēmas. Uzmanību ir piesaistījusi nodaļa par Turciju, un, kaut arī mums jārūpējas par pirmspievienošanās līdzekļu efektīvāku izmantošanu, ļaujiet man uzsvērt, ka mēs negrasāmies mainīt ES attiecības ar šo valsti.
<P>
Visi manis norādītie uzlabojumi ir nepieciešami. Pašreizējās finansiālās grūtības nozīmē to, ka katrs eiro, tai skaitā struktūrfondu un Kohēzijas fonda līdzekļi, ir jāizmanto gudri mūsu dažādo valstu iedzīvotāju labā.
<P>
Ceru, ka turpmākajās nedēļās strādāšu kopā ar Komisiju un Revīzijas palātu, lai īstenotu savā ziņojumā ietvertos rīcības priekšlikumus, un ceru, ka nākamajos mēnešos varēšu jums ziņot par rezultātiem.

<CHAPTER ID="004-15">
15. Tabakas izstrādājumiem piemērotā akcīzes nodokļa struktūra un likmes (
<P>
- Pirms balsošanas
<SPEAKER ID="118" NAME="Zsolt László Becsey">
referents. - (HU) Lai padarītu šodienas balsošanu interesantāku, es lūdzu vārdu, jo šis ir jautājums, ko mēs nevarējām apspriest plenārsēdē. Es vēlētos īsi pateikt saviem kolēģiem deputātiem, ka mēs esam ļoti ilgu sarunu beigās. Šis ir ļoti jutīgs temats, un es vēlētos izvairīties no tā, ka tas pats notiek attiecībā uz alkohola tematu, par kuru Parlaments nesniedza atzinumu.
<P>
Šajā gadījumā mēs apsveram cenas palielināšanu no veselības viedokļa, bet mēs nevaram būt tik fanātiski, lai ieviestu tādu cenu palielinājumu, ko atsevišķas dalībvalstis vienkārši nevar izturēt vai kas palielinātu kontrabandu, īpaši dalībvalstīs perifērijā.
<P>
Tāpēc es aicinu visus balsot atbildīgi un apsvērt mērenu, bet noteiktu cenu palielinājumu virs minimālā līmeņa. Tādēļ es vēlētos jūs aicināt ievērot manu ieteikumu par balsošanu saistībā ar šo jautājumu, ko pēc zināma kompromisa panākšanas pieņēma Ekonomikas un monetārā komiteja. Attiecīgi es aicinu visus savus kolēģus deputātus rīkoties atbildīgi un tādā veidā, lai mēs ar lielu balsu vairākumu varētu sniegt atzinumu Padomei par šo jautājumu, par kuru diskutēts tik daudz.

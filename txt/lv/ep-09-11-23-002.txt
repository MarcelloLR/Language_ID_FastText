<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
Vispirms es vēlos izteikt cerību, ka mūsu darbs kopā ar citām Eiropas iestādēm, īstenojot Lisabonas līgumu, kas stāsies spēkā pēc nedēļas, noritēs gludi. Es nepārtraukti strādāju pie šā jautājuma un sazinos gan ar Eiropas Komisijas priekšsēdētāju, gan ar premjerministru, kurš pārstāv Zviedrijas prezidentūru. Es arī vēlos atkārtot, ka Eiropas Parlaments var sākt Komisijas locekļu kandidātu uzklausīšanu. Mēs esam tam sagatavojušies, un es esmu arī informējis abas iestādes - Padomi un Komisiju (proti, Komisijas priekšsēdētāju).
<P>

<P>
Nākamnedēļ, 1. decembrī, tiks atzīmēta Pasaules AIDS diena. Ir svarīgi, lai mēs ne tikai šajā dienā, bet vienmēr pieminētu šīs briesmīgās slimības upurus. Upuru piemiņa un zināšanas par šo slimību var veicināt jaunu saslimšanas gadījumu mazināšanos.
<P>

<P>
Pēc divām nedēļām, 10. decembrī, tiks atzīmēta 61. gadadiena kopš ANO Ģenerālā asambleja pieņēma un proklamēja Vispārējo cilvēktiesību deklarāciju. To pieņēma Otrā pasaules kara notikumu rezultātā. Jāuzsver, ka deklarācija tika pieņemta vienprātīgi. Vispārējo cilvēktiesību deklarāciju var uzskatīt par ANO pirmo nozīmīgo sasniegumu cilvēktiesību aizsardzības jomā. Es vēršu jūsu uzmanību uz šo nozīmīgi datumu, jo šī joma Eiropas Parlamentam pamatoti ir viena no vissvarīgākajām. Mums tas vienmēr ir jāatceras.

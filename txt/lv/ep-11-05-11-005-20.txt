<CHAPTER ID="005-20">
20.  Padomes gada ziņojums Parlamentam par kopējās ārpolitikas un drošības politikas (KĀDP) galvenajiem aspektiem un pamatvirzienu izvēli 2009. gadā (
<SPEAKER ID="151" NAME="Giles Chichester" AFFILIATION="ECR">
Priekšsēdētāja kungs, kamēr jūs priecājaties par savu asprātīgo un neparasto pieeju, izskatot zāles pieprasījumus balsot pēc saraksta, vai es drīkstētu pazemīgi piebilst, ka, ja jūs runātu mazliet lēnāk, tulki varētu tikt līdzi jūsu paziņojumiem un tad mēs savukārt varētu balsot laikus. Jūs runājat mazliet par ātru, un ir neliela nobīde.
<SPEAKER ID="152" NAME="Priekšsēdētājs">
Chichester kungs, tas, ko es ņemšu vērā no jūsu piezīmes ir, kā es to saprotu, jūsu atbalsts manai neparastajai metodei.
<P>
Pirms balsojuma par sākotnējā teksta 33. punktu:
<SPEAKER ID="154" NAME="Gabriele Albertini" LANGUAGE="IT">
Priekšsēdētāja kungs! Man šķiet bezjēdzīgi to citēt. Tas ir iekļauts balsojuma skaidrojumā: tas sākas ar "atzinīgi vērtē” un beidzas ar "veidā”. Šajā tekstā jūs to varat izlasīt.
<SPEAKER ID="156" NAME="Gabriele Albertini" LANGUAGE="IT">
Priekšsēdētāja kungs! Arī šajā gadījumā teksts ir iekļauts balsojumu sarakstā. Es vēlētos tikai piebilst, ka grozījuma tēma ir protests pret Bahreinas demonstrantu notiesāšanu un šīs rīcības kritika.
<SPEAKER ID="157" NAME="Priekšsēdētājs">
Nē, Albertini kungs, tas ir mutisks grozījums 7. grozījumam pēc 45. punkta.
<SPEAKER ID="158" NAME="Gabriele Albertini" LANGUAGE="IT">
Priekšsēdētāja kungs, es kļūdījos, lasot tekstu. Mēs izsvītrojām vārdu "Maķedonija”, lai izvairītos aizskart dažu cilvēku, tostarp, manuprāt, arī priekšsēdētāja kunga, jūtas.
<P>
Tādēļ tika izmantots vienīgi izteiciens "bijusī Dienvidslāvijas Maķedonijas Republika”. Mēs izsvītrojām vārdu "Maķedonija”.
<SPEAKER ID="160" NAME="Nick Griffin" AFFILIATION="NI">
Priekšsēdētāja kungs! Man nāksies atkārtot Chichester kunga iepriekšējo piezīmi. Mūsu tulki mums dod iespēju balsot "pret” pēc tam, kad jūs esat pateicis "Εγκρίνεται” ["Pieņemts”]. Es nezināju, ka no Parlamenta deputātiem pieprasa spēju runāt grieķiski. Ja tas tā būs, lūdzu mums to pateikt. Ja ne, lūdzu, runājiet mazliet lēnāk.
<SPEAKER ID="161" NAME="Priekšsēdētājs">
Atbildot uz jūsu piezīmi - tie ir Parlamenta deputāti, kas pieprasa iespēju runāt grieķiski.
<P>
(Aplausi un smiekli)
<P>
Uzklausiet. Es varētu runāt ļoti lēnām, dārgie kolēģi, bet tā nu tas vienmēr ir bijis, es neesmu mainījis veidu, kā es paziņoju balsojumu. Kā jūs zināt, visiem tulkiem priekšā ir balsojumu saraksts. Ja tā nav, tad tā vajadzētu būt. Tas nav atkarīgs no tā, cik ātri vai lēni jebkurā no valodām priekšsēdētājs paziņo skaitļus, jo tulkiem priekšā ir saraksts. Jebkurā gadījumā, es mēģināšu runāt mazliet lēnāk, ja tas uzlabos balsošanu. Vai tas derēs?
<SPEAKER ID="162" NAME="William" AFFILIATION="The Earl of) Dartmouth  (EFD">
Priekšsēdētāja kungs! Kā jau jūs to esat pārliecinoši pierādījis, jūs ļoti labi runājat angliski. Tad kādēļ jūs turpināt šo šarādi - pantomīmu - runājot šajā nevajadzīgajā grieķu valodā?
<P>
(Ilgstoša trokšņošana)
<SPEAKER ID="164" NAME="Gabriele Albertini" LANGUAGE="IT">
Priekšsēdētāja kungs, lūdzu atvainojiet mani. Es varbūt kļūdos, bet es neatceros, ka mēs būtu balsojuši par 68. punkta mutisko grozījumu.
<P>
Ja vien es nekļūdos, mēs esam izlaiduši iepriekš minēto mutisko grozījumu, kurš ir saistīts ar Bahreinas valdības attieksmes nosodīšanu. Tādēļ mums vajadzētu turpināt ar balsojumu.
<SPEAKER ID="165" NAME="Priekšsēdētājs">
Albertini kungs, atbildot uz jūsu piezīmi, mēs pieņēmām 13. un 18. grozījumu, tādēļ sākotnējais punkts, kuram jums bija mutisks grozījums, vairs nav spēkā.
<P>
Pirms galīgā balsojuma:
<SPEAKER ID="166" NAME="Robert Goebbels" AFFILIATION="S&amp;D">
Priekšsēdētāja kungs! Es vēlētos atbalstīt Albertini kungu. Manuprāt, mēs varētu balsot par viņa mutisko grozījumu kā papildinājumu punktam, par kuru mēs balsojām, jo tas būtu pozitīvi, ja šis Parlaments nosodītu Bahreinā notiekošo, jo īpaši nāvessodus.
<P>
(Aplausi)
<SPEAKER ID="167" NAME="Hannes Swoboda" AFFILIATION="S&amp;D">
Priekšsēdētāja kungs! Es vēlētos to atbalstīt, jo tā noteikti ir kļūda - vai nu mūsu balsojumu sarakstos vai arī mūsu balsošanas procedūrā - jo šo grozījumu Parlaments atbalsta tik vienprātīgi, ka būtu ļoti dīvaini, ja tas netiktu iekļauts.
<P>
Es domāju, ka Parlaments piekristu Goebbels kunga un Albertini kunga pieprasījumam balsot par to kā papildinājumu vai arī kā atsevišķu punktu.

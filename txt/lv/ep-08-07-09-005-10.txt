<CHAPTER ID="005-10">
10. Dabasgāzes iekšējais tirgus (
<P>
- Pirms balsošanas:
<SPEAKER ID="096" NAME="Romano Maria La Russa">
referents. - (IT) Priekšsēdētāja kungs, dāmas un kungi, tā kā vakar bija ierobežots laiks, es nevarēju pienācīgi pateikties visiem tiem, kas ir strādājuši kopā ar mani. Tā bija sarežģīta direktīva, un par to bija ļoti ilgstošas diskusijas, taču es uzskatu, ka mēs esam nonākuši pie veiksmīga noslēguma.
<P>
It īpaši es vēlos pateikties visiem maniem kolēģiem Rūpniecības, pētniecības un enerģētikas komitejā par viņu sadarbību, īpaši "ēnu” referentiem H. Reul, H. Swoboda, T. Manders, C. Turmes, E. Seppänen un acīmredzot komisāram A. Piebalgam, es ceru, ka neesmu nevienu aizmirsis, kā arī A. Vidal-Quadras par sadarbību. Es arī vēlos pateikties visam sekretariātam kopumā, manam personālam un kolēģiem.
<P>
Tikai trīs sekundes! Šī ir direktīva, kas ieinteresē un ir ļoti svarīga. Tā ir direktīva - lūdzu, ļaujiet man runāt trīs sekundes! Tā ir direktīva - mēs zaudējam tik daudz laika šajā Parlamentā! -, kas interesē uzņēmējus, diemžēl bieži tie ir monopoluzņēmumi, un patērētājus.
<P>
Es uzskatu, ka mūsu darbā mēs cenšamies nesodīt ražotājus vai patērētājus, bet mēģinām - paldies par aplausiem, bet es turpinu uzsvērt -, mēs mēģinām strādāt visu Eiropas valstu pilsoņu labā... Labi, jūs steidzaties, nobeigšu ļoti īsi. Šī ir, un es jums par to pateicos, ļoti patīkama parlamentārās demokrātijas izpausme Eiropā.
<P>
(Aplausi)

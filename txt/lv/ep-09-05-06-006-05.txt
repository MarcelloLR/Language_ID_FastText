<CHAPTER ID="006-05">
5. Vienlīdzība attieksmē pret vīriešiem un sievietēm, kuri darbojas pašnodarbinātas personas statusā (
<SPEAKER ID="171" NAME="Astrid Lulling" LANGUAGE="FR">
Priekšsēdētājas kundze, es piekritu Nodarbinātības un sociālo lietu komitejas atzinuma projekta sagatavotājam Cocilovo kungam iekļaut šajā svarīgajā 6. pantā šādu klauzulu: "Ja dalībvalsts tiesību aktos nav noteikta pašnodarbinātas personas obligāta pievienošanās sociālā nodrošinājuma sistēmai, tad šo pievienošanos pēc pieprasījuma piešķir līdzstrādājošajam laulātajam.”
<P>
Es paskaidrošu, ko es ar to domāju. Mēs uzstājam uz to, lai līdzstrādājošie laulātie tiktu obligāti apdrošināti tāpat kā pašnodarbinātās personas. Taču, ja kādā valstī pašnodarbinātām personām netiek piemērota obligātā apdrošināšana, tad mēs nevaram prasīt, lai to piemērotu viņu līdzstrādājošiem laulātajiem, jo viņi nevar tikt pievienoti apdrošināšanas shēmai, kura neeksistē. Tādēļ ir jāpieņem šis papildu punkts. Šajā jautājumā es rīkojos arī Cocilovo kunga vārdā.

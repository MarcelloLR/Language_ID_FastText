<CHAPTER ID="009-02">
2.  Laulības šķiršanai un laulāto atšķiršanai piemērojamās tiesības (
<SPEAKER ID="185" NAME="Tadeusz Zwiefka" LANGUAGE="PL">
Priekšsēdētāja kungs, pirms pāris mēnešiem Eiropas Parlaments pirmo reizi piekrita Padomei sākt ciešākas sadarbības procedūru - pirmo reizi Eiropas Savienības vēsturē. Tas ir ārkārtīgi svarīgs solis, kas rada pilnīgi jaunu pamatu Eiropas Savienības dalībvalstu grupu sadarbībai situācijās, kad nav iespējams panākt visu 27 dalībvalstu piekrišanu. Tas ir ļoti svarīgs lēmums. Šodien mēs esam pierādījuši, ka šī procedūra darbojas labi.
<P>
Es vēlos izteikt sirsnīgu pateicību Padomei, jo īpaši par tās pieņemto nostāju, sadarbojoties ar Eiropas Parlamentu. Tas ir nevainojamas iestāžu sadarbības piemērs. Strādājot pie šīs rezolūcijas, Parlamentam bija tikai konsultatīvas funkcijas, bet sanāksmju biežums un tas, ka Padome iekļāva galīgajā dokumentā visus Eiropas Parlamenta priekšlikumus, par kuriem tika balsots Juridiskajā komitejā, ir lielisks piemērs un laba zīme turpmākajai ciešākas sadarbības procedūrai. Es pateicos arī Padomei par lielo atbalstu mūsu priekšlikumam par steidzamu regulas "Brisele II. a” pārskatīšanu, kurai ir jārod sīki izvērsti risinājumi, piemēram, jautājumiem attiecībā uz vajadzību pēc forum necessitatis noteikuma, kas ļaus dalībvalstīm saglabāt pārliecību, ka to iekšējās tiesiskās sistēmas paliks spēkā, vienlaikus dodot mūsu pilsoņiem cerību, ka nākotnē tie varēs brīvi izvēlēties ne tikai piemērojamos tiesību aktus, bet arī tiesu. Es vēlos pateikties arī saviem ēnu referentiem no Juridiskās komitejas, kā arī no komitejām, kuru atzinums tika pieprasīts.

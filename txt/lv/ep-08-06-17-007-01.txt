<CHAPTER ID="007-01">
1. Eiropas Tīklu un informācijas drošības aģentūra (
<P>
- Pirms balsojuma:
<SPEAKER ID="103" NAME="Angelika Niebler" LANGUAGE="DE">
Priekšsēdētāja kungs, dāmas un kungi, mēs gatavojamies balsot par Eiropas Tīklu un informācijas drošības aģentūras (ENISA) pilnvaru darbības pagarināšanu. Lai tikai jums atgādinātu, ENISA ir Eiropas Tīklu un informācijas drošības aģentūra, kuru mēs kopā ar Padomi izveidojām pirms pieciem gadiem. ENISA pilnvaras daļēji beidzas nākamā gada laikā rotācijas dēļ. Manā ziņojumā ir ierosināts pagarināt pilnvaras uz trīs gadiem, līdz 2012. gadam, kas arī saskan ar Padomes lēmumu.
<P>
ENISA mērķis ir dot ieguldījumu interneta drošībā. Tomēr, pieaugot noziegumu skaitam internetā, tas nav iespējams ar pieejamajiem darbiniekiem un ierobežoto finansējumu, ko tā saņem, tādējādi nākamajos trijos gados, uz kuriem mēs esam pagarinājuši pilnvaras, mums ir jādomā, kādus uzdevumus ENISA ir jāuzņemas turpmāk un kāda tai varētu būt nozīme, un tad mums būs jānodrošina piemēroti darbinieki un finansējums.
<P>
Es lūgtu jūs visus steidzamā kārtā atkal apstiprināt šo trīs gadu pagarinājumu un tad veikt pasākumus, lai iesaistītos debatēs par šīs aģentūras nākotni.

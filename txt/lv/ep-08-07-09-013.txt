<CHAPTER ID="013">
Oficiāla sveikšana
<SPEAKER ID="333" NAME="Priekšsēdētājs">
Dāmas un kungi, es vēlos paziņot, ka tribīnē ir Dienvidāfrikas Republikas delegācija, ko vada D. Obed Bapela, Starptautisko Attiecību komitejas priekšsēdētājs un kura draudzīgā attieksme pret Eiropu un līdzdalība cīņā pret aparteīdu mums visiem ir labi zināma.
<P>
(Aplausi)
<P>
Es gribētu sveikt mūsu viesus sakarā ar Eiropas Parlamenta un Dienvidāfrikas Parlamenta divpadsmito kopējo sanāksmi. Šī ir ļoti nozīmīga vizīte. Šo apmeklējumu biežums uzlabo politisko dialogu, kas ir ļoti svarīga kopējā rīcības plāna daļa, ko mēs apstiprinājām pagājuša gada maijā, lai īstenotu Eiropas Savienības un Dienvidāfrikas stratēģisko partnerību.
<P>
Mūsu sadarbības pastiprināšanai, raugoties no starptautiskās drošības un stabilitātes viedokļa, neapšaubāmi ir daudz lielāka nozīme nekā jebkad agrāk, ņemot vērā pašreizējo saspīlēto situāciju Dienvidāfrikas reģionā un īpaši - krīzi Zimbabvē, ko mēs visi labi pārzinām.
<P>
Tāpēc es vēlētos sveikt mūsu draugus no Dienvidāfrikas.

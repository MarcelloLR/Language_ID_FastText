<CHAPTER ID="003">
Apsveikšana
<SPEAKER ID="008" NAME="Priekšsēdētājs">
Es vēlos sirsnīgi sveikt Viņa Eminenci Bulgārijas pilsētas Stara Zagora arhibīskapu, kurš kopā ar Pareizticīgās Baznīcas garīdzniekiem atrodas ievērojamo viesu zālē.
<P>
(Aplausi)
<P>
Jūsu Eminence, es esmu ļoti gandarīts, ka man bija iespēja ar jums šorīt aprunāties.
<P>
Man ir arī patiess prieks šodien Eiropas Parlamentā sveikt pirmās Kārļa Lielā Jaunatnes balvas ieguvējus. Šo balvu kopīgi piešķir Āhenes pilsētas Kārļa Lielā Starptautiskās balvas fonds un Eiropas Parlaments. Apbalvošanas ceremonija notika Āhenē 29. aprīlī. Kopš vakardienas mūsu jaunie draugi viesojas Eiropas Parlamentā un pašlaik atrodas ievērojamo viesu zālē.
<P>
(Aplausi)
<P>
Es sveicu galvenās balvas ieguvēja - projekta "Studenti bez robežām” pārstāvjus Emöke Korzenszky no Ungārijas, Ilona Mikoczy no Slovākijas, Agota Demeter no Rumānijas un Zoltan Csadi no Slovākijas. Lorenzo Marsili no Apvienotās Karalistes pārstāv jauniešus, kuri saņēma otro vietu par Londonā īstenoto projektu "Eiropas svētki”. Kā pēdējo, bet ne mazāk svarīgo, es sveicu trešās vietas ieguvēju - Atēnu piepilsētas Vyronas valsts ģimnāziju. Paraskevi Christodoulopoulou, sirsnīgi jūs sveicu!
<P>
Eiropas Parlamenta vārdā es vēlos jums pateikties par jūsu ieguldījumu, popularizējot Eiropas integrācijas ideju jauniešu vidū.
<P>
(Aplausi)
<P>
Es vēlos arī sveikt Navarras parlamenta delegācijas pārstāvjus no Spānijas, kuri atrodas ievērojamo viesu zālē. Delegāciju vada parlamenta priekšsēdētāja Elena Torres Miranda. Sirsnīgi jūs sveicu!
<P>
(Aplausi)
<P>
Šodien un rīt 10 delegācijas dalībnieki tiksies ar vairākiem Eiropas Parlamenta pārstāvjiem, un arī man būs tas gods ar viņiem tikties. Es vēlu jums veiksmīgu un pozitīvu vizītes norisi Briselē un Eiropas Parlamenta apmeklējumu. Bienvenidos!

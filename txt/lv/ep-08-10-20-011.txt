<CHAPTER ID="011">
Darba kārtība
<SPEAKER ID="020" NAME="Priekšsēdētājs">
Ir izplatīta šīs plenārsēdes darba kārtības projekta galīgā versija, kas tika sagatavota Priekšsēdētāju konferences sanāksmē ceturtdien, 2008. gada 16. oktobrī, saskaņā ar Reglamenta 130. un 131. pantu.
<P>
Pirmdiena, otrdiena un ceturtdiena:
<P>
Grozījumu nav.
<P>
Trešdiena:
<P>
Reģionālās attīstības komiteja ir pieprasījusi līdz nākamajai plenārsēdei atlikt jautājumu par Eiropas Savienības Solidaritātes fondu, uz kuru Komisijai jāsniedz mutiska atbilde.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Priekšsēdētāja kungs, tā tiešām ir, ka pēc Reģionālās attīstības komitejas pieprasījuma debates par jautājumiem attiecībā uz Solidaritātes fondu ir iekļautas trešdienas darba kārtībā. Tomēr tagad atklājas, ka kompetentā komisāre Hübner kundze, ar kuru mēs ļoti vēlētos debatēt par šo jautājumu, nevarēs piedalīties.
<P>
Tādēļ gan Komisijas Prezidijs, gan dažādo grupu koordinatori vēlētos, lai šīs debates, kas Parlamentam ir tik svarīgas, tiktu pārceltas uz novembra plenārsēdi. Tādēļ mēs lūdzam pārcelt debates uz novembra sesiju. Tāds ir mūsu lūgums.
<P>
(Parlaments pieņēma priekšlikumu)
<P>
(Darba kārtība tika pieņemta)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
Priekšsēdētāja kungs, es vēlējos jūs informēt, ka pēc mūsu pēdējā Strasbūras apmeklējuma Tower Building astotajā stāvā tika atvērti vismaz divi deputātu biroji un no tiem paņemtas mantas. Es vēlētos zināt, vai tas ir tikai vienreizējs gadījums vai arī ir bijuši citi gadījumi, kad deputātu biroji tiek atvērti un no tiem, tā teikt, tiek "paņemtas” mantas, kamēr mēs neesam Strasbūrā. Man tas šķiet ļoti mulsinoši. Ja mēs nespējam nodrošināt, ka mūsu prombūtnes laikā mūsu biroji ir drošībā, tad situācija ir ļoti nožēlojama.
<SPEAKER ID="024" NAME="Priekšsēdētājs">
Liels paldies, Bradbourn kungs. Šis jautājums tiks izskatīts; ģenerālsekretārs par to parūpēsies.

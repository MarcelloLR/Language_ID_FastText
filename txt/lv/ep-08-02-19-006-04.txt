<CHAPTER ID="006-04">
4. (
<P>
- Pirms balsojuma:
<SPEAKER ID="070" NAME="Hans-Peter Mayer">
referents. - (DE) Priekšsēdētāja kungs, dāmas un kungi, turpmākajās trīs kodifikācijās ir iekļauts jauninājums tajā ziņā, ka mēs balsosim arī par Parlamenta, Komisijas un Padomes juridisko dienestu kopējiem priekšlikumiem. Šī ir pirmā reize, kad Parlaments balsos par to pašu tekstu, par kuru balsos Padome.
<P>
Nerunājot par šiem balsojumiem, kurus es atbalstu, es gribētu norādīt, ka mēs regulējam jautājumus, kurus nevajadzētu regulēt Eiropas Parlamentam. Tā nav lēmumu pieņemšana, paturot prātā iedzīvotājus; tā tikai padara mūs smieklīgus plašas sabiedrības acīs, kad mēs izstrādājam tiesību aktus, piemēram, par apgaismes ierīču un gaismas signālierīču uzstādīšanu lauksaimniecības un mežsaimniecības riteņtraktoriem.
<P>
(Skaļi aplausi).
<P>
Būtu daudz loģiskāk pieņemt direktīvu par traktoriem, nosakot vispārējas prasības un garantijas. Detalizētu informāciju varētu norādīt standartos. Eiropā pastāv Briselē izveidotā Eiropas Standartizācijas komiteja (ESK) un Eiropas Elektrotehniskās standartizācijas komiteja (Cenelec), kas arī atrodas Briselē. ESK un Cenelec locekļu skaitā ir trīsdesmit valstu standartu organizācijas, tostarp visu ES un EBTA valstu organizācijas.
<P>
Šis princips pieņemt vispārējas direktīvas, kurās ir atsauce uz Eiropas standartiem, jau ir piemērots vairāk nekā 25 citās nozarēs. Kāpēc gan mēs nevarētu to piemērot arī traktoriem? Es pieņemu, ka klātesošais komisārs G. Verheugen domā tāpat. Mēs vēlamies labāku regulējumu, un mums Parlamenta deputātiem ir jārāda labs piemērs.
<P>
(Aplausi)

<CHAPTER ID="005-02">
2. Reglamenta pārskatīšana attiecībā uz lūgumrakstu procedūru (
<P>
- Pirms balsojuma:
<SPEAKER ID="054" NAME="Brian Crowley">
UEN grupas vārdā. - Priekšsēdētājas kundze, es atvainojos par balsojuma pārtraukšanu.
<P>
Saskaņā ar Reglamenta 170. pantu es lūdzu Parlamenta deputātus atlikt balsojumu par G. Onesta ziņojumu attiecība uz lūgumrakstu procedūru, jo šis jautājums patlaban tiek izskatīts Priekšsēdētāju konferencē saistībā ar Parlamenta procedūru reformu. Šos ļoti īpašos reformas jautājumus, kas aplūkoti G. Onesta ziņojumā, Priekšsēdētāju konference apspriedīs 2009. gada 5. martā, un es lūdzu, ja tas ir iespējams, balsojumu atlikt līdz Strasbūras sesijai, kas notiks marta otrajā nedēļā. Es lūdzu Parlamentu apstiprināt šo lūgumu, ja iespējams.
<SPEAKER ID="055" NAME="Gérard Onesta">
referents. - (FR) Priekšsēdētājas kundze, mēģināsim izteikties skaidri! Šis ziņojums paredz grozīt mūsu Reglamentu jeb, drīzāk, precizēt to, lai ieviestu skaidrību attiecībā uz to, kā Lūgumrakstu komiteja saņem vai nesaņem lūgumrakstus, kādā veidā tiek informēti lūgumrakstu iesniedzēji u.c līdzīgiem jautājumiem.
<P>
Konstitucionālo jautājumu komitejā to apstiprināja vienprātīgi, vienam deputātam, man šķiet, balsojot "pret”. Tādēļ es nedomāju, ka šis ziņojums ir ļoti pretrunīgs. Tomēr ir viens pants, kurā mums bija jāprecizē, ka tad, kad Lisabonas līgums stājas spēkā (un ja tas stājas spēkā), lūgumrakstu iesniedzējus vienkārši informētu, ja lūgumraksts, kas iesniegts Eiropas Komisijai, nevis Parlamentam, - jūs zināt šos lūgumrakstus ar miljoniem parakstu - būtu saistīts ar viņu lūgumrakstu.
<P>
Ja es saprotu pareizi, tas ir šis pants, jo tajā ir atsauce uz iespējamu turpmāku līgumu, kas rada problēmu. Es mierīgi varu dzīvot arī tad, ja to atliks līdz 5. martam vai ja notiks "ātrais balsojums”, svītrojot šo grozījumu. No otras puses, būtu ļoti žēl, ja mēs nespēsim sakārtot šo jautājumu savā Reglamentā, kas iepriekš radījis tik daudz problēmu. Esmu jūsu rīcībā, dāmas un kungi.

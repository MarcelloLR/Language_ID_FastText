<CHAPTER ID="005">
Balsošanas laiks 
<SPEAKER ID="101" NAME="Priekšsēdētāja">
Vispirms es ar prieku vēlos informēt Parlamentu, ka Lietuvas parlaments šorīt ratificēja Līgumu.
<P>
(Aplausi)
<P>
Nākamais punkts ir balsošanas laiks.
<P>
(Balsojuma rezultāti un citas detaļas ( sk. protokolu))
<P>
- Pirms balsojuma:
<SPEAKER ID="102" NAME="Jens-Peter Bonde" AFFILIATION="IND/DEM">
Priekšsēdētājas kundze, šodien ir mans pēdējais balsojums Parlamentā. Rīt Hanne Dahl pārstāvēs Dānijas Jūnija kustību. Vēlos pateikties jums visiem par piedalīšanos diskusijās par konstitūcijām un referendumiem, kā arī sadarbību mūsu kopējā cīņā par pārredzamību.
<P>
Mēs esam atvēruši slepeno tālruņu grāmatu Komisijā. Internetā ir pieejamas dienas kārtības un protokoli. Drīz mēs redzēsim, kurš dod padomus Komisijai un kurš saņem finansējumu. Šādus panākumus bija iespējams gūt, pateicoties savstarpējai politiķu sadarbībai.
<P>
Konvencijas ļoti vienkāršo priekšlikumu par pārredzamības procedūru ir parakstījušas 23 valdības, ikviens valsts parlamenta deputāts un ikviens Eiropas Parlamenta deputāts, izņemot vienu. Visam ir jābūt atvērtam un pārredzamam, ja vien jūs neatkāpjaties.
<P>
Tāpat izsaku jums pateicību par vairākiem grozījumiem attiecībā uz izplūdes gāzēm, klimatu, pesticīdiem un dzeramo ūdeni, transportu un nitrātiem ekoloģiskajās desās.
<P>
Mana otrā vēlēšanās ir tāda, lai tiesību akti vairs netiktu pieņemti aiz slēgtām durvīm. Lūdzu, nodrošiniet, lai visiem Eiropas tiesību aktiem tiktu piemērots šī Parlamenta publisks balsojums.
<P>
Paldies, kolēģi, par 29 gadus ilgušo sadarbību...
<P>
... un paldies jums, Dānijas vēlētāji, par to, ka padarījāt to iespējamu!

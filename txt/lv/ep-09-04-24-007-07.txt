<CHAPTER ID="007-07">
7. Kopienu finanšu interešu aizsardzība - krāpšanas apkarošana - 2007. gada ziņojums (
<P>
- Pirms balsošanas
<SPEAKER ID="121" NAME="Antonio De Blasio">
referents. - (HU) Man vajadzēs mazāk laika nekā divas atvēlētās minūtes. Dāmas un kungi, saistībā ar šo ziņojumu es vēlētos pievērst jūsu uzmanību diviem ļoti svarīgiem faktiem. Šie ziņojumi tiek veidoti jau gadiem ilgi, taču Padome vēl ne reizi nav iekļāvusi tos savā darba kārtībā. Manuprāt, Padomei būtu ļoti svarīgi iepazīstināt dalībvalstis ar šī ziņojuma saturu. Tas lielā mērā sekmētu arī Padomes un citu iestāžu budžeta izpildes apstiprināšanas procedūras veiksmīgu norisi. Tāpēc es ierosinu Padomes budžeta izpildes apstiprināšanas rudens procedūru atlikt vienīgi ar nosacījumu, ka Padome iekļauj savā darba kārtībā arī šo ziņojumu. Būtu ārkārtīgi svarīgi nodrošināt, lai arī Padome pieņemtu tās regulas, kas patlaban tiek izskatītas un garantētu pārredzamību attiecībā uz Eiropas līdzekļu tēriņiem. Gribu izteikt sirsnīgu pateicību visiem, kas palīdzēja izstrādāt šo ziņojumu, arī ēnu referentam un ierosināto grozījumu iesniedzējiem. Šo ziņojumu mēs komitejā pieņēmām vienprātīgi.

<CHAPTER ID="007-09">
9.  Horvātijas 2008. gada progresa ziņojums (balsošana) 
<P>
- Pirms balsojuma par 13. grozījumu:
<SPEAKER ID="109" NAME="Hannes Swoboda">
PSE grupas vārdā. - (DE) Paldies, priekšsēdētāja kungs. Pēdējās dažās dienās, patiesībā līdz pat pēdējam brīdim, grupu starpā ir notikušas daudzas diskusijas. Man tagad šķiet, ka par turpmāk sniegto grozījumu ir visplašākā vienprātība šajā Parlamentā, un arī saskaņā ar tiešu informāciju, ko es esmu saņēmis, par šo grozījumu ir nobalsojusi gan Horvātija, gan Slovēnija.
<P>
Šis grozījums angliski skan šādi:
<P>
"atgādina par Horvātijas un Slovēnijas ministru prezidentu 2007. gada 26. augusta neoficiālo vienošanos par to, ka jautājumu par robežu strīdu iesniedz starptautiskai struktūrai, atzinīgi vērtē Horvātijas un Slovēnijas gatavību pieņemt Komisijas piedāvājumu būt par starpnieci un uzskata, ka šīs starpniecības pamatā jābūt starptautiskajām tiesībām un jurisprudencei; šajā kontekstā cer uz pievienošanās sarunu strauju attīstību;”.

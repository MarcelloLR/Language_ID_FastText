<CHAPTER ID="012">
Balsošanas laiks
<SPEAKER ID="231" NAME="Priekšsēdētāja">
Nākošais punkts ir balsojums.
<P>
(Par balsojuma rezultātiem un citu informāciju par balsojumu: sk. protokolu)
<P>
- Pirms balsojuma:
<SPEAKER ID="232" NAME="Martine Roure" AFFILIATION="PSE">
(FR) Priekšsēdētājas kundze, jūs domāsiet, ka esmu ļauna, taču es domāju, ka, ja tik maz deputātu piedalās balsojumā par tik svarīgiem ziņojumiem un tik svarīgām rezolūcijām - un tā, protams, nav to deputātu vaina, kuri atrodas šeit - atklāti sakot, es uzskatu, ka situācija ir bezcerīga un ka runa ir par uzticēšanos mums.
<P>
Tādēļ personīgi es nespēju pieņemt, ka šeit mūsu vēl ilgi būs tik maz, un vienlaikus ir arī jāuzdod jautājums par to, vai šeit ir kvorums. Es labi zinu, ka, lai būtu kvorums, šeit jābūt 40 deputātiem. Tā kā mēs šeit esam tikai mazliet vairāk par 40, tas ir sarežģīti, bet, manuprāt, kaut kas lietas labā ir jādara.
<P>
(Aplausi)
<SPEAKER ID="233" NAME="Priekšsēdētāja">
Tā kā šo jautājumu ir izvirzījuši mazāk par 40 deputātiem, mēs sāksim balsošanu.
<SPEAKER ID="234" NAME="Marios Matsakis" AFFILIATION="ALDE">
Priekšsēdētājas kundze, tā tas ir jau pēdējos piecus gadus. Tā tas nav tikai šodien. Šodien ir mazliet par vēlu uz to norādīt.
<SPEAKER ID="235" NAME="Zuzana Roithová" AFFILIATION="PPE-DE">
(CS) Es vēlos uzsvērt tikai to, ka šī problēma attiecas uz sociāldemokrātiem un, iespējams, uz atsevišķām citām grupām arī, taču ne uz Eiropas Tautas partiju, kas apzinās savu atbildību attiecībā uz šo svarīgo tematu un piedalās krietni lielākā skaitā nekā pārējie.
<SPEAKER ID="236" NAME="Gérard Onesta" AFFILIATION="Verts/ALE">
(FR) Priekšsēdētājas kundze, jums ir pilnīga taisnība. Kvoruma procedūru var piemērot tikai pēc 40 deputātu vai arī sēdes priekšsēdētāja pieprasījuma. Tādēļ, ja jūs to vēlaties, ja jūs piekrītat Roure kundzes teiktajam, ka šīs debates ir pārāk svarīgas un ka tās ir jāpārtrauc, jūs pati varat ierosināt kvoruma procedūru un šo balsojumu apturēt, ja uzskatāt, ka tas ir noderīgi.
<SPEAKER ID="237" NAME="Mario Mauro">
autors. - (IT) Priekšsēdētājas kundze, es pateicos Onesta kungam, taču domāju, ka vēl viens mēģinājums ļaunākajā gadījumā glābt teroristu, kurš daudz reizes ir atzīts par vainīgu, ir zaudēts.
<SPEAKER ID="238" NAME="Bernd Posselt" AFFILIATION="PPE-DE">
(DE) Priekšsēdētājas kundze, es tikai vēlējos teikt, ka ceturtdienas pēcpusdienās tiek apspriesti vissvarīgākie jautājumi un ka tādēļ, ņemot vērā to svarīgumu, šie svarīgie jautājumi patiešām ir jāapspriež ceturtdienas pēcpusdienās. Vainot var tikai tos, kuri ceturtdienās nepiedalās. Viņi nepilda savu darbu, un viņiem būtu jāpārdomā, vai viņi vēlas arī nākamreiz mukt no Eiropas Parlamenta.
<SPEAKER ID="239" NAME="Priekšsēdētāja">
Šim jautājumam ir plašāka politiskā dimensija. Vainojami ir ļoti daudzi - gan politiskās grupas, gan deputāti. Onesta kungs, es nevaru pārkāpt procedūru. Noteikumi paredz, ka es varu atbalstīt 40 deputātu lūgumu, kas nav piemērojams dotajā brīdī.

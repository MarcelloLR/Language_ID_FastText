<CHAPTER ID="009">
Balsošanas laiks (turpinājums) 
<SPEAKER ID="091" NAME="Hans-Peter Martin" AFFILIATION="NI">
(DE) Priekšsēdētājas kundze, pēdējo reizi, kad šeit valsts vai valdības vadītāja vizīte slaikā šādā veidā tika pausts viedokli, Parlamenta priekšsēdētājs iejaucās ļoti stingri. Toreiz tas attiecās uz jautājumu, kas skāra viņu pašu personīgi, proti, jautājumu par Lisabonas līgumu. Šodien, kad prezidents, kurš ir suverēni ievēlēts valsts prezidents, uzstājās, bet viņu pārtrauc un nolamā sociāldemokrāti, priekšsēdētājs neko nedara. Vai jūs zināt, kas tas ir? Tā nav demokrātija, tas ir despotisms. Es pieprasu veikt atbilstīgus pasākumus.
<SPEAKER ID="092" NAME="Avril Doyle" AFFILIATION="PPE-DE">
Priekšsēdētājas kundze, manuprāt, tādējādi nopietni tiek pazemots Parlamenta, un patiešām arī Čehijas prezidentūras gods, ja prezidenta V. Klaus oficiālo vizīti šādi traucē, ļaujot izmantot izdevību un izplatīt materiālus, lai ietekmētu Lisabonas līguma ratifikācijas rezultātu. Ja tas ir pieļaujams - un es jums lūgšu šajā saistībā sniegt lēmumu - loģisks secinājums būtu pieņemt mērus, lai pārtrauktu šo haosu mūsu gaiteņos, kuros katrā pusē ir aizvien lielāks skaits to deputātu, kuri, konkurējot viens ar otru, agresīvi pārliecina par savu viedokļu pareizību. Lūdzu, nodrošiniet, lai Prezidijs to vairs nepieļautu!
<P>
(Dažāda reakcija)
<SPEAKER ID="093" NAME="Martin Schulz" AFFILIATION="PSE">
(DE) Priekšsēdētājas kundze, liels paldies! Es iesaku jums paklausīties, kas man ir sakāms, pirms jūs sākat savu klaigāšanu.
<P>
Tikko runāja godājamais deputāts, kurš bieži vien atceras, ka lietas notikušas pavisam citādi. Es vēlētos atgādināt jums, lūk, ko - kad premjerministrs J. Sócrates vēlējās šeit runāt par Eiropas pamattiesību hartas parakstīšanu, viņš to nevarēja izdarīt, jo viņu apklusināja klaigāšana. Prezidents V. Klaus varēja uzstāties netraucēts. Tā ir atšķirība starp mums un viņiem. Liels paldies!
<P>
(Aplausi)
<SPEAKER ID="094" NAME="Priekšsēdētāja">
Tagad mēs turpinām balsošanu.

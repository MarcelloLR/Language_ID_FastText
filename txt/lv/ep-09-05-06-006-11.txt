<CHAPTER ID="006-11">
11. Dzīvnieku aizsardzība nonāvēšanas laikā (
<SPEAKER ID="197" NAME="Janusz Wojciechowski">
referents. - Priekšsēdētājas kundze, es vēlos pateikt divas vai trīs tehniskas, taču svarīgas lietas.
<P>
Pirmkārt, mums ir grozījumu bloks, kurus ir ierosinājusi Lauksaimniecības komiteja, citu starpā 64. grozījums. Par šo grozījumu ir jābalso atsevišķi. Tas ir koncentrēts uz jautājumu par nacionālā references centra izveidi, kas ir ļoti svarīga visas šīs regulas daļa. Lauksaimniecības komiteja ir ierosinājusi atcelt pienākumu izveidot references centru valsts līmenī. Es kā referents uzskatu, ka tas ir pret visas regulas vispārējo loģiku. Es ierosinu atsevišķu balsošanu par 64. grozījumu.
<P>
Otrkārt, lūdzu atzīmējiet 28. grozījumu, kurā uzmanība ir pievērsta pretrunīgajam un emocionālajam dzīvnieku rituālas nogalināšanas jautājumam. Balsojums par šo grozījumu izslēgs iespēju valsts līmenī pilnīgi aizliegt dzīvnieku rituālu nogalināšanu. Balsojums pret 28. grozījumu saglabās šāda aizlieguma iespēju.
<P>
Trešā lieta attiecas uz 85. grozījumu. Komisija ir ierosinājusi samazināt dzīvnieku transportēšanas no saimniecībām un gaidīšanas kautuvēs laiku līdz 24 stundām. Balsojums par 85. grozījumu likvidēs šo transportēšanas laika samazinājumu. Balsojums pret 85. grozījumu atbalstīs Komisijas priekšlikumu samazināt transportēšanas laiku.

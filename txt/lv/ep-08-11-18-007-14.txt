<CHAPTER ID="007-14">
14.  Akcīzes nodokļa piemērošanas vispārējā kārtība (
<P>
Pirms balsošanas par grozīto priekšlikumu
<SPEAKER ID="139" NAME="Astrid Lulling">
referente. Priekšsēdētāja kungs, es aicinu visus deputātus, kuri nevēlas domās atgriezties laikā pirms 1992. gada, kad vēl nebija izveidots kopējais tirgus, balsot pret šo ziņojumu, jo tas, ko Parlaments dara ar saņemtajām balsīm, ir apkaunojums.
<P>
Ziņojumā viss ir juku jukām: veselības aizsardzība, nodokļi un tā tālāk. Balsojiet pret šo ziņojumu; tā jūs atbalstīsiet Komisiju, kas ir sagatavojusi labu priekšlikumu.
<P>
(Aplausi no sēžu zāles labās puses)
<SPEAKER ID="140" NAME="Priekšsēdētājs">
Man šķiet, ka referentes Lulling kundzes viedoklis ir skaidrs neatkarīgi no tā, vai citi tam piekrīt. Mēs balsosim pēc saraksta par visu grozīto priekšlikumu.
<SPEAKER ID="141" NAME="Elisa Ferreira" AFFILIATION="PSE">
(PT) Es gribu protestēt pret Lulling kundzes paziņojumu, kurā viņa mēģina izvirzīt Parlamenta deputātiem balsošanas noteikumus. Tam nav jēgas.
<P>
Mēs nepiekrītam sniegtajai interpretācijai. Tikai tādēļ es lūdzu deputātus, kuri zina, par ko ir runa, kuri zina, ka mēs aizstāvam citu intereses, proti, sabiedrības veselības intereses, kā arī pilsoņu un valstu intereses, balsot par šo ziņojumu.
<P>
(Aplausi no sēžu zāles kreisās puses)
<SPEAKER ID="142" NAME="Priekšsēdētājs">
Es vēlētos atgādināt deputātiem, ka šajā balsošanas procedūras posmā debates nav paredzētas. Saskaņā ar Reglamentu referentam ir tiesības izteikt savu viedokli, un tādēļ es, protams, devu viņai šīs tiesības. Es nezināju, ka nākamais lūgums izteikties bija procesuāli pamatots. Es atvainojos jums par to. Ir vēl citi pieprasījumi izteikties, kurus es noraidu. Mēs turpināsim balsot.

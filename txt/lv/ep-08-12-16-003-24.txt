<CHAPTER ID="003-24">
24.  Tehniskie noteikumi par riska pārvaldību (
<P>
- Pirms balsošanas
<SPEAKER ID="052" NAME="Othmar Karas" AFFILIATION="PPE-DE">
(DE) Priekšsēdētāja kungs, dāmas un kungi, es tikai vēlētos teikt, ka Parlaments šodien pirmo reizi balsos saskaņā ar jauno regulatīvās kontroles procedūru par to, vai noraidīt Komisijas normatīvo priekšlikumu. Kā Kapitāla prasību direktīvas, kura ir šī balsojuma pamatā, referents es vēlētos jums lūgt atbalstīt rezolūcijas priekšlikumu, kurš tika vienbalsīgi pieņemts Ekonomikas un monetārajā komitejā.
<P>
Tas ļaus Eiropas Parlamentam dot skaidru signālu Komisijai. Mēs prasām atbilstošu līdzsvaru starp jautājumiem, ko ierosina Komisija koplēmuma procedūrā, un jautājumiem, ko risina Komisija viena pati komitoloģijas procedūrā.
<P>
Komisija ir izteikusi konkrētus priekšlikumus komitoloģijas procedūrā par kredītreitingu aģentūrām, kas ir daudz plašāki par tehniskajiem aspektiem, tādēļ tie ir atkal jāizskata koplēmuma procedūrā.
<P>
Mums ir jānodrošina, ka mēs pieņemam saskaņotus tiesību aktus. Šobrīd mūsu priekšā ir ziņojumi par reitinga aģentūrām un par Kapitāla prasību direktīvu, kā arī viens priekšlikums par komitoloģijas procedūru. Mūsu mērķis ir pievērst visu uzmanību koplēmuma procedūrai, tur visu kopīgi pārrunājot, tādēļ es lūdzu jūsu atbalstu.
<P>
(Aplausi)

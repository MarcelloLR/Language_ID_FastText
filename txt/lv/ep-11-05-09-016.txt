<CHAPTER ID="016">
Darba kārtība
<SPEAKER ID="026" NAME="Priekšsēdētājs">
Galīgais darba kārtības projekts, ko sanāksmē ceturtdien, 2011. gada 5. maijā, sagatavojusi Priekšsēdētāju konference saskaņā ar Reglamenta 137. pantu, ir izdalīts. Ir ierosināti šādi grozījumi:
<P>
[Trešdiena]:
<P>
Ir grozījums, ko īsi izklāstīs Speroni kungs. Attiecībā uz debatēm par ārpolitiku, drošības un aizsardzības politiku grupa "Brīvības un demokrātijas Eiropa” ir pieprasījusi, ka Augstās pārstāves un Komisijas priekšsēdētāja vietnieces paziņojumā par situāciju Sīrijā un Ašrafas nometnē ir jāiekļauj arī ziņas par koptu kristiešu kopienu Ēģiptē. Šo grozījumu paredzēts izskatīt trešdien rīta sesijas laikā plkst. 09.00, kad mums pievienosies Ashton kundze. Tagad Speroni kungs izklāstīs grozījuma būtību. Paldies.
<SPEAKER ID="027" NAME="Francesco Enrico Speroni" LANGUAGE="IT">
Priekšsēdētāja kungs, mēs negribējām būtiski mainīt vai drīzāk ierosināt būtiski mainīt darba kārtību, pievienojot vai aizvietojot kādu jautājumu; mēs tikai lūdzam paplašināt ziņojuma tematu, par ko runās priekšsēdētāja vietniece.
<P>
Mēs lūdzam, lai Sīrija, Ašrafas nometne un kristiešu minoritātes jautājums - galvenais, par koptu minoritāti Ēģiptē - tiktu iekļauts apspriežamo jautājumu sarakstā. Runa ir par jutīgu tēmu un jautājumu, kas attiecas uz minoritāšu aizsardzību, un tāpēc es lūdzu savus kolēģus deputātus apstiprināt šo priekšlikumu.
<SPEAKER ID="028" NAME="Bruno Gollnisch" AFFILIATION="NI">
(FR) Priekšsēdētāja kungs, es pilnībā atbalstu šo lūgumu, bet es lūdzu vārdu, lai izskatītu otrdienas darba kārtību. Es nezinu, vai jūs dodat man vārdu tagad vai jūs vēlaties, lai runāju pēc lēmuma par Speroni kunga priekšlikumu.
<SPEAKER ID="029" NAME="Priekšsēdētājs">
Mums tagad ir jānoslēdz sākotnējā diskusija par jautājumu attiecībā uz trešdienu.
<SPEAKER ID="030" NAME="Mario Mauro" AFFILIATION="PPE">
(IT) Priekšsēdētāja kungs, es vēlos izteikt atbalstu Speroni kunga priekšlikumam, tieši tāpēc, ka konflikta situācija, kurā iesaistīta koptu kopiena, ir brīdinājums par riskiem saistībā ar situāciju Ēģiptē.
<P>
Tāpēc es aicinu atbalstīt šo priekšlikumu, tieši tāpēc, ka šis jautājums neskar koptu kopienas identitātes izrādīšanas aizstāvību. Drīzāk tas ir pierādījums sarežģītajai situācijai Ēģiptē. Tāpēc es uzskatu, ka cieša uzraudzība, ko veic Eiropas Parlaments - jo īpaši komisāres Ashton vadībā -, ir vitāli nepieciešama.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Priekšsēdētāja kungs, dāmas un kungi, visi ir satriekti par notikušo Ēģiptē. Tomēr mums ir jābūt saprātīgiem. Baroneses Ashton vadībā mēs gatavojamies apspriest sešus jautājumus. Ir jautājums par Sīriju, Ašrafas nometni, Gualtieri kunga ziņojums, Albertini kunga ziņojums, kā arī jāiztirzā jautājums par Eiropu kā pasaules mēroga dalībnieci Apvienoto Nāciju Organizācijā. Tam tiešām nav jēgas.
<P>
Es uzskatu, ka mums ir jālūdz Ārlietu komitejai izskatīt situāciju Ēģiptē, tostarp visu, kas noticis minoritāšu starpā, sagatavot pašiniciatīvas ziņojumu un pēc tam vienu mēnesi vēlāk rīkot debates par situāciju Ēģiptē ar baroneses Ashton atbalstu. Ir vajadzīgas saturīgas debates par situāciju Ēģiptē. Pievienojot sesto punktu, viens apspriedīs to, bet citi cilvēki gribēs apspriest kaut ko citu. Debates nebūs vērstas uz Ēģiptes jautājuma izskatīšanu, ja kopā ar baronesi Ashton tiks iztirzāti seši jautājumi.
<P>
Tātad es saprotu jūsu emocijas, bet pievienot kādu jautājumu, kas netiks apspriests trešdien no rīta, noteikti nav risinājums.
<SPEAKER ID="033" NAME="Bruno Gollnisch" AFFILIATION="NI">
(FR) Priekšsēdētāja kungs, runāšu īsi - Priekšsēdētāju konference ir paredzējusi balsošanu rīt, otrdien, par iespējamo manas parlamentārās imunitātes atcelšanu.
<P>
Es nevēlos izteikties plašāk šajā sakarā, bet par konkrēto jautājumu darba kārtībā, maigi sakot, esmu nedaudz satriekts, jo, tā kā nav ieplānotas debates, tad man pat nav dotas divas vai trīs minūtes laika, lai izteiktu Parlamentam savu viedokli. Es uzskatu, ka ir iespēja to izteikt, jo man šķiet, ka referents ir vienkārši nokopējis Wallis kundzes iepriekšējā reizē pausto secinājumu, ka mana parlamentārā imunitāte ir jāatceļ, ko Eiropas Kopienu Tiesa ļoti skaidri noraidīja.
<P>
(Priekšsēdētājs pārtrauca runātāju)
<SPEAKER ID="034" NAME="Priekšsēdētājs">
Šis nav darba kārtības jautājums.
<SPEAKER ID="035" NAME="Bruno Gollnisch" AFFILIATION="NI">
(FR) Priekšsēdētāja kungs, es aicinu uz debatēm, es aicinu piešķirt man divu vai trīs minūšu uzstāšanās laiku. Cik zinu, tad tas ir pieļaujams darba kārtības ietvaros. Divas vai trīs minūtes, lai aizstāvētu Parlamenta deputāta godu - tas ir viss, ko lūdzu. Vai ir iespējams, ka kādu dienu šis Parlaments varētu ievērot Parlamenta deputāta tiesības uz aizstāvību, un nevis kaut kur Gvatemalā vai Indonēzijā, bet tepat, šajā sēžu zālē?
<SPEAKER ID="036" NAME="Priekšsēdētājs">
Gollnisch kungs, mēs rīkojamies saskaņā ar Reglamenta 7. panta 8. punktu, un tas gluži skaidri paredz, kā jārīkojas šādos gadījumos. Jebkādi jautājumi, kas attiecas uz darba kārtību, ir jāiesniedz vismaz stundu pirms sesijas, kuru tikko esam atklājuši. Atkārtoju, ka tas ir saskaņā ar Reglamenta 7. panta 8. punktu.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Priekšsēdētāja kungs, Priekšsēdētāju konference ir paredzējusi debates trešdien pēcpusdienā par Itālijas un Francijas valdības priekšlikumu atteikties no Šengenas līguma. Lūdzu, atvainojiet mani, debates patiesībā ir plānotas otrdien plkst. 15.00.
<P>
Priekšsēdētāju konference nolēma, ka jāierodas arī Barroso kungam, un es gribētu zināt, atsaucoties uz pieejamo informāciju, vai viņš ieradīsies vai nē? Kāpēc tas mums ir svarīgi? Tas ir svarīgi, jo pirmā persona, kas ieņēmusi nostāju pēc galotņu tikšanās ar Sarkozy kungu un Berlusconi kungu, ir Komisijas priekšsēdētājs Barosso kungs, kamēr komisāri pagaidām pauž citādu viedokli.
<P>
Pieņemot, ka Komisijas priekšsēdētāja darbs ir pārstāvēt Komisiju, mēs esam nedaudz satraukti sakarā ar Barosso kunga klātbūtni otrdienas pēcpusdienas sarunās plkst. 15.00.
<SPEAKER ID="038" NAME="Priekšsēdētājs">
Cohn-Bendit kungs, pateicos par piezīmēm. Es tās pārbaudīšu. Man šobrīd nav citas informācijas, bet jūsu dēļ es to varu pārbaudīt. Īpašs žests!
<SPEAKER ID="040" NAME="Priekšsēdētājs">
Es paziņoju, ka darba kārtība nedēļai ir noteikta.

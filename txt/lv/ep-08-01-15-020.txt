<CHAPTER ID="020">
Polijā ievēlēto Eiropas Parlamenta deputātu statuss (debates) 
<SPEAKER ID="364" NAME="Priekšsēdētājs">
Nākamais punkts ir debates par mutisku jautājumu Komisijai, ko iesniedza Giuseppe Gargani Tieslietu komitejas vārdā - B6-0002/2008) par Polijā ievēlēto Eiropas Parlamenta deputātu statusu.
<SPEAKER ID="365" NAME="Giuseppe Gargani">
autors. - (IT) Priekšsēdētāja kungs, dāmas un kungi! Jautājumu, kuru mēs šovakar apspriežam, Tieslietu komiteja, kuru man ir gods vadīt, ir detalizēti pārbaudījusi, varu teikt, vairāk nekā vienā gadījumā, un komiteja lūdza mani uzsākt diskusiju un viedokļu apmaiņu ar Komisiju par šo jautājumu.
<P>
Jautājums attiecas uz Polijā ievēlētajiem Eiropas Parlamenta deputātiem, kuri nav tādā pašā statusā no vēlēšanu likuma un visu to noteikumu viedokļa, kuri reglamentē citu parlamentāriešu ievēlēšanu citās dalībvalstīs. Eiropas Parlamenta vēlēšanas Polijā praksē reglamentē 2004. gada 23. janvāra akts, kas nosaka prasības personām, kuras var tikt izvirzītas: kandidātiem jābūt sasniegušiem 21 gada vecumu balsu skaitīšanas dienā, viņi nedrīkst būt apsūdzēti par kriminālnoziegumiem, viņiem jābūt Polijas iedzīvotājiem un jāatbilst daudziem citiem kritērijiem.
<P>
Šā akta 17. nodaļā noteikti apstākļi, kādos Polijā ievēlēti Eiropas Parlamenta deputāti var zaudēt mandātus: viņu tiesības tikt izvirzītam, tas ir, prasības viņu tiesībām tikt izvirzītam balsu skaitīšanas dienā var tikt atzītas par spēkā neesošām, un iespējamās sekas ir mandāta atņemšana, ja šīs prasības nav bijušas izpildītas, un daudzas citas lietas, kuras es necitēšu, lai nonāktu pie lietas būtības, kuru es vēlētos šeit apspriest.
<P>
Pamatojoties uz daudziem kombinētiem noteikumiem, kā mēs, juristi, sakām, Eiropas Parlamenta deputāts automātiski zaudē mandātu, tas ir, Eiropas Parlamenta deputātam automātiski atņem mandātu, ja viņš vai viņa ir notiesāts krimināllietā; Polijas parlamenta deputātu gadījumā 2001. gada 12. aprīļa likumā, kas attiecas uz ievēlēšanu gan republikas Saeimā, gan Senātā, nav šāda veida noteikuma, kā rezultātā šie noteikumi attiecas uz Polijā ievēlētiem Eiropas Parlamenta deputātiem, bet neattiecas uz Polijas valsts parlamenta deputātiem.
<P>
Šā iemesla dēļ mēs apspriedām šo jautājumu un uzdevām jautājumu sev, jautājumu, kuram, starp citu, ir atskaņas attiecībā uz imunitātes pieprasījumiem; kā jūs zināt, mums ir, kā to ļoti labi zina komisārs F. Frattini, tiesības izlemt šo jautājumu. Protams, ja deputātam automātiski atņem mandātu tāda notikuma rezultātā, par kuru nevar apstiprināt imunitāti, tad acīmredzot problēma turpinās, turpinās nenoteiktība.
<P>
Šā iemesla dēļ mēs jautājam komisāram, un es jautāju komitejas vārdā, vai viņš uzskata, ka Polijas tiesību akti par valsts parlamenta vēlēšanām pārkāpj Protokola par privilēģijām un imunitāti 10. pantu, kurā noteikts, ka Eiropas Parlamenta sesijās tā locekļiem ir imunitāte, ko piešķir attiecīgās valsts parlamenta locekļiem. Tādēļ šeit ir skaidra nekonsekvence, ja Polijas deputātam ir paredzēts zaudēt mandātu, bet pret valsts parlamenta deputātu neizturas tādā paša veidā.
<P>
Es vēlētos jautāt Komisijai, vai tā ir nodomājusi uzsākt tiesvedību Tiesā, lai Polija grozītu šo tiesību aktu un pareizi piemērotu Līgumu, jo šķiet, ka Līgums nav piemērots tā, kā to vajadzētu darīt. Tā kā ir runa par izņēmumu, un tā kā vienlīdzīga attieksme pret visiem deputātiem no visām dalībvalstīm nozīmē, ka šis izņēmums Polijas deputātiem ir pilnīgā pretrunā ar to, ko var paredzēt un kas ir paredzēts visiem pārējiem deputātiem no citām dalībvalstīm. Es vēlētos uzdot komisāram šos divus jautājumus un iepazīstināt Parlamentu ar šo informāciju, un lūgt, vai komisārs var atbildēt uz šiem diviem jautājumiem, un vai ir iespējams atrast tiesisku aizsardzību attiecībā uz maniem jautājumiem.
<SPEAKER ID="366" NAME="Franco Frattini">
Komisijas priekšsēdētāja vietnieks. - (IT) Priekšsēdētāja kungs, dāmas un kungi! Problēma, ar kuru mūs iepazīstināja Gargani kungs neapšaubāmi ir nopietna - tā ir svarīga divu principu dēļ, kuri vienādi attiecas uz šo jautājumu un ir vienādi svarīgi, tie ir izvirzīti priekšplānā.
<P>
Pirmais piemērotais princips, bez šaubām, ir Protokola par privilēģijām un imunitāti un par Eiropas Parlamenta deputāta statusu 10. pants, kur norādīts, ka valstīs, pie kurām pieder Eiropas Parlamenta deputāti, šiem deputātiem jāpiešķir tādas pašas privilēģijas kā attiecīgās valsts parlamenta deputātiem.
<P>
Taču šeit iesaistīts vēl viens noteikums - noteikums, kurš, manuprāt, arī ir svarīgs - un tas ir 1976. gada Eiropas Akta 13. pants par Parlamenta deputātu vēlēšanām. Šajā pantā ļoti skaidri noteikts, ka tad, ja dalībvalsts ievieš valsts tiesību aktu, kas attiecas uz šeit minēto gadījumu, tad statusa zaudēšanu, Eiropas Parlamenta deputāta amata zaudēšanu, Eiropas Parlamenta deputāta mandāta anulēšanu šajā valstī ir nosaka valsts tiesību akti.
<P>
Citiem vārdiem sakot, šeit ir acīm redzams konflikts, jo Privilēģiju protokola noteikumi, kā citēja Gargani kungs, runā par vienlīdzīgām privilēģijām Polijas parlamenta deputātiem un Polijā ievēlētiem Eiropas Parlamenta deputātiem, tomēr tajā pašā laikā 1976. gada Eiropas Akts par Eiropas Parlamenta deputātu ievēlēšanu attiecībā uz Eiropas Parlamenta deputāta statusa zaudēšanu acīmredzami, es pat teiktu - skaidri, nosaka Eiropas Parlamenta deputāta statusa zaudējumu un nosaka, ka šī statusa zaudējumu nosaka valsts tiesību akti.
<P>
Pēc manām domām, problēma šeit vairāk ir Eiropas Savienības trešā pamatprincipa pārkāpums: vai Polijas valsts tiesību aktos ir iekļauts vai nav iekļauts vienlīdzīgas attieksmes princips. Tas ir princips, kas iekļauts visu Eiropas valstu konstitucionālajās tiesībās, kas nosaka, ka vienādās situācijās jārīkojas vienādā veidā. Strīdus priekšmets nav vispārējais princips, bet tas, ka vispārējais princips tomēr neatļauj Eiropas Komisijai noteikt, kādā veidā Polijas tiesiskajam regulējumam jāmaina tiesību akti, jo to nosaka valsts likumi; ja valsts tiesību akti gribētu pārvaldīt valsts parlamenta deputāta statusa zaudēšanu citādā veidā nekā Eiropas Parlamenta deputāta statusa zaudēšanu, tas būtu iespējams, bet svarīgākais faktors būtu tas, lai vieni noteikumi būtu saskaņoti ar otriem noteikumiem.
<P>
Tas ir mans personīgais viedoklis par to, ka Komisija tagad nevar teikt ,,mēs vēršamies Tiesā pēc sprieduma, ka Polijas valsts tiesību akti ir jāgroza šādā veidā”, bet es uzskatu, ka vispārējo principu var ievērot. Vispārējais princips ir tāds, ka Polijas tiesiskajam regulējumam jārīkojas, lai grozītu šo atšķirību attieksmē un tas, es domāju, ir Polijas likumdevēja ziņā. Tā kā šāds jautājums nekad nav radies, un tas ir pārāk delikāts, lai to risinātu nekavējoties, man šķiet, ka pirmais solis ir panākt sapratni: ja Polijas likumdevējam, kā es domāju, ir jānovērš šī attieksmes atšķirība, tad tā ir lieta Polijas parlamentam.
<P>
Otrais: vai Polijas tiesību akti atbilst iepriekš citētajam 1976. gada Eiropas Aktam? Es varu pateikt jums, Gargani kungs, ka es esmu uzsācis salīdzinošu pētījumu 12 jaunajās dalībvalstīs, lai pārliecinātos, vai tiesību akti, ne tikai Polijas tiesību akti, bet to 11 dalībvalstu tiesību akti, kuras pievienojās Eiropas Savienībai no 2004. līdz 2007. gadam, vai valsts tiesību akti šajās dalībvalstīs atbilst 1976. gada Eiropas Aktam.
<P>
Nobeigumā, ir jāķeras pie diviem uzdevumiem. Pirmais: pārskats, kuru es veicu, par Polijas valsts tiesību aktu atbilstību, un ne tikai Polijas tiesību aktu, jo fakts, ka Gargani kungs izvirzīja izskatīšanai Polijas lietu, nenozīmē, ka citās dalībvalstīs nav līdzīgu situāciju. Man šķiet, ka šis pārskats vajadzīgs visām šīm valstīm.
<P>
Otrais uzdevums ir novērtēt, vai Polijas parlaments var, neraugoties uz tiesību aktiem, novērst to, kas objektīvi ir acīmredzams konflikts, jo pastāv acīmredzama diskriminācija starp Polijā ievēlētu Eiropas Parlamenta deputātu statusu un Polijas parlamenta deputātu statusu, ko nosaka tiesību akti. Šeit ir acīmredzams konflikts, un vienīgais aspekts, kuru, man šķiet, būs grūti pieņemt, ir tas, ka Eiropas Komisijas ziņā ir jautāt Tiesai, kādi pasākumi jāīsteno Polijas likumdevējam.
<P>
Ja Parlaments piekrīt šai nostājai, mēs varētu vienkārši norādīt, ka Polijā pastāv acīmredzama diskriminācija starp divu veidu parlamentāriešu statusiem. Tas ir pilnīgi jauns pasākums, un mums jāmēģina sadarbības garā panākt tā progress.
<SPEAKER ID="367" NAME="Tadeusz Zwiefka">
PPE-DE grupas vārdā. - (PL) Priekšsēdētāja kungs! Priekšsēdētājs Gargani kungs ļoti skaidri iepazīstināja ar Eiropas Parlamenta deputātu situāciju saistībā ar Polijas tiesību aktiem, kā arī par nevienlīdzīgo attieksmi pret viņiem tajā pašā saistībā, kas attiecas uz Polijas parlamenta deputātiem un arī uz senatoriem. Es varētu piekrist komisāra Frattini kunga izvirzītajam argumentam, ka tas ir vienlīdzīgas attieksmes principa pārkāpums pret Eiropas Parlamenta deputātiem likuma priekšā.
<P>
Vēlos jūs informēt, ka pašlaik Polijā valdošā koalīcija Platforma Obywatelska un Polskie Stronnictwo Ludowe ir sākusi darbu pie šī tiesību akta grozījumiem, lai padarītu to vienādu Eiropas Parlamenta deputātiem, Polijas parlamenta deputātiem un senatoriem. Šis grozījums tiks veikts tādā pašā virzienā kā Eiropas Parlamenta vēlēšanu likumā iekļautais noteikums, tā kā tas pats princips attieksies arī uz Polijas parlamenta deputātiem un Polijas senatoriem.
<P>
Tomēr saistībā ar to, ko teica Gargani kungs, ka mēs atklājam diskusiju par problēmu, kas var būt plašāks jautājums, es prātoju, vai būtu vērts domāt par kopēju vēlēšanu likumu vismaz vispārējo principu nozīmē, kopēju Eiropas Parlamenta vēlēšanu likumu visām Eiropas Savienības dalībvalstīm, jo pašlaik 27 dalībvalstīs ir ļoti atšķirīgi apstākļi. ir grūti nepiekrist, un, protams, es atzīstu visus tiesiskos ierobežojumus Eiropas Parlamenta deputātiem, bet man ir grūti samierināties ar situāciju, kad, cilvēks, kuram piespriests naudassods lietā, ko ierosina prokuratūra dienests par tīšu noziegumu vai par apsūdzību šādā noziegumā, automātiski zaudē Eiropas Parlamenta deputāta mandātu.
<SPEAKER ID="368" NAME="Lidia Joanna Geringer de Oedenberg">
PSE grupas vārdā. - (PL) Priekšsēdētāja kungs! Šodienas debates izvirza jautājumu par nevienlīdzīgu attieksmi pret Polijā ievēlētiem Eiropas Parlamenta deputātiem un Saeimas deputātiem attiecībā uz ievēlēšanas kritērijiem un mandāta zaudēšanu.
<P>
2004. gada 23. janvāra Akta par Eiropas Parlamenta vēlēšanu kārtību 9. pantā mēs redzam, ka tiesības tikt izvirzītam uz ievēlēšanu šajā institūcijā tiek dotas personām, kuras, līdzās citiem kritērijiem, nav tikušas notiesātas par tīšu noziegumu vai kuras ierosinājusi prokuratūra, un 142. pantā norādīts, ka mandātu var atņemt, piemēram, tādā gadījumā, ja deputāta ievēlēšana Eiropas Parlamentā atzīta par spēkā neesošu. Tas nozīmē, ka deputāta notiesāšana (kā iepriekš minēts, tas attiecas uz Eiropas Parlamenta deputātiem) par tīši izdarītu noziegumu līdzinās automātiskai mandāta zaudēšanai, bet valsts parlamenta deputātiem tas nav šķērslis tikt izvirzītiem ievēlēšanai, un tā rezultātā deputāts mandātu nezaudē.
<P>
Attiecībā uz Eiropas Parlamenta deputātu privilēģijām Eiropas Parlamenta Reglamenta 5. panta 1. punktā noteikts, ka ,,deputāti izmanto privilēģijas un neaizskaramību atbilstoši Protokolam par privilēģijām un neaizskaramību Eiropas Kopienās”. Protokola preambulā noteikts, ka tas reglamentē jautājumu par privilēģijām un imunitāti, kas nepieciešama pienākumu veikšanai Eiropas Kopienu labā, un 10.a pantā noteikts, ka Asamblejas sesiju laikā ,,savā valstī [deputātiem ir] imunitāte, ko piešķir attiecīgās valsts parlamenta locekļiem”. Polijas parlamenta un Eiropas Parlamenta deputātus aizsargā vienāda imunitāte. Saskaņā ar 11. pantu, ,,dalībvalstu pārstāvjiem, kas piedalās Kopienas iestāžu darbā, viņu padomdevējiem un tehniskiem ekspertiem, veicot pienākumus, kā arī dodoties uz sanāksmes vietu un prom no tās, ir parastās privilēģijas, imunitāte un atvieglojumi”.
<P>
Nav šaubu, ka Eiropas Parlamenta deputāts ir dalībvalsts pārstāvis, kurš piedalās Savienības iestāžu darbā. Tā kā Eiropas Parlamenta un Polijas parlamenta deputātiem ir jābauda vienāda imunitāte un privilēģijas, tad noteikumiem par viņu tiesībām tikt izvirzītiem ievēlēšanai un arī par mandāta zaudēšanu jābūt vienādiem.
<P>
Pievienojoties Eiropas Savienībai Polija uzņēmās pienākumu ievērot ES spēkā esošos tiesību aktus, īpaši tiesību aktus, kuri tieši ietekmē dalībvalstu iekšējo tiesisko sistēmu. Tas varētu būt pamudinājums pēc iespējas ātrāk standartizēt tiesību aktus, kas attiecas uz Polijas parlamenta deputātiem un Polijā ievēlētajiem Eiropas Parlamenta deputātiem, un es pilnīgi pievienojos komisāra F Frattini viedoklim šajā jautājumā.
<SPEAKER ID="369" NAME="Jens-Peter Bonde">
IND/DEM grupas vārdā - Priekšsēdētāja kungs, Polijas vēlēšanu likums par Eiropas Parlamenta vēlēšanām ir patiešām netaisnīgs un nedemokrātisks salīdzinājumā ar likumu par Polijas parlamenta vēlēšanām. Eiropas Parlamenta deputāta vietas zaudēšana atbilstības noteikumu prasību dēļ ir viegls veids, kā izdarīt spiedienu uz politiskiem oponentiem, un ļauj politiski nokārtot rēķinus ar tiem, kam ir lielāka vara.
<P>
Diemžēl, lai gan bijušās komunistiskās valstis ir Eiropas Savienībā, likums tomēr tiek pārkāpts daudzās no tām. Tas ir noticis arī ar W. Tomczak. Kā Eiropas Parlamenta deputāts Polijas parlamenta deputāts pārstāv ne tikai poļus, bet arī visus eiropiešus.
<P>
Nav pieņemams, ka šie tautas pārstāvji tiek diskriminēti, piemērojot atšķirīgu tiesisko regulējumu attiecībā uz Polijas parlamenta deputātiem. Polijas parlamenta deputāts, ja viņu notiesās, tiks sodīts ne tikai saskaņā ar Polijas likumu, bet viņš arī zaudēs savu Eiropas Parlamenta deputāta amatu. Šis fakts skaidri parāda diskrimināciju pret Eiropas Parlamenta deputātiem no Polijas, salīdzinot ar valstu parlamentu deputātiem. Situācija nav pieņemama un skaidri rāda, cik nepareizs un netaisnīgs ir Polijas vēlēšanu likums.
<P>
Vai drīkstu aicināt Poliju mainīt savu vēlēšanu likumu?
<SPEAKER ID="370" NAME="Aloyzas Sakalas" AFFILIATION="PSE">
Priekšsēdētāja kungs, šis mutiskais jautājums izriet no debatēm Juridiskajā komitejā par W. Tomczak neaizskaramību.
<P>
W. Tomczak neaizskaramiba tika izskatīta Parlamentā pirms dažiem gadiem. Nesen Juridiskā komiteja saņēma lūgumu no W. Tomczak aizstāvēt viņa neaizskaramību. Komiteja apsprieda šo lūgumu, un tika sagatavots lēmuma projekts. Tomēr galīgā lēmuma pieņemšana tika atlikta, jo komiteja saņēma informāciju, ka viņa neaizskaramības atņemšanas gadījumā juridiskās sekas Eiropas Parlamenta deputātiem no Polijas un Polijas parlamenta deputātiem būtu atšķirīgas.
<P>
Saskaņā ar Polijas 2004. gada 23. janvāra aktu Eiropas Parlamenta deputāts no Polijas automātiski zaudēs savu amatu kriminālas sodāmības gadījumā. Attiecībā uz Polijas parlamenta deputātiem šis noteikums nav piemērojams. Šāda atšķirība ir Eiropas Kopienas tiesību pārkāpums, saglabājot atšķirīgu tiesību regulējumu attiecībā uz valsts parlamentu deputātiem un Eiropas Parlamenta deputātiem no Polijas. Šī neatbilstība starp Polijas un Eiropas Kopienas tiesību aktiem ir jānoskaidro.
<P>
Tāpēc es pilnībā atbalstu mutiska jautājuma formulējumu Komisijai. Es ceru, ka F. Frattini liks lietā visu savu ietekmi ar mērķi likvidēt šo neatbilstību starp Polijas un Eiropas Kopienas tiesību aktiem.
<SPEAKER ID="371" NAME="Paul Rübig" AFFILIATION="PPE-DE">
(DE) Priekšsēdētāja kungs, komisār Frattini kungs, dāmas un kungi! Es uzskatu, ka Eiropas demokrātija ir pastāvīgi jāattīsta, un mēs redzam daudzus ārējos uzbrukumus mūsu demokrātiskajai sistēmai. Eiropas Parlamenta deputāti, protams, pieņem lēmumus ļoti dažādos jautājumos, kuri tieši un nekavējoties ietekmē Eiropas sabiedrību. Parlamentu deputāti nepieņem lēmumus paši, bet pārstāv savus vēlētājus.
<P>
Šā iemesla dēļ Eiropas Parlamenta deputātu statuss nedrīkst būt zemāks par valsts parlamenta deputātu statusu, ne arī pretēji - valsts deputātu statuss nedrīkst būt mazvērtīgāks par Eiropas Parlamenta deputātu statusu.
<P>
Šā iemesla dēļ es uzskatu, ka Komisijai ir jāpārbauda, kā Polijā ievēlētos Eiropas Parlamenta deputātus ietekmēs jaunie statūti, kuri stāsies spēkā no 2009. gada, un jāizpēta, kādas pārmaiņas izraisīs statūti, un vai nepastāv kāda iespēja piemērot statūtu principus, lai novērstu šīs atšķirības.
<SPEAKER ID="372" NAME="Manuel Medina Ortega" AFFILIATION="PSE">
(ES) Priekšsēdētāja kungs! Komisārs F. Frattini kā vienmēr veica interesantu tiesisko analīzi. Kā viņš teica, pašreizējos apstākļos šķiet. ka nav iemesla ierosināt procesu Tiesā.
<P>
Tomēr pēc Zwiefka kunga uzklausīšanas, kurš stāstīja mums par Polijas pašreizējās valdības priekšlikumu grozīt tiesību aktu, es vēlētos jautāt komisāram, vai viņš domā, ka komisija var faktiski tagad uzsākt sarunas ar Polijas valdību, pamatojoties uz mūsu debatēm Parlamentā, lai redzētu vai Polijas valdība tiešām ierosina grozīt tiesību aktu, lai saskaņotu Eiropas Parlamenta deputātu statusu ar valsts parlamenta deputātu statusu.
<SPEAKER ID="373" NAME="Marek Aleksander Czarnecki" AFFILIATION="UEN">
(PL) Priekšsēdētāja kungs! Zwiefka kunga izvirzītais priekšlikums padarīt Eiropas Parlamenta deputātu stāvokli tādu pašu kā Polijas parlamenta deputātiem problēmu neatrisina. Es uzskatu, ka labākais risinājums, kurš faktiski jau ir daļa no Polijas tiesību akta, būtu, ja apstākļos, kad personu notiesā par tīšu noziegumu, tiesai jālemj arī par viņa sabiedrisko tiesību atņemšanu, un tas nozīmē, ka minēto personu nevar izvirzīt ievēlēšanai.
<P>
Šāds risinājums pastāv, piemēram, Francijā. Es vēlētos minēt raksturīgu piemēru: mūsu kolēģim, Eiropas parlamenta priekšsēdētāja vietniekam Onesta kungam pirms dažiem mēnešiem Francijas tiesa vairākus mēnešus piesprieda nosacīta soda par nodarījumu, kas, saskaņā ar Polijas likumu, automātiski nozīmētu Eiropas Parlamenta deputāta mandāta zaudēšanu. Es uzskatu, ka pašreizējā situācija ir pilnīgi nepareiza. Man šķiet, ka mums jādodas tāda risinājuma virzienā, ko ierosināja Frattini kungs.
<SPEAKER ID="374" NAME="Giuseppe Gargani" AFFILIATION="PPE-DE">
(IT) Priekšsēdētāja kungs, dāmas un kungi! Vēl daži īsi komentāri: priecājos, ka debatēs tika vispārēji atzīts, ka pastāv nozīmīga un sarežģīta problēma. Es vēlētos īpaši pateikties komisāram Frattini, kurš, būdams labs jurists, izpētīja sīkāk šo lietu, kura, kā viņš pareizi saka, neattiecas tikai uz Poliju. Šeit ir redzams vispārējs princips, un tādēļ es tāpat kā Komiteja esmu ļoti apmierināts, ka jūs uzsākāt vispārēju pārskatu, lai pārraudzītu atbilstību un pārbaudītu, vai tiesību aktos ir noteiktība attiecībā uz valsts un Eiropas jautājumu.
<P>
Tomē viens ir skaidrs, te nav šķietama redzama konflikta, jo, kas attiecas uz garantijām, Polijas tiesību akti ir pretrunā Līgumam; ja Polijā ievēlēts Eiropas Parlamenta deputāts zaudētu mandātu, iespējams, uz viņu attiektos Līguma pants, kurā paredzēta iespēja piedalīties sanāksmēs. No Komitejas viedokļa, kā jūs nupat dzirdējāt debatēs no Medina kunga un personīgi no manis, šis ir nevis jautājums par tiesvedības ierosināšanu, bet gan par jautājuma izskatīšanu, lai to atrisinātu. Ja ir tā, kā mūsu poļu kolēģis Zwiefka kungs teica, ka šī lieta jau izvirzīta Polijā, ir panākts zināms progress.
<P>
Mums vajadzīga salīdzināmība, jo salīdzināmība padara Eiropu par garantu tādu valstu vienotībai, kuras strādā kopā, tā ir garants pilsonībai un vienlīdzīgām tiesībām no brīvības un ikviena cilvēka statusa viedokļa.
<SPEAKER ID="375" NAME="Sylwester Chruszcz" AFFILIATION="NI">
(PL) Priekšsēdētāja kungs! Es tikai pievienoju savu atbalstu runām, no kurām lielāko daļu es atbalstu; es domāju, ka mums, protams, pēc iespējas ātrāk ir jāsaskaņo mūsu noteikumi. Lai ar piemēru parādītu, cik tas ir nepieciešami, es vēlos vērst uzmanību uz notikumu ar kādu mūsu kolēģi, Eiropas Parlamenta deputātu, kurš pašlaik ir šeit, Tomczak kungu, kurš daudzus gadus bija iesaistīts kādā klimināllietā Polijā, kas tagad tuvojas nobeigumam un var ietekmēt viņa kā Eiropas Parlamenta deputāta nākotni. Lieta, kura nav saistīta ar lielu ļaunumu un kurā liecinieki noliedz, ka gadījums vispār noticis. Lieta, kura vienreiz jau tika slēgta, un kura, iespējams, kādu politisku apsvērumu dēļ atklāta vēlreiz; un tagad Tomczak kungam, kurš ir divreiz ievēlēts (mūsu kolēģis kļuva parlamenta deputāts 2005. gadā un Eiropas Parlamenta deputāts 2004. gadā) tagad viņam var atņemt imunitāti un mandātu. Tas ir kaut kas neticams, ļauns, un tas ir pēc iespējas ātrāk jāizbeidz un jālikvidē.
<SPEAKER ID="376" NAME="Franco Frattini">
Komisijas priekšsēdētāja vietnieks. - (IT) Priekšsēdētāja kungs, dāmas un kungi! Man šķiet, ka šāvakara debates ir parādījumus divas lietas: pirmkārt, šeit ir plaši izplatīts uzskats, kuram pievienojos, es teiktu, visi runātāji - un viedoklis, kuru es uzskatu par pareizu - ka ir jānovērš atšķirība attieksmē pret Polijā ievēlētajiem Eiropas Parlamenta deputātiem un Polijas valsts parlamenta deputātiem, un ka šī analīze jāattiecina uz visām pārējām Eiropas Savienības jaunajām dalībvalstīm, kuru atbilstība 1976. gada Eiropas Aktam vēl nav pārbaudīta.
<P>
Otrs secinājums, un es atsaucos uz Medina Ortega kunga priekšlikumu, kuram es piekrītu, ir nodot šo debašu rezultātus Polijas valdības kompetentām iestādēm, informējot tās, ka šī atšķirība attieksmē ir jānovērš ar valsts tiesību aktu palīdzību. Es tā rīkošos. Varu pastāstīt jums, ka es noteikti oficiāli sazināšos ar Polijas valdības tieslietu ministru, lai nodotu viņam šī Parlamenta plaši izplatīto viedokli, kuram es pievienojos, ka, lai gan Polijas valsts likumdevējam ir suverēnas pilnvaras lemt par to, kādā veidā novērst šo atšķirību attieksmē, ir jāievēro attieksmes atšķirības novēršanas mērķis.
<P>
Viedoklis, kuru es izteicu sākumā, ir šāds: es neuzskatu, ka varu pateikt, kā rīkoties Polijas likumdevējam, bet es tiešām uzskatu, ka es varu izskaidrot mērķi, un ka šis mērķis ir novērt atšķirības starp Polijas valsts parlamenta deputātu statusu un Polijā ievēlēto Eiropas Parlamenta deputātu statusu.
<P>
Es noteikti nodošu šo informāciju un piebildīšu, ka, ņemot vērā Gargani kunga un Tieslietu komitejas ieinteresētību, es ziņošu šim Parlamentam par pārējo 11 dalībvalstu pārbaudi, lai pēc tam varētu atbilstīgi informēt citu dalībvalstu valdības, kuras tas var skart.
<SPEAKER ID="377" NAME="Priekšsēdētājs">
Debates tiek slēgtas.

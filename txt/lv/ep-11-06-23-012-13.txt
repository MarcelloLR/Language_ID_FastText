<CHAPTER ID="012-13">
13.  Makroekonomiskās nelīdzsvarotības novēršana un koriģēšana (
<SPEAKER ID="162" NAME="Sharon Bowles">
Ekonomikas un monetārās komitejas vārdā. - Priekšsēdētājas kundze, es vēlos komitejas vārdā pieprasīt galīgā balsojuma atlikšanu saskaņā ar Reglamenta 57. panta 2. punktu.
<P>
Kā jūs zināt, šādu viedokli komiteja pauda otrdien, un mēs uzskatām, ka tagad varam turpināt papildu diskusijas ar Padomi, lai panāktu apmierinošu rezultātu.
<P>
Tāpēc es lūdzu atlikt balsošanu, lai mēs varētu šo jautājumu atrisināt vai arī radīt iespēju to atrisināt ar vienošanos pirmajā lasījumā jūlijā.
<SPEAKER ID="163" NAME="Martin Schulz">
S&D grupas vārdā. - (DE) Priekšsēdētājas kundze, mēs, Eiropas Parlamenta sociālistu un demokrātu progresīvās alianses grupa, nobalsojām pret šo grozījumu jau tad, kad tas tika izskatīts komitejā. Mums šķita, ka tagad šis ziņojums ir iesniedzams balsošanai, un tam izteiktais pārliecinošais atbalsts ļāva domāt, ka mēs nekļūdāmies. Mēs zinām, kādi ir piedāvātie argumenti par to, kādēļ mums būtu jāatsāk sarunas ar Padomi, tāpēc gribu paust savu nostāju par priekšlikumiem balsojuma atlikšanai, kuri tiks izteikti arī par pārējām šā tiesību aktu kopuma daļām. Mēs to varam uztvert kā norādi uz to, ka Vācijas un Francijas valdībai vēlreiz ir jāpievēršas diviem svarīgiem jautājumiem. Tomēr, ņemot vērā situāciju Padomē, mēs zinām, ka tā nenotiks. Tāpēc izšķirīga nozīme ir vienam jautājumam - ko darīs tās grupas, kuras atbalsta šo priekšlikuma plānu, ja Padome neieviesīs pārmaiņas, kas atspoguļotu mūsu lēmumus? Vai tās balsos par vai pret šiem tiesību aktu kopumiem? Mums tas ir ļoti būtisks jautājums.
<SPEAKER ID="164" NAME="Corien Wortmann-Kool" AFFILIATION="PPE">
Priekšsēdētājas kundze, es vēlos uzsvērt Bowles kundzes teikto - mēs ceram panākt galīgo vienošanos par ziņojumu pirms mūsu jūlija plenārsesijas.
<P>
Jau no paša sākuma mēs, Parlaments, tostarp arī Sociālistu grupa, uztvērām šos dokumentus kā kopumu. Tāpēc uztversim tos kā kopumu arī tagad un atbalstīsim Bowles kundzes priekšlikumu atlikt balsošanu līdz jūlijam.

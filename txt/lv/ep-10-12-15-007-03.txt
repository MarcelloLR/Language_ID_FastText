<CHAPTER ID="007-03">
3.  Parlamenta nostāja par jauno Padomes grozīto 2011. gada budžeta projektu (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Priekšsēdētāja kungs, manuprāt, deputātiem ir jāsniedz paskaidrojums. Mēs balsosim par projektu, ko Padome iesniedza bez grozījumiem, jo šis projekts ir tieši tāds pats kā nostāja, ko Budžeta komiteja pieņēma pagājušajā nedēļā. Tas saskan ar nostāju, ko pieņēmām ļoti ilgās sarunās, kas risinājās 10 mēnešus.
<P>
Es vēlos izmantot šo izdevību un jo īpaši pateikties Eiropas Parlamenta komiteju ekspertiem - referentiem. Pateicos par jūsu nerimstošo uzticību un atbalstu. Pateicos par to, ka gādājāt, lai mēs šodien varētu pieņemt 2011. gada budžetu un sākt to efektīvi īstenot jau pašā nākamā gada janvāra sākumā.
<SPEAKER ID="172" NAME="Olivier Chastel">
Padomes priekšsēdētājs. - (FR) Priekšsēdētāja kungs, godājamie deputāti! Parlaments ir bez grozījumiem apstiprinājis Padomes nostāju attiecībā uz 2011. gada budžeta projektu. Es par to priecājos un Padomes vārdā izsaku atzinību par mūsu kopīgo vienošanos par 2011. gada budžetu.
<P>
(Aplausi)
<SPEAKER ID="173" NAME="Priekšsēdētājs">
Lūdzu, uzklausiet šo paziņojumu. Tas ir ļoti svarīgs. Pirmo reizi vēsturē mēs esam piemērojuši šo procedūru, ko paredz Lisabonas līgums. Pagājušajā gadā mēs piemērojām vienkāršotu procedūru. Šogad mēs pirmo reizi sekojām pilnai Lisabonas līguma procedūrai. Tāpēc es vēlos sniegt šādu paziņojumu. Eiropas Parlaments ir pieņēmis Padomes 2010. gada 10. decembra nostāju attiecībā uz vispārējā budžeta projektu, kuru Komisija iesniedza 2010. gada 26. novembrī. Budžeta procedūra ir veikta saskaņā ar Līguma par Eiropas Savienības darbību 314. pantu. Saskaņā ar šo pantu un tā 4. punkta a) apakšpunktu es paziņoju, ka 2011. gada budžets ir negrozāmi pieņemts un ka es tagad oficiāli parakstīšu šo dokumentu.

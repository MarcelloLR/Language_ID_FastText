<CHAPTER ID="008-10">
10.  Septītā pētniecības, tehnoloģiju attīstības un demonstrēšanas pasākumu pamatprogramma (
<SPEAKER ID="135" NAME="Paweł Robert Kowal" AFFILIATION="ECR">
(PL) Priekšsēdētāja kungs! Es esmu informējis sekretariātu, ka vēlos iesniegt mutisku grozījumu, kas būtu saistīts ar 27. panta svītrošanu, jo tas ietver nepatiesu informāciju par svarīgu zinātnisku projektu INDECT. Es vēlos informēt Parlamentu, ka šis projekts ir apstiprināts ar ētiskas pārbaudes rezultātiem. Šo pārbaudi veica 2011. gada 15. martā Briselē, un tajā piedalījās speciālisti no Austrijas, Francijas, Nīderlandes, Vācijas un Apvienotās Karalistes. Šā projekta darba ētiskās revīzijas rezultāts bija pozitīvs, un projektu sertificēja. Netika konstatētas nekādas problēmas saistībā ar projekta ētiskajiem aspektiem. Ziņojuma ētiskos aspektus jau no paša sākuma nepārtraukti uzrauga Eiropas Komisija. Es vēlos to uzsvērt un prasīt Parlamentam parūpēties, lai mūsu ziņojumā nebūtu informācijas, kam faktiski nav pamata. Tas ir ļoti svarīgs zinātnisko pētījumu projekts, ko īsteno AGH Zinātnes un tehnoloģiju universitāte Krakovā, kā arī vairākas Eiropas pētniecības un augstākās izglītības iestādes.

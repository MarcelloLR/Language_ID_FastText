<CHAPTER ID="006-07">
7.  Padomes grozītais Eiropas Savienības 2009. gada vispārējā budžeta projekts (visas iedaļas) (
<P>
- Pēc balsojuma par 1. grozījumu:
<SPEAKER ID="079" NAME="Jutta Haug">
referente. - (DE) Priekšsēdētāja kungs! Mutiskajā grozījumā mēs tiešām centāmies ņemt vērā jauno situāciju. Mēs vēlamies vēlreiz apstiprināt Padomei, ka mēs kā Parlaments esam gatavi sarunām par EUR 5 miljardiem, ko Komisija ir ierosinājusi pārskatīt. Tādēļ mūsu grozījums skan šādi - es to nolasīšu angļu valodā, jo mēs strādājām angļu valodā, lai pēc iespējas ātrāk saņemtu kolēģu piekrišanu:
<P>
,Izsaka noteiktu piekrišanu sākt sarunas ar Padomi, pamatojoties uz Komisijas priekšlikumu pārskatīt DFS 2007. - 2013. gadam par EUR 5 miljardiem saistībā ar ierosināto Eiropas Ekonomikas atveseļošanas plānu; ņem vērā saistībā ar to pieņemtos 2008. gada decembra Eiropadomes atzinumus”.
<SPEAKER ID="082" NAME="Jutta Haug">
referente. - (DE) Priekšsēdētāja kungs! Tas attiecas uz Eiropas skolām Briselē. Mēs esam ilgi diskutējuši par to daudzās sarunās. Tekstā iepriekš iekļautie skaitļi ir nedaudz jāsamazina, jo mēs gribam, lai Komisija tiešām rīkojas. Tādēļ jaunajā tekstā mēs esam noteikuši Komisijai termiņu. Es atkal lasīšu angļu valodā:
<P>
,Ar bažām norāda uz pašreizējo un nākamo jaunāko klašu skolēnu stāvokli Eiropas skolās Briselē, kura iemesls ir aizkavētā un joprojām nenotikusī skolas atvēršana Lākenā un pašreizējā skolēnu reģistrācijas procedūra, kuras rezultātā bērnu ceļš uz skolu ir nepieļaujami ilgs; sagaida, ka Komisija sadarbībā ar Briseles Eiropas skolu ģenerāldirektorātu līdz 2009. gada marta beigām nāks klajā ar pārskatītu skolēnu reģistrācijas procedūru un saprotamiem kritērijiem (tajā skaitā pastāvīgā dzīvesvieta un jau reģistrētie brāļi un māsas), kas stāsies spēkā nākamajā reģistrācijas periodā.”
<P>
(Mutisko grozījumu apstiprināja)
<P>
- Pēc galīgā balsojuma:
<SPEAKER ID="085" NAME="Robert Goebbels" AFFILIATION="PSE">
Ļoti jauki, arī tas ir ļoti jauki!

<CHAPTER ID="007-19">
19. Pesticīdu atlieku līmeņi augu un dzīvnieku izcelsmes pārtikā un barībā (Komisijai piešķirtās ieviešanas pilnvaras) (balsojums)
<P>
- Ziņojums: Robert Sturdy
<P>
Pirms balsojuma
<SPEAKER ID="108" NAME="Siim Kallas">
Komisijas priekšsēdētāja vietnieks. - Priekšsēdētāja kungs, Komisija vēlas pateikties Eiropas Parlamentam par konstruktīvo atbalstu un apsveikt ar panākto labo kompromisu. Komisija kā daļu no šī kompromisa ir piekritusi izteikt šādu paziņojumu:
<P>
"Standarta laika termiņi regulatīvajai kontroles procedūrai ir noteikti Lēmuma 1999/468/EK 5.a panta 3. un 4. punktā. Atkāpes no 3. un 4. punkta ir pieļaujamas vienīgi pienācīgi pamatotos izņēmuma gadījumos. Laika termiņu saīsināšanas mērķis saskaņā ar regulatīvo kontroles procedūru, kas iekļauta Eiropas Parlamenta un Padomes regulas priekšlikumā, ar ko groza Regulu (EK) Nr. 396/2005 par maksimālo pesticīdu atlieku līmeņiem augu un dzīvnieku izcelsmes pārtikā un barībā attiecībā uz Komisijai uzticētajām īstenošanas pilnvarām, ir pabeigt šo procesu, sākot no maksimālā atlieku līmeņa piemērošanas līdz pieņemšanai, mazāk nekā viena gada laikā. Tas ir nepieciešams, lai nodrošinātu saskaņu ar ierosināto viena gada termiņu augu aizsardzības līdzekļu, kas iekļauti Eiropas Parlamenta un Padomes regulas priekšlikumā par augu aizsardzības līdzekļu laišanu tirgū, apstiprināšanai.
<P>
Eiropas Komisija pārbaudīs laika termiņu saīsināšanas atbilstību saskaņā ar regulatīvo kontroles procedūru pēc divu gadu pieredzes ar apstiprināšanas procedūru, kas minēta Eiropas Parlamenta un Padomes regulas priekšlikumā par augu aizsardzības līdzekļu laišanu tirgū, ņemot vērā pieredzi, kas gūta, šo procedūru izmantošanā Eiropas Parlamentā un Padomē.”

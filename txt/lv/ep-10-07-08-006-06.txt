<CHAPTER ID="006-06">
6. AIDS/HIV XVIII starptautiskās AIDS konferences (Vīne, 2010. gada 18.-23. jūlijs) skatījumā (B7-0412-2010) (balsošana) 
<P>
- Pirms balsojuma:
<SPEAKER ID="170" NAME="Michael Cashman" AFFILIATION="S&amp;D">
Priekšsēdētāja kungs, ņemot vērā šā balsojuma nozīmi pirms Vīnes konferences, es pieprasu galīgajā balsojumā balsot pēc saraksta.
<SPEAKER ID="171" NAME="Francesco Enrico Speroni" LANGUAGE="IT">
Priekšsēdētāja kungs, dāmas un kungi! Mana grupa pret to iebilst.
<P>
(Pieprasījumu noraidīja)
<SPEAKER ID="173" NAME="Astrid Lulling" AFFILIATION="PPE">
(FR) Aicinu jūs nomierināties. Tā kā Luksemburgas valstspiederīgie runā un raksta franču un vācu valodā, pirms balsojuma par šo patiešām sensitīvo rezolūciju es vēlos pievērst jūsu uzmanību tam, ka pastāv būtiskas atšķirības starp 17. punkta tekstu franču un angļu valodā.
<P>
Vācu valodas versijā noteikts, ka dalībvalstis un Komisija tiek aicinātas...
<P>
(DE) atbalstīt pasākumus drošu abortu jomā,
<P>
(FR) ... atbalstīt pasākumus drošu abortu veikšanai. Man teica, ka šī teikuma daļa nav nedz franču, nedz arī angļu tekstā.
<P>
Priekšsēdētāja kungs, ja jūs varētu noskaidrot, vai šī daļa ir tekstā franču valodā, kas ir autentisks, daudziem deputātiem noteikti būtu vieglāk pieņemt lēmumu balsojot.
<SPEAKER ID="176" NAME="Priekšsēdētājs">
Mēs veiksim labojumus visos tulkojumos, lai tie atbilstu oriģinālajam tekstam. Mēs to pārbaudīsim. Paldies jums!
<SPEAKER ID="177" NAME="Michael Cashman" AFFILIATION="S&amp;D">
Priekšsēdētāja kungs, attiecībā uz tikko notikušo balsojumu es vēlos jautāt, vai politiskā partija, kura izvirzīja iebildumu, atsauc to un ļauj mums galīgajā balsojumā balsot pēc saraksta.
<SPEAKER ID="178" NAME="Francesco Enrico Speroni" LANGUAGE="IT">
Priekšsēdētāja kungs, dāmas un kungi! Es atkārtoju, ka mēs pret to iebilstam.
<P>
(Prasību noraidīja)
<P>
- Pēc balsojuma:
<SPEAKER ID="180" NAME="Gay Mitchell" AFFILIATION="PPE">
Priekšsēdētāja kungs, es nevēlos aizkavēt procedūru, un man ir prieks dzirdēt, ka Cashman kungam ir tik laba balss. Es uzskatu, ka būtu labi, ja par šādiem jautājumiem šajā Parlamentā notiktu brīvā balsošana. Tādējādi būtu iespējams redzēt patieso Parlamenta nostāju. Daļa deputātu steidzina Parlamenta darbu, un tikai daži atbalsta brīvo balsošanu. Ja mēs patiešām vēlamies uzzināt Parlamenta nostāju šādos jautājumos, Parlamentā ir jānodrošina brīvā balsošana.
<P>
(Aplausi)
<SPEAKER ID="182" NAME="Michael Cashman" AFFILIATION="S&amp;D">
Priekšsēdētāja kungs, ja šajā Parlamentā kāda persona tiek pieminēta, tai ir tiesības atbildēt. Mans vārds tika pieminēts. Tāpēc es vēlos teikt Mitchell kungam un citiem, ka, neatkarīgi no tā, kura partija izlemj balsot, katram no mums ir tiesības uz brīvo balsojumu, un Parlaments balsoja demokrātiski.
<P>
(Aplausi)

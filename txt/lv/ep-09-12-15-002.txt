<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
Vispirms es vēlos nolasīt būtisku informāciju. 2. decembrī es saņēmu Komisijas paziņojumu Eiropas Parlamentam un Padomei par Lisabonas līguma stāšanās spēkā ietekmi uz pašreizējām starpiestāžu lēmumu pieņemšanas procedūrām. Pamatojoties uz šo paziņojumu, Parlaments kā iestāde pieņem, ka visi paziņojumā minētie priekšlikumi, attiecībā uz kuriem Lisabonas līgums piešķīra tam kompetenci, ir atkārtoti iesniegti Parlamentam. Parlaments ir ņēmis vērā arī to, ka saskaņā ar paziņojumu Eiropas Komisija ir atsaukusi vairākus priekšlikumus.
<P>
Attiecībā uz likumdošanas iniciatīvām, kuru iesniegšanas termiņš bija 2009. gada 1. decembris - diena, kad stājās spēkā Lisabonas līgums -, Komisijas priekšsēdētājs aicināja parlamentārās komitejas, kurām saskaņā ar sesijas protokoliem jau ir iesniegti priekšlikumi pašreizējā likumdošanas termiņā, pārbaudīt Komisijas ierosināto tiesisko pamatu un procedūras izmaiņas, kā arī citas izmaiņas, kas jāveic, pamatojoties uz Lisabonas līguma noteikumiem, un izlemt, vai tās plāno atzīt saskaņā ar konsultāciju procedūru pieņemtās nostājas par pieņemtām parastās likumdošanas procedūras pirmajā lasījumā vai sniegt apstiprinājumus.
<P>
Jāsaprot, ka Parlaments katrā ziņā patur tiesības pieprasīt Komisijai iesniegt jaunu priekšlikumu. Attiecībā uz priekšlikumiem, par kuriem nav notikušas apspriedes ar Parlamentu pirms Lisabonas līguma stāšanās spēkā, Komisijai jāiesniedz jauni priekšlikumi saskaņā ar parasto likumdošanas procedūru vai citu atbilstīgu procedūru.
<P>
Tas ir paziņojums par mūsu likumdošanas darbībām tuvākajā nākotnē - paziņojums, kas attiecas uz Eiropas Komisijas un Eiropas Parlamenta savstarpējo sadarbību likumdošanas procesā. Kā jau jūs zināt, mēs pašlaik atrodamies pārejas periodā - mēs pārejam no Nicas līguma uz Lisabonas līgumu, un tajā pašā laikā ir sācies jauns Parlamenta pilnvaru termiņš. Jaunais Komisijas sastāvs joprojām nav apstiprināts. Visi šie apstākļi lielā mērā sarežģī Komisijas un Parlamenta sadarbību, kas jāveic saskaņā ar tiesību aktiem, un tieši tāpēc tiek sniegts šāds paziņojums.

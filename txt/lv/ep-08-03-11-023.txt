<CHAPTER ID="023">
Statistika par augu aizsardzības līdzekļiem (debates)
<SPEAKER ID="463" NAME="Priekšsēdētāja">
Nākamais darba kārtības jautājums ir ziņojums, ko Vides, sabiedrības veselības un pārtikas nekaitīguma komitejas vārdā iesniedza B. Staes kungs par priekšlikumu Eiropas Parlamenta un Padomes regulai attiecībā uz statistiku par augu aizsardzības līdzekļiem - C6-0457/2006 -.
<SPEAKER ID="464" NAME="Joaquín Almunia">
Komisijas loceklis. - (ES) Priekšsēdētājas kundze, protams, es vēlos pateikties Staes kungam par viņa lielisko darbu kā referentam, kā arī Vides, sabiedrības veselības un pārtikas nekaitīguma komitejai un Lauksaimniecības un lauku attīstības komitejai par viņu ieguldījumu debatēs par šo priekšlikumu regulai.
<P>
Priekšlikums ir daļa no Tematiskās stratēģijas par pesticīdu ilgtspējīgu lietošanu. Šīs tematiskās stratēģijas mērķis ir samazināt pesticīdu ietekmi uz cilvēka veselību un apkārtējo vidi. Priekšlikums regulai, kuru mēs šodien izskatām, sekmē šo mērķi, nodrošinot, ka drošus un salīdzināmus datus vāc visās dalībvalstīs, dodot iespēju izskaitļot saskaņotus riska indikatorus. Komisijas priekšlikums ir vairāku gadu darba rezultāts kopā ar ESAO un zinātniski pētnieciskām iestādēm, lai attīstītu šos riska rādītājus.
<P>
Mūsu sākotnējais nodoms Komisijā bija aptvert visus pesticīdu veidus, ieskaitot biocīdus. Taču likumdošanas sagatavošanas fāzē atklājās, ka biocīdu sektors nav ļoti saskaņots, un ne Komisijai, ne dalībvalstīm nav pietiekamas pieredzes vai zināšanu, lai ierosinātu konkrētus pasākumus saistībā ar biocīdiem, tāpēc pieņēma lēmumu neiekļaut šo produktu kategoriju sākotnējā priekšlikumā, kurš ir iesniegts jums izskatīšanai.
<P>
Es zinu, ka savā ziņojumā Staes kungs aizstāv biocīdu iekļaušanu, bet mums bija iemesli, lai beigās izlemtu tos neiekļaut. Taču es vēlos pārliecināt referentu un jūs visus, ka Komisija izmantos iespēju, ko piedāvā Biocīdu direktīvas izskatīšana, kas ieplānota šī gada beigās, izvirzīt priekšlikumu, kas visaptveroši iekļaus šo nozari, ieskaitot datu vākšanu.
<P>
Staes kunga ziņojums aizstāv arī regulas sfēras paplašināšanu līdz nelauksaimnieciskai augu aizsardzības produktu izmantošanai, tādējādi iekļaujot ražošanas un tirdzniecības statistiku. Savā priekšlikumā mēs nolēmām atstāt šos datus ārpus regulas piemērošanas sfēras, lai izvairītos no pārklāšanās ar citām statistiskām ražošanas un tirdzniecības regulām, kas palielinātu šo statistiku veidošanas administratīvās izmaksas. Taču mēs esam gatavi izpētīt, kā vislabāk izmantot esošo ražošanas un tirdzniecības statistiku, lai veicinātu Tematiskās stratēģijas mērķu īstenošanu.
<P>
Nobeigumā, priekšsēdētājas kundze, dāmas un kungi, es vēlos jums atgādināt, ka šīs regulas ieviešanai ir augstas finansiālas izmaksas, kas ir starp 10 un 25 miljoniem eiro gadā saskaņā ar sākotnējiem aprēķiniem, kas veikti 25 valstu Savienībai, kas liek mums rekomendēt, ka dalībvalstīm būtu jādod pietiekama elastība šīs regulas piemērošanā.
<P>
Es ticu, ka, pamatojoties uz ciešu sadarbību starp Parlamentu, Padomi un Komisiju, mēs varam sasniegt vienošanos tik ātri, cik vien iespējams, kā jūs zināt, šo datu vākšana ir ilgs un sarežģīts process, kas ilgst apmēram piecus gadus. Būtu labi, ja regulu varētu piemērot tik ātri, cik vien iespējams un, protams, kad būs pieņemta Tematiskās stratēģijas pamatdirektīva.
<P>
Visbeidzot, es vēlos vēlreiz pateikties Staes kungam par viņa izcilo darbu saistībā ar priekšlikumu, kas ir ļoti sarežģīts, bet vienlaikus ārkārtīgi būtisks apkārtējai videi un cilvēku veselībai.
<SPEAKER ID="465" NAME="Bart Staes">
referents. - (NL) Es domāju, ka komisāra kungs ir ļoti labi apkopojis interesējošos jautājumus par daudziem punktiem. Komisijas priekšlikums par regulu attiecībā uz statistiku un pesticīdiem patiešām ir tieši saistīta ar Tematisko stratēģiju par pesticīdu ilgtspējīgu lietošanu.
<P>
Kā arī komisāra kungs ļoti skaidri norādīja, mērķis ir Eiropas mērogā saskaņota valstu statistika par pesticīdu lietošanu un ieviešanu tirgū, kas jānodrošina līmenī, kur tas ir vispieļaujamākais funkcionālā ziņā. Tādēļ mērķis - un tas ir nozīmīgs - ir izmantot šos datus, lai samazinātu, vidēji iespējamā laikā, risku un ietekmi uz apkārtējo vidi un sabiedrības veselību, kas rodas no pesticīdu lietošanas.
<P>
Gatavojot ziņojumu, man bija četri mērķi:
<P>
1. nodrošināt pietiekamu datu salīdzināmību;
<P>
2. izvairīties no datu vākšanas dublēšanas;
<P>
3. paplašināt sfēru līdz nelauksaimnieciskai izmantošanai;
<P>
4. ziņojumā pilnībā izmantot datus, kas iegūti morāla pienākuma ceļā.
<P>
Es ticu, ka esmu sasniedzis šos četrus mērķus, ņemot vērā balsojumu Vides, sabiedrības veselības un pārtikas nekaitīguma komitejā, bet es zinu, ka vēl pastāv grūtības. Jo īpaši, ēnu referents Nassauer kungs iebilda Eiropas Tautas Partijas (Kristīgo demokrātu) un Eiropas Demokrātu vārdā, ka datu vākšanu jāreglamentē atbilstīgā un efektīvā veidā ne tikai saistībā ar šo datu konfidencialitātes ievērošanu, bet arī publisku pieejamību un pārredzamību. Es domāju, ka mums ar Nassauer kungu bija konstruktīvas diskusijas un, ka viņa intereses ir realizētas, iekļaujot balsojumā Vides komitejā, kas bija gandrīz vienprātīgs.
<P>
Mēs arī veiksmīgi panācām labu formulējumu attiecībā uz sfēras paplašināšanu līdz nelauksaimnieciskai nozarei. Mēs tagad esam izvēlējušies vākt datus ne tikai lauksaimnieciskai un dārzkopības, bet arī profesionālai nelauksaimnieciskai izmantošanai, tādai kā uzturēšanas darbs uz ceļiem, dzelzceļiem un komunālajās zaļajās zonās.
<P>
Pateicoties Eiropas Parlamenta Sociālistu grupai, visa biocīdu koncepcija, kuru apsprieda arī komisāra kungs, galu galā palēnām ir "iezagusies” ziņojumā. Tā sastapās ar opozīciju, it īpaši no PPE-DE grupas puses, un tāpēc kopā ar PES grupu un manas grupas vārdā es esmu mēģinājis novērst šo problēmu, sastādot divus grozījumus, kas pamatojas uz agrāku tekstu, kas papildināja Klaß kundzes ziņojumu, kuru pieņēma pirmajā lasījumā. Es zinu, ka PPE-DE grupai un Nassauer kungam joprojām ir problēmas saistībā ar to, bet es ceru, ka tas nebūs nepārvarams šķērslis gala balsojumā; beigu beigās, mēs cenšamies piekrist vairākuma viedoklim par to Eiropas Parlamentā.
<P>
Cits bezizejas stāvoklis saistībā ar PPE-DE grupu, dāmas un kungi, ir Vides komitejas lēmums paplašināt regulas sfēru no pesticīdu pārdošanas un lietošanas līdz pesticīdu ražošanai, importam, eksportam un izplatīšanai. PPE-DE grupa baidās, ka tas būs papildu slogs uzņēmumiem. Taisnību sakot, Nassauer kungs, es to gribētu apšaubīt, jo šie dati jebkurā gadījumā ir pieejami, un šajā sakarībā faktiski nav vajadzīgi nekādi papildu aprēķini.
<P>
Pretēji Nassauer kunga apgalvojumiem, es esmu pārliecināts, ka šo datu iekļaušana nodrošinās labāku nevēlamu un pat nelegālu plūsmu pārskatu. Es domāju, ka šīs zināšanas dos pozitīvu ieguldījumu, realizējot vienu no regulas mērķiem, uz kuru skaidri norādīja arī komisāra kungs, proti, samazinās riskus un ietekmi uz apkārtējo vidi un sabiedrības veselību, kas rodas no pesticīdiem. Es arī domāju, ka šie divi konkrētie argumenti nodrošinās to, ka varēs stāties pretī jebkurām PTO situācijām saistībā ar trešām valstīm.
<P>
Es vēlos pateikties savas grupas deputātiem par ļoti konstruktīvo sadarbību. Es ceru, ka mums izdosies iegūt lielu pārsvaru par labu manam ziņojumam, tā lai es varētu vest produktīvas sarunas ar Padomi otrajā lasījumā. Es vēlētos pateikties arī Komisijai par tās izcilo sadarbību un arī Eurostat darbiniekiem, kas vienmēr bija pieejami un patiešām ļoti palīdzēja izstrādāt šo ziņojumu. Liels paldies, dāmas un kungi.
<SPEAKER ID="466" NAME="Hartmut Nassauer">
PPE-DE grupas vārdā. - (DE) Priekšsēdētājas kundze, dāmas un kungi, ir konsenss par faktu, ka mēs vēlamies samazināt kaitīgo ietekmi uz cilvēkiem un apkārtējo vidi, kas rodas no pesticīdu lietošanas. Lai varētu izskaitļot šo ietekmi, ir jāattīsta rādītāji. Lai varētu tos attīstīt, mums ir vajadzīgi dati. Lai noskaidrotu šos datus, mums ir vajadzīga šī direktīva. Es to uzsveru, lai būtu skaidrs, ka runa nav par pesticīdu licenzēšanu vai to lietošanu, bet tikai par apstiprinātiem datiem, kas ir derīgi rādītāji attīstīšanai. Par to ir vienošanās.
<P>
Mēs esam nogājuši garu ceļu, lai vienotos par kopēju pozīciju, kā Staes kungs pareizi nodemonstrēja, un tas ir arī bijis apbrīnojami veiksmīgi. Mēs esam vienojušies par to, ka piemērošanas sfēru ir jāpaplašina līdz nelauksaimnieciskam sektoram. Mēs esam arī atraduši konsekventu pozīciju uzņēmumu un tirdzniecības noslēpumu aizsardzībai.
<P>
Divi jautājumi mums paliek neatrisināti: pirmais ir par biocīdu iekļaušanu. Es pilnībā piekrītu komisāra kunga viedoklim. Pret to nav fundamentālu iebildumu, taču šobrīd mums nav vajadzīgo zināšanu, lai saprātīgi spertu šo soli. Kā jau es teicu, principā man pret to nav iebildumu. Tas var notikt piemērotā laikā.
<P>
Otrs jautājums ir smagāks. Mēs kategoriski iebilstam pret faktu, ka ne tikai pesticīdu lietošanu, bet arī ražošanu iekļauj lietošanas sfērā, jo ražošanas process, kā tāds, nenodrošina informāciju par lietošanu. Produktus eksportē uz trešām valstīm; produktus uzglabā pirms to lietošanas. Tādējādi ražošana, kā sacīts iepriekš, pati par sevi neko nedod mērķa sasniegšanai, kuras labad mēs izdodam šo direktīvu, un tāpēc mēs to labprāt izslēdzam.
<P>
Neraugoties uz to, Staes kungs, es teiktu tā, ja Komisija spēj pakļauties kompromisiem, kurus mēs esam izstrādājuši, jūsu ziņojums nenonāks līdz bēdīgām beigām mūsu gala balsojumā.
<SPEAKER ID="467" NAME="Gyula Hegyi">
PSE grupas vārdā. - Priekšsēdētājas kundze, es šaubījos, vai par šo tēmu runāt ungāru vai angļu valodā, un tad es aptvēru, ka darba procesā es lietoju galvenokārt angļu valodas izteicienus par doto tēmu.
<P>
PSE grupai bija intensīvas debates par ziņojumu un tā vienojās par kompromisa viedokli. Dažiem no mums, ieskaitot mani, bija daudz radikālāki grozījumi, bet grupas kopējā pozīcija mums ir pieņemama. Es vēlos atzinīgi novērtēt ziņojumu un apsveikt referentu.
<P>
Pesticīdi, no vienas puses, ir svarīgs un būtisks modernās Eiropas lauksaimniecības atbalsts, bet no otras puses, nepietiekama pesticīdu lietošana un kaitīgu vielu izmantošana ir atbildīgas par veselības problēmām, fatāliem nelaimes gadījumiem un vides piesārņojumu. Lēmumu pieņēmējiem, iestādēm, vietējām pašvaldībām, lauksaimniekiem, NVO un iedzīvotājiem ir vajadzīga pareiza informācija attiecībā uz pesticīdu lietošanu, lai samazinātu un aizkavētu pesticīdu lietošanas negatīvo ietekmi. Tāpēc šis priekšlikums Eiropas statistikai pesticīdu jomā ir pozitīvs solis apkārtējai videi draudzīgas lauksaimniecības virzienā. Pamatojoties uz Eiropas statistiku, mēs varam pārraudzīt un novērtēt pozitīvās izmaiņas, kas nodrošinātas pesticīdu likumdošanā, tas ir, direktīvā par pesticīdu lietošanu, tematiskajā stratēģijā par ilgtspējīgu pesticīdu lietošanu un regulā par pesticīdu autorizāciju.
<P>
Sākumā es ierosināju un atbalstīju biocīdo produktu iekļaušanu šajā direktīvā ar PSE grupas pilnvarojumu. Kā vairumā gadījumu, biocīdu aktīvo sastāvdaļu izmanto arī kā augu ražošanas produktu. Tāpēc biocīdiem ir gandrīz tāda pati ietekme uz veselību un apkārtējo vidi. Pēc tam, kad tos izplata apkārtējā vidē, nav nekādas atšķirības, vai viela tika ražota kā biocīds vai augu ražošanas produkts. Ir saprātīgi, ka vispirms mēs vācam statistiku tikai par biocīdiem produktiem.
<P>
Biznesa konfidencialitāte vienmēr ir jutīga tēma un, tāpēc es priecājos, ka mēs visi piekrītam, ka šī direktīva ņem vērā Orhūsas Konvencijas saistības attiecībā uz apkārtējās vides informāciju. Tāpēc es atbalstīju grozījumu, kas uzliek par pienākumu ražotājiem nodrošināt sabiedrību ar pareizu informāciju. Es ceru, ka pēc kompromisa starp politiskajām partijām, kas pārstāvētas šajā palātā, mums būs laba vienošanās pirmajā lasījuma ar Padomi un dažu gadu laikā, iespējams, es varēšu šeit, šajā palātā, paziņot derīgos datus no jaunākās Eiropas statistikas pesticīdu jomā.
<SPEAKER ID="468" NAME="Marios Matsakis">
ALDE grupas vārdā. - Priekšsēdētājas kundze, sirsnīgi apsveikumi ziņotājam, Staes kungam, par lielisko ziņojumu un lielajām pūlēm, kuras viņš veltīja, lai panāktu kompromisu un konsensu starp dažādajām politiskajām grupām. ES mēroga nacionālās statistikas saskaņošana par augu aizsardzības produktu tirdzniecību un lietošanu un pareiza šādas statistikas izmantošana neapšaubāmi lielā mērā veicinās precīza ietekmes novērtējuma sagatavošanu par šādu produktu lietošanu apkārtējā vidē un saistībā ar cilvēka veselību, un tādējādi ļaus veikt koriģējošus pasākumus.
<P>
Lai šī saskaņošana būtu efektīva un tādējādi tik labvēlīga, cik vien iespējams, referents veica vairākus pareizus grozījumus, kam sekoja vairākuma grupu kompromisa vienošanās, kas aptver četras galvenās jomas. Pirmkārt, veidot salīdzināmus un savienojamus statistikas datus dalībvalstīs. Otrkārt, izvairīties no datu savākšanas dublēšanas, lai samazinātu izmaksas un profesionālu lietotāju papildu noslodzi. Treškārt, nepieciešamība iekļaut nelauksaimniecisku izmantošanu regulas sfērā, un ceturtkārt, nepieciešamība pēc iespējas pilnīgāk izmantot savāktos datus.
<P>
Mēs uzskatām, ka vairākums šo grozījumu, kā gandrīz vienbalsīgi apstiprināja Vides, sabiedrības veselības un pārtikas nekaitīguma komiteja, ir derīgi un nepieciešami, un mēs tos atbalstīsim. Mēs balsosim negatīvi tikai pret trim grozījumiem, proti, pret 24., 27. un 29. grozījumu. Turklāt mēs pilnībā atbalstīsim piecus papildu grozījumus, kurus iesniedza Zaļie un citi.
<P>
Nobeigumā es vēlos vēlreiz uzsvērt, ka panākumi, lai sasniegtu šīs likumdošanas mērķus, ir lielā mērā atkarīgi no tās atbilstīgas ieviešanas, un šajā ziņā dalībvalstu iestāžu konstruktīva iesaistīšana un pilna uzticēšanās tām, ir īpaši svarīga. Cerēsim, ka tā tas notiks visās 27 dalībvalstīs.
<SPEAKER ID="469" NAME="Hiltrud Breyer">
Verts/ALE grupas vārdā. - (DE) Priekšsēdētājas kundze, es vēlētos nodot ziņotājam sirsnīgus apsveikumus. Arī mēs šobrīd ES pesticīdu paketē piedāvājam ierosinājumu, kā aizsargāt cilvēkus, dzīvniekus un apkārtējo vidi no postījumiem, ko rada kaitīgie pesticīdi - un šis ir mūsu mērķis. Pietiekams datu apjoms ir šī mērķa pamata prasība.
<P>
Es ceru, ka šis balsojums ir spēcīgs signāls apkārtējās vides un veselības aizsardzībā. Konfidenciāla operatīvā informācija nav iekļauta datu vākšanā un publicēšanā, bet patērētāju tiesības uz informāciju un pārredzamību ir aizsargātas. Es atbalstu to, ka internetā būtu pieejami pēc iespējas vairāk datu. Tas arī pilnībā atbilstu manam ziņojumam par pesticīdu autorizāciju. Autorizācijas procesa pieredze rāda, ka mums ir vajadzīgi droši pesticīdu lietošanas skaitļi Eiropā un saskaņotas datu vākšanas metodes. Tikai tad, ja mums būs pieejami labi dati, mēs varam cerēt, ka mums būs mazāk domstarpību un kļūdainas informācijas.
<P>
Nobeigumā, ir vēl viena lieta, kas nav iekļauta statistikas ziņojumā, bet, neskatoties uz to, ir tuvu man pie sirds. Pēdējā lasījumā par pesticīdu autorizāciju mēs atrisinājām arī jautājumu par pesticīdu pasi vairumtirdzniecībā un mazumtirdzniecībā. Tam arī nepieciešami pesticīdu lietošanas dati. Vairumtirdzniecība un mazumtirdzniecība grib šos datus un es ceru, ka dalībvalstis nestāsies tām ceļā. Tas arī ir labs pesticīdu datu statistikas apstiprinājums.
<P>
Es ceru, ka mūs apvieno mērķis sasniegt labāku cilvēku, dzīvnieku un apkārtējās vides aizsardzību, izmantojot drošākus skaitļus un datus.
<SPEAKER ID="470" NAME="Jens Holm">
GUE/NGL vārdā. - (SV) Priekšsēdētājas kundze, es vispirms gribu pateikties Staes kungam par labo ziņojumu, kuru mēs, protams, atbalstām GUE/NGL grupā. Viens no mērķiem, ko ietver šis ziņojums ir samazināt pesticīdu lietošanu, uzlabojot statistiku, kas ir steidzams uzdevums. Toksīnu un ķimikāliju lietošana lauksaimniecībā Eiropā palielinās. Toksīni sastopami pārtikā, ko ēdam mēs un mūsu bērni. Tas ietekmē mūs visus. Tas ir kaut kas tāds, kam būtu jāsatrauc visus, kas rūpējas par savu veselību un mūsu apkārtējo vidi.
<P>
Manā dzimtenē apkārtējās vides attīstības ilgtermiņa redzējums ir lauksaimniecība, kas ir brīva no ķimikālijām. Diemžēl šodien šis mērķis ir tāls. Ķimikāliju lietošana lauksaimniecībā palielinās ne tikai ES kopumā, bet arī Zviedrijā. Man ir konkrēts jautājums komisāram Almunia kungam: ja konkrēta valsts grib aizliegt kādu ķimikāliju lauksaimniecībā, vai tai nav tiesības to darīt? Diemžēl ir daudzi gadījumi, kad dalībvalstis ir gribējušas aizliegt kādu konkrētu pesticīdu lietošanu, taču jūsu Komisija viņiem to aizliedza darīt. Kāpēc? Vai apkārtējā vide un sabiedrības veselība nav svarīgāka par prasību pēc totālas saskaņošanas?
<SPEAKER ID="471" NAME="Irena Belohorská" AFFILIATION="NI">
(SK) Ziņojums, kas attiecas uz statistiku par augu aizsardzības līdzekļiem, ir cieši saistīts ar tematisko stratēģiju ziņojumu par pesticīdu ilgtspējīgu izmantošanu.
<P>
Ja ziņojumam jāatbilst stratēģijai, tad svarīgi ir, lai stratēģijas elementi, par kuriem mēs jau esam vienojušies un kurus esam jau apstiprinājuši, tiktu atspoguļoti šajā likumdošanas priekšlikumā. Tas pirmkārt attiecas uz noteikumu nosaukumu un uz termina "augu aizsardzības līdzekļi” nomaiņu ar terminu "pesticīdi”. Turklāt biocīdu iekļaušanu noteikumos vajadzētu uztvert kā elementu, kas ir jau apstiprināts gan tematiskajā stratēģijā, gan direktīvā par pesticīdiem. Biocīdus ir jāiekļauj darbības sfērā pat pirms pirmā ziņojuma iesniegšanas Komisijā. Visas svarīgās biocīdu raksturīgākās īpašības mums visiem ir labi zināmas. Tāpēc nav iemesla tos neiekļaut vai gaidīt tālāku informāciju. Tas tikai nevajadzīgi novilcinātu termina "pesticīdi” interpretēšanu, kas ietver gan augu aizsardzības līdzekļus, gan biocīdus.
<P>
Tāpēc es stingri iebilstu 33. grozījumu, turpretī atbalstīšu 2. grozījumu, jo Parlaments jau ir panācis vienošanos par to, un šis grozījums pats par sevi atbilst tematiskajai stratēģijai un direktīvai par pesticīdiem, kā Parlaments to ir apstiprinājis 2007. gada oktobrī.
<SPEAKER ID="472" NAME="Christa Klaß" AFFILIATION="PPE-DE">
(DE) Priekšsēdētājas kundze, komisāra kungs, augu aizsardzības līdzekļi ir pārbaudīti, un statistika ir daļa no paketes, kas satur arī noteikumus par pesticīdu autorizāciju un direktīvu par ilgtspējīgu pesticīdu izmantošanu. Visas paketes mērķis ir līdz minimumam samazināt augu aizsardzības līdzekļu ietekmi gan uz cilvēka veselību, gan vidi. Konkurences spiediens iekšzemes tirgū un pārrobežu vides aspekti šeit prasa vienotu pieeju.
<P>
Taču pārtikas produktu ienākšana mūsu tirgū no visas pasaules arī skaidri parāda, ka ir jāpiemēro efektīvas saistības. Nevienam tas neko nelīdzēs, ja mūsu augļi, dārzeņi un gaļa nāks tikai no trešām valstīm, jo pienākumi padarīs produkcijas ražošanu šeit pārāk sarežģītu. Mums Eiropā nav ietekme uz pārtikas produktiem no trešām valstīm. Vienīgā iespēja ir noteikt maksimālu atlikumu daudzumu, taču mēs vēl neesam tam pienācīgi gatavi, nemaz jau nerunājot par gatavību ieviest pesticīdu pasi.
<P>
Ir pareizi pārskatīt oficiālos dokumentus un statistiku par pesticīdu tirdzniecību, lai uzraudzītu augu aizsardzības tendences un attīstību. To darot, atklāti paziņotais mērķis ir samazināt kaitēkļu risku. Datu vākšanai ir jāgarantē salīdzināmība, un pienākums iesniegt ziņojumu ir jāpatur minimālā līmenī. Vielas plūsmas pierakstīšana nesasniedz mērķi, jo vēl nav skaidrs, vai augu aizsardzības līdzeklis, biocīds vai, iespējams, pat zāles ir ražotas no attiecīgās vielas. Biocīdi ir jāapspriež atsevišķi, un šajā sakarībā mēs gaidām Komisijas ieteikumu par biocīdu autorizāciju un izmantošanu. Tikai tad būs iespējams apsvērt statistiku, kas joprojām ir nepieciešama.
<P>
Nelegālo augu aizsardzības līdzekļu izmantošana ir jāpārbauda vēl stingrāk. Šajā nolūkā mums ir nepieciešama pastiprināta pašreizējo tiesību aktu ievērošanas uzraudzība. Manuprāt, statistika te nepalīdzēs. Jebkura puse, kas pārkāpj likumu, Staes kungs, arī netiek iekļauta statistikā.
<SPEAKER ID="473" NAME="Péter Olajos" AFFILIATION="PPE-DE">
(HU) Paldies, priekšsēdētājas kundze. Nav šaubu, ka izstrādātās vielas, lai apkarotu parazītus un kaitīgos organismus augos, ir radikāli pārveidojušas Eiropas lauksaimniecību. Taču šīm ķimikālijām ir kaitīga ietekme uz cilvēku veselību un vidi. Augu aizsardzības līdzekļi, kas ir sevišķi kaitīgi, ir jāizņem no apgrozības, un ir ievērojami jāsamazina ķimikāliju lietošana šim nolūkam. Taču, lai to izdarītu, mums ir nepieciešami droši statistikas dati, ko var salīdzināt un saskaņot Eiropas Savienības līmenī. To darot, mēs negribam uzvelt papildus nastu šo izstrādājumu lietotājiem - lauksaimniecības uzņēmumiem; tas nav mūsu mērķis.
<P>
No otras puses, mēs vēlamies redzēt visus ārpus lauksaimniecības izmantojamos augu aizsardzības līdzekļus iekļautus statistikā, un tādējādi arī turpmākajos tiesību aktos. Ļaujiet man jums minēt kādu piemēru. Eiropā akmens bruģi, kas atrodas gar dzelzceļa sliedēm, apsmidzina vai drīzāk mazgā, izmantojot herbicīdu - isopropilamīna sāli. Kopējais dzelzceļa sliežu garums Eiropas Savienībā ir apmēram 213 000 km, un ķimikāliju daudzums, ar ko mēs tās aplejam, saskaņā ar aprēķiniem ir apmēram 900 000 litri. Šis šķidrums kopā ar lietu iekļūst zemes virsmā un gruntsūdeņos, un beigās nonāk mūsu organismā. Līdz šim mēs neesam tam pievērsuši pienācīgu uzmanību, un šī situācija ir jāmaina.
<P>
Ziņojums, kas ir mūsu priekšā, ir nesaraujami saistīts ar likumdošanas paketi, ko mēs apspriedām pagājušajā gadā, un tāpēc to kā tādu vajadzētu izskatīt. Šī ir pamatdirektīva par augu aizsardzības vielu ilgtspējīgu izmantošanu, uz ko atsaucās mana kolēģe Eiropas Tautas partijā Klaß kundze, kas ir pieminēta tematiskajā stratēģijā par ilgtspējīgu pesticīdu izmantošanu, ko pagājušajā gadā sastādīja Belohorskį kundze, un noteikumos par jaunu augu aizsardzības līdzekļu ieviešanu tirgū, kuros Breyer kundze, persona, kas ir atbildīga par šo tematu Eiropas Parlamentā, izklāsta nākotnes virzību ilgtspējīgai augu aizsardzības līdzekļu izmantošanai. Es apsveicu referentu un atbalstu šo ziņojumu. Liels paldies.
<SPEAKER ID="474" NAME="Paul Rübig" AFFILIATION="PPE-DE">
(DE) Priekšsēdētājas kundze, komisāra kungs, dāmas un kungi, šis šodien ir otrais ziņojums par statistiku, un es vēlētos atgādināt Komisijai, ka mēs esam izvirzījuši sev mērķi samazināt administratīvos izdevumus par 25 %, jo saistībā ar statistiku joprojām izskan skaļš protests no tiem, kuri ir norūpējušies, lai šeit nerastos pārmērīgas izmaksas un izdevumi. Es uzskatu, ka ilgtspējīga augu aizsardzības līdzekļu izmantošana ir ļoti svarīga ģenētiskās inženierijas un biotehnoloģijas turpmākai attīstībai, un es arī domāju, ka riska rādītāji ir sevišķi nozīmīgi cilvēka veselībai un videi.
<P>
Taču mums nevajadzētu aizmirst Lisabonas programmas galveno mērķi, proti, nodarbinātību un izaugsmi šajos sektoros, nedz arī pastiprināt prasības ar birokrātiskiem pienākumiem, tādiem kā statistikas vākšana, kuru patiesībā daudzās nozarēs var ļoti viegli iegūt.
<SPEAKER ID="475" NAME="Czesław Adam Siekierski" AFFILIATION="PPE-DE">
(PL) Priekšsēdētājas kundze, galvenā informācija, ko dalībvalstīm vajadzētu vākt, ir izmantoto izstrādājumu daudzums. Tas palīdzēs dalībvalstīm veidot individuālas analīzes - tas ir, analīzes saskaņā ar valstu plānu nolūkiem. Ražotājiem vajadzētu sniegt informāciju par pesticīdu pielietojumu, kas ir vitāli svarīgi. Valstu datus vajadzētu apkopot katrā dalībvalstī un aizsūtīt Komisijai kopējas informācijas veidā. Šāda kopēja informācija ir pietiekama tālākai analīzei ES līmenī. Mums vajadzētu būt uzmanīgiem dalībvalstu pienākumu regulēšanā, piešķirot palīdzību vietējām iestādēm detalizētas informācijas savākšanā, kas nedod nekādu ieguldījumu, bet kam ir neskaidri rezultāti un kas mazina dalībvalstu motivāciju īstenot praksē nozīmīgo direktīvas ideju.
<SPEAKER ID="476" NAME="Avril Doyle" AFFILIATION="PPE-DE">
Priekšsēdētājas kundze, ar jūsu starpniecību, ja drīkst, daži īsi jautājumi komisāra kungam. Vai augu aizsardzības līdzekļu daudzumu, ko izmanto ar lauksaimniecību nesaistītās situācijās, tādās kā golfa norises vietās, parkos, lidostās, dzelzceļa sliedēs, ceļa malās, kā arī izmantošanai mājās un dārza, varētu izsekot attiecībā uz vispārējo daudzumu, proti, no kopējā daudzuma atņemot lauksaimniecībā izmantotos izstrādājumus?
<P>
Otrkārt, biocīdus izmanto ļoti plašā situāciju spektrā un lietošanas veidā, ieskaitot mājsaimniecības, un, kamēr tiktu savākti dati par biocīdu, kas ir ieviesti tirgū, daudzumu, ir ļoti grūti redzēt, kā varētu savākt visaptverošus datus par biocīdu izmantošanu. Vai ir priekšlikums iekļaut tikai lauksaimniecībā izmantojamos biocīdus? Un, ja ir tikai lauksaimniecībā izmantojamie biocīdi, kāpēc mēs ķeramies pie ārpus lauksaimniecības izmantojamajiem augu aizsardzības līdzekļiem?
<P>
Mans trešais jautājums ir šāds: vai skaidri izteikti statistikas nosacījumi par izstrādājumu importu, eksportu un augu aizsardzības izstrādājumu izplatīšanu varētu izraisīt sajukumu un potenciālu divkāršu augu aizsardzības līdzekļu daudzumu skaitīšanu?
<SPEAKER ID="477" NAME="Marios Matsakis" AFFILIATION="ALDE">
Priekšsēdētājas kundze, es tikai gribēju uzsvērt vienas lietas svarīgumu, kas attiecas uz šo ziņojumu, kā arī uz iepriekšējo ziņojumu. Tas ir fakts, ka statistikas dati nav paši par sevi svarīgi. Statistikas datu interpretācija, protams, un pareizo secinājumu pieņemšana, kā arī pasākumu ieviešana, ko nosaka statistikas dati, ir svarīga.
<P>
Šajā ziņā referents izteica ļoti svarīgu priekšlikumu attiecībā uz ekspertu grupām savākto datu novērtēšanai. Es gribētu pavaicāt Komisāram attiecībā uz šo, kādas ir viņa domas par šādām ekspertu grupām datu novērtēšanai.
<SPEAKER ID="478" NAME="Priekšsēdētāja">
Komisāra kungs neiejauksies šo debašu beigās. Viņš mūs ir informējis, ka viņš uz Doyle kundzes jautājumiem atbildēs rakstiski.
<SPEAKER ID="479" NAME="Bart Staes">
referents. - (NL) Dāmas un kungi, es pateicos jums visiem par iedrošinošajiem vārdiem. Es uzskatu, ka esmu ieguvis lielu daļu atbalsta Parlamentā. Kā komisāra kungs teica savā ievadrunā, Komisijas, Padomes un Parlamenta viedoklis saplūst kopā; tas ir kaut kas, ko nebija iespējams panākt pirmajā lasījumā. Faktiski tas bija acīm redzami neiespējami, neskatoties uz to, ka man pirms tam bija divreiz konsultācijas gan ar Slovēnijas, gan Portugāles prezidentūrām.
<P>
Fakts, ka šie viedokļi sakrīt, tiek apstiprināts ar komisāra kunga vārdiem par biocīdiem. Viņš teica, ka Komisija apsvēra šīs direktīvas pārskatīšanu. Es vēlētos palikt izvairīgs un uzticos, ka ierosināto noteikumu redakcija, kas balstās uz tekstu jau pieņemtajā Klaß kundzes ziņojumā, ir izvairīga. Otrkārt, es pavisam noteikti ņemu vērā Komisijas piedāvājumu vislabākajā iespējamajā veidā izmantot jau pieejamo statistiku par pesticīdu izstrādājumiem, kuri dod svarīgu ieguldījumu debatēs, ieskaitot paredzamo otro lasījumu. Dāmas un kungi, vēlreiz jums paldies; es jūs ilgāk vairs neaizkavēšu. Ir jau vēls, un es domāju, ka mēs visi esam pelnījuši mazliet atpūtas.
<SPEAKER ID="480" NAME="Priekšsēdētāja">
Debates ir slēgtas.
<P>
Balsojums notiks rīt plkst. 12.00.
<P>
Rakstiski paziņojumi (142. pants)
<SPEAKER ID="481" NAME="Daciana Octavia Sārbu  " AFFILIATION="PSE">
rakstiski. - (RO) Priekšlikuma mērķis noteikumiem ir samazināt augu aizsardzības līdzekļu ietekmi uz vidi un cilvēku veselību, radot mehānismu riska rādītāju aprēķināšanai un uzraugot mērķus, kas ir noteikti tematiskajā stratēģijā par ilgtspējīgo pesticīdu izmantošanu. Kā faktiskais referents es uzskatīju, ka ir nepieciešams nodrošināt saskaņu starp definīcijām Pesticīdu paketē, un es izvēlējos ietvert biocīdus noteikumu priekšlikumā, lai nodrošinātu paaugstinātu lietotāju aizsardzību. Ar šī priekšlikuma palīdzību mēs gribam uzlabot datu vākšanas sistēmu un atbalstīt esošās statistikas saskaņošanu starp dalībvalstīm, lai varētu noteikt šajā nozarē sasniegto progresu un ieviest pasākumus, kas ir nepieciešami, lai sasniegtu mērķi - samazināt risku, ražojot pesticīdus. Bez tam oficiālās statistikas pieejamība visā Eiropā veicinātu tirgus pārredzamību un uzlabotu pesticīdu rūpniecības konkurenci. Tajā pašā laikā pesticīdu izmantošanas samazināšana būtu ieguvums sabiedrībai caur pārtikas kvalitātes uzlabojumiem, dzeramā ūdens piesārņojuma samazināšanu, vides aizsardzību un ilgtspējīgas dabas resursu saglabāšanu. Eiropas Savienībai ir jābūt drošai, ka pilsoņu veselība ar šīm bīstamajām vielām netiek apdraudēta, un tai ir jāveicina jaunas eko-efektīvas lauksaimniecības formas.

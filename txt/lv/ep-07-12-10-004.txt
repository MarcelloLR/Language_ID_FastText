<CHAPTER ID="004">
Parlamenta sastāvs
<SPEAKER ID="009" NAME="Priekšsēdētājs">
35 Rumānijas deputāti izteiksies Rumānijas iedzīvotāju vārdā, pārstāvot viņu intereses Eiropas Parlamentā. Kā Eiropas Parlamenta priekšsēdētājs es vēlu mūsu jaunajiem kolēģiem, no kuriem daudzus mēs jau zinām pēc to darbiem, veiksmi turpmākajos 18 pilnvaru mēnešos.
<P>
Tādēļ es vēlētos vēlreiz pateikties visiem Rumānijas Parlamenta locekļiem, kuri ir bijuši novērotāji kopš 2005. gada septembra un Eiropas Parlamenta deputāti kopš šī gada 1. janvāra. Es pateicos jums par rosīgo darbošanos un uzticību Eiropas vienotībai.
<P>
(Aplausi)
<P>
Kopumā 13 no pirmajiem Eiropas Parlamenta deputātiem tika atkārtoti ievēlēti, un es ceru, ka viņi palīdzēs saviem jaunajiem kolēģiem pilnībā un ātri iesaistīties Parlamenta darbā, lai kopīgi veicinātu veiksmīgu Eiropas apvienošanās projektu vēlētāju labā.
<P>
Šo deputātu saraksts ir publicēts šodienas sēdes protokolā. Vēlreiz sirsnīgi sveicu mūsu kolēģus no Rumānijas.

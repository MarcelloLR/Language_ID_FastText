<CHAPTER ID="007-03">
3. Eiropas Parlamenta prioritātes saistībā ar ANO Cilvēktiesību padomes sanāksmi (Ženēva, 2010. gada 1.-26. marts) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Priekšsēdētāja kungs, vakar, debatējot par rezolūcijas priekšlikumu, par kuru mums jābalso, mēs paudām skumjas par 42 gadus vecā mūrnieka, Kubas politiskā ieslodzītā Orlando Zapata Tamayo nāvi; viņš mira pēc badastreika un patvaļīgas, netaisnas, necilvēcīgas un nežēlīgas turēšanas ieslodzījumā daudzu gadu garumā.
<P>
Vakar Parlamentā komisāre K. Georgieva to stingri un asi nosodīja. Parlamenta vārdā es aicinu jūs, priekšsēdētāja kungs, nosūtīt līdzjūtības vēstuli Zapata kunga ģimenei, kura tika aizskarta bēru laikā.
<P>
Es lūdzu jūs sazināties ar Kubas varas iestādēm, asi nosodot šo nāves gadījumu, no kura varēja izvairīties un kuru Kubas Cilvēktiesību un saskaņas komisijas vadītājs Elizardo Sánchez ir nosaucis par slepkavību taisnīguma aizsegā. Es ceru, priekšsēdētāja kungs, ka šis nāves gadījums liks pārdomāt tiem, kas negodprātīgi vai naivi vēlas mainīt Padomes kopējo nostāju - godājamu nostāju, kas tikai vēlas sasaistīt jebkurus uzlabojumus attiecībās ar šo salu ar cilvēktiesībām un pamatbrīvībām, kuras, kā mēs redzējām, vēl aizvien tiek pārkāptas.
<P>
(Aplausi)
<SPEAKER ID="116" NAME="Elmar Brok" AFFILIATION="PPE">
(DE) Priekšsēdētāja kungs, dāmas un kungi! Es ierosinu mutisku grozījumu atsevišķai balsošanai par 10. punktu attiecībā uz šādu teksta fragmentu: "uzskata, ka šā jēdziena iekļaušana protokolā par papildu standartiem attiecībā uz rasismu, rasu diskrimināciju, ksenofobiju un jebkuru diskrimināciju nebūtu adekvāta.” Par šo centrālo daļu ir jābalso atsevišķi, jo es nesaprotu, kāpēc mēs apvienojam šos jautājumus un skaidri nenorādām, ka mums jāapkaro diskriminācija pret reliģiskām minoritātēm tikpat enerģiski kā visi citi diskriminācijas veidi. Nav pieņemami, ka netiek veikti tikpat stingri pasākumi, lai apkarotu diskrimināciju pret reliģiskām minoritātēm. Tāpēc mums ir jābūt iespējai balsot pa daļām.
<SPEAKER ID="118" NAME="Elmar Brok" AFFILIATION="PPE">
(DE) Priekšsēdētāja kungs, es gribētu arī lūgt atsevišķu balsojumu par frāzes "ES nostājās” svītrošanu no pēdējā teikuma. Šis teikums tad būtu šāds: "prasa minēto ieteikumu un līdzīgu novērojumu iekļaušanu ES un abu minēto pušu dialogos, kā arī daudzpusējos forumos”. Vārdi "ES nostājās” tiktu svītroti. Es gribētu lūgt atsevišķu balsojumu par šo ierosinājumu.

<CHAPTER ID="005-18">
18. 2006. gada budžeta izpildes apstiprināšana: Eiropas Dzīves un darba apstākļu uzlabošanas fonds (
<P>
Pirms balsošanas:
<SPEAKER ID="121" NAME="Herbert Bösch  " LANGUAGE="DE">
Priekšsēdētāja kungs, es gribētu norādīt Parlamentam, ka rezolūcijas par aģentūru budžeta izpildes apstiprināšanu tiks pieņemtas bez paskaidrojumiem. Kā priekšsēdētājs es esmu svītrojis paskaidrojumu saskaņā ar mūsu Reglamenta 48. pantu, jo referenta paskaidrojumam nebija nekāda sakara ar to tekstu, ko iesniedza komiteja. Tas ir tikai jūsu informācijai.
<SPEAKER ID="122" NAME="Hans-Peter Martin" LANGUAGE="DE">
Priekšsēdētāja kungs, es to nedarītu, ja Herbert Bösch kungs nebūtu runājis. Tā vienkārši nav patiesība. Jūs pats to varat izlasīt atbilstīgajās rezolūcijās: Pirmkārt, tika ierosināts cenzēt tikai mazu daļiņu. Es iebildu, pamatojoties precīzi uz Reglamentu, savukārt Bösch kungs - es uzskatu, ka pilnīgi patvaļīgi un nepareizi - izsvītroja pilnīgi visu paskaidrojumu, kas attiecās uz kritikas argumentiem, ko, starp citu, šī grupa tieši šādiem vārdiem ir izteikusi publiski. Tie ir dubulti standarti, kad vienam to pateikt ir pieņemami, bet nav pieļaujams, ja to pašu saka kāds cits.

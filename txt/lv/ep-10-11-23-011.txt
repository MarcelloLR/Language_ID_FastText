<CHAPTER ID="011">
Priekšsēdētāja paziņojums
<SPEAKER ID="401" NAME="Priekšsēdētājs">
Es sākšu ar īsu paziņojumu.
<P>
Es stingri nosodu Korejas Tautas Republikas uzbrukumu Dienvidkorejas Jonpjonas salai. Mani ļoti satrauc notikumi, kas pašlaik norisinās Korejas pussalā. Brutāla, militāra spēka lietošana nepalīdzēs atrisināt nekādas problēmas, un mums jānovērš turpmākie cilvēku upuri.
<P>
Korejas pussalas un plašāka reģiona interesēs Ziemeļiem un Dienvidiem ir jācenšas atjaunot uzticēšanos, tā lai tā būtu paliekoša. Tāpēc es atzinīgi vērtēju prezidenta Lee Myung-bak paziņojumu, ka Dienvidkorejas valdība grasās novērst šīs satraucošās situācijas eskalāciju.
<P>
Es aicinu Korejas Tautas Demokrātiskās Republikas valdību nekavējoties pārtraukt jebkādas naidīgas darbības un atturēties no jebkādiem pasākumiem, kas varētu radīt turpmākas eskalācijas draudus. Korejas Tautas Demokrātiskajai Republikai pilnībā jāievēro Korejas pamiera līgums.

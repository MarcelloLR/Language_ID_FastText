<CHAPTER ID="006-02">
2. Elektronisko komunikāciju tīkli un pakalpojumi (
<SPEAKER ID="157" NAME="Rebecca Harms">
Verts/ALE grupas vārdā. - (DE) Priekšsēdētājas kundze, es esmu lūgusi vārdu, jo es nepiekrītu balsošanas kārtībai par Trautmann kundzes ziņojumu. Es prasu, lai man dotu vārdu pirms balsojuma par 10. kompromisa grozījumu, lai es varētu paskaidrot, kādēļ ir jāmaina balsošanas kārtība.
<SPEAKER ID="159" NAME="Rebecca Harms">
Verts/ALE grupas vārdā. - (DE) Priekšsēdētājas kundze, es vēlot lūgt, lai tiktu mainīta balsošanas secība un lai balsošana par 10. kompromisa grozījumu notiktu pēc tam, kad mēs būsim nobalsojuši par virkni citu identisku prasību, ko izvirzījušas dažādas grupas, par kurām ir paredzēts balsot pēc 10. grozījuma.
<P>
"Mans arguments tam ir tāds, ka, manuprāt, dažādu grupu ierosinātie grozījumi krietni pārsniedz šo kompromisa grozījumu attiecībā uz punktu "Pilsoņu tiesību aizsardzība pret intervenci interneta piekļuvē vai interneta piekļuves ierobežošanu”.
<P>
Es uzskatu, ka būtu labi, ja Parlaments, kurš tik skaidri izteica savu atbalstu apkaunojošajam Bono/Cohn-Bendit grozījumam, vēlreiz izteikt atbalstu lielākai pilsoņu tiesību aizsardzībai.
<P>
Man ir žēl, ka pēc ļoti labām konsultācijām ar Trautmann kundzi es nevaru to prasīt, bet šīm draudzīgajām konsultācijām, elektronisko sakaru paketes labajam rezultātam nebūtu galīgi jānozīmē tas, ka mēs ierobežojam pilsoņu tiesības en passant.
<P>
(Aplausi)
<SPEAKER ID="160" NAME="Alexander Alvaro" LANGUAGE="DE">
Priekšsēdētājas kundze, pamatojoties uz Reglamenta 154. pantu un 155. panta 2. punktu Eiropas Liberāļu un demokrātu apvienības grupa vēlas atbalstīt Zaļo un Eiropas Brīvās apvienības grupas prasību mainīt balsošanas kārtību par grozījumiem un izvirzīt 1. c) un p) grozījumu, 2., 5. 6. un 9. grozījumu balsošanai pirms 10. kompromisa grozījuma. Cita starpā - droši vien jūsu balsošanas sarakstos ir vēl kaut kas - tas ir saistīts arī ar to, ka ievērojot to priekšlikumu, ko mūsu grupa pieņēma vakar, ALDE grupa vairs neatbalstīs 10. kompromisa grozījumu. Kas attiecas uz balsošanas procedūru, tad Reglamenta 154. pantā ir izskaidrots, kuri grozījumi ir jāizskata pirmie, ja ir attiecīgas vai konfliktējošas prasības. Mums ir svarīgi, lai tiktu pieņemts tiesas lēmums, pirms var notikt jebkāda iejaukšanās personu uzvedībā. Tādēļ mēs esam atcēluši šo grozījumu.
<SPEAKER ID="161" NAME="Angelika Niebler">
PPE-DE grupas vārdā. - (DE) Priekšsēdētājas kundze, es nerunāju kā komitejas priekšsēdētāja, bet kā savas grupas referente Trautmann kundzes ziņojumam. Es mudinu Parlamentu noraidīt šo priekšlikumu attiecībā uz procedūru par grozījumiem un ļaut, lai balsošana notiek tādā kārtībā, kāda ir ierosināta balsošanas sarakstā.
<P>
Harms kundze, neviens šajā Parlamentā nevēlas ierobežot tiesības uz brīvu interneta piekļuvi. Mēs esam iekļāvuši šo aspektu kompromisā, kuru mēs daudzus mēnešus apspriedām ar Padomes Čehijas prezidentūras priekšsēdētāju. Šajās diskusijas nopietni bija iesaistītas visas politiskās partijas. Es prasu, lai tiktu saglabāta ierosinātā kārtība un lai tiktu noraidītas tās izmaiņas balsošanas kārtībā, ko tagad ierosina Zaļo un Eiropas Brīvās apvienības grupa un Eiropas Liberāļu un demokrātu apvienības grupa.
<SPEAKER ID="162" NAME="Catherine Trautmann">
referente. - (FR) Priekšsēdētājas kundze, vispirms es vēlos norādīt, ka saistībā ar prasību pēc izmaiņām balsošanas sarakstā, ja es esmu pareizi sapratusi, ja attiecīgie dienesti, paļaujoties uz savu veselo saprātu, ir iekļāvuši šo kompromisu pirms tam, kad grupas iesniedza savu grozījumu, tad tas ir tādēļ, ka šis kompromiss ir plašāks nekā 46. grozījums. Šajā kompromisā ietvertie nosacījumi neaprobežojas tikai ar interneta piekļuves ierobežošanu, bet tajā ir iekļautas arī visas ierīces, kas var negatīvi ietekmēt lietotāju tiesības.
<P>
Otrkārt, es gribētu arī pateikt deputātiem to, ka šis kompromiss ir iesniegts 1. pantam, kurš attiecas uz darbības jomu, un tādēļ tam ir vispārēja ietekme, savukārt grupu iesniegtais grozījums attiecas uz 8. pantu, kurš ietekmē valstu regulatoru mērķus.
<P>
Visā sarunu laikā par šo kompromisu es esmu godprātīgi un saskaņoti strādājusi ar visām politiskajām grupām. Es atzīmēju, priekšsēdētājas kundze, ka tieši šobrīd viena no grupām ir atsaukusi savu parakstu šim kompromisam. Tādēļ es vēlos jums pateikt, ka es kā referente, protams, turpinu atbalstīt šo grozījumu, un ka es arī esmu balsojusi par 46. grozījumu.
<P>
Es gribu teikt, ka tajos apstākļos, kādos notiek šīs debates, būtu gudrāk, lai lēmumu par balsošanas kārtību pieņemtu mūsu Parlaments, nevis atstāt šī lēmuma pieņemšanu tikai jūsu vai referenta ziņā. Tomēr es gribu izteikt šo prasību jums ļoti tieši, jo ir jāsaprot, kas notiks tālāk, ja balsošanas kārtība tiem mainīta.
<P>
Ja balsošanas kārtība netiek mainīta, tad saraksts paliek tāds pats. Ja balsošanas kārtība tiek mainīta, tad 46. grozījums tiek pieņemts, ja tas iegūst kvalificātu balsu vairākumu. Šādā gadījumā, priekšsēdētājas kundze, es gribētu jūs arī lūgt izvirzīt balsošanai kompromisu, kurš ir plašāks par 46. grozījumu, pēc tam, ka dir noticis šis balsojums. Ja 46. grozījums neiegūs kvalificētu balsu vairākumu, tad šajā posmā mēs balsosim par kompromisu, un tādējādi Parlaments būs izdarījis savu izvēli.
<SPEAKER ID="163" NAME="Priekšsēdētāja">
Es esmu uzklausījusi vairākus cilvēkus un es ļoti uzmanīgi ņemu vērā to, ko teica reference.
<P>
Pirms šī balsojuma es tikos ar dienestiem, lai dzirdētu viņu padomu, un es ļoti uzmanīgi uzklausīju viņu sacīto. Man kā priekšsēdētājai saskaņā ar Reglamenta 155. panta 2. punktu ir pilnvaras izlemt balsošanas kārtību. Man šķiet, ka šis jautājums ir tik svarīgs gan Parlamenta iekšienē, gan ārpus tā, ka būtu atbilstīgi balsot par iepriekšējiem grozījumiem, bet es to daru arī saskaņā ar procedūru, ka, kā es to saprotu, 10. grozījums bija kompromiss, kas tika izvirzīts tikai pēc komitejas balsojuma. Tādējādi es uzskatu, ka pastāv gan procesuāli, gan citi iemesli, kādēļ mums ir jāmaina balsošanas kārtība.
<P>
(Parlaments pieņēma Rebecca Harms prasību.)
<P>
(Aplausi)

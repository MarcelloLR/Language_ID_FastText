<CHAPTER ID="009-02">
2. Dienvidu kaimiņvalstis un it īpaši Lībija, tostarp humanitārie aspekti (
<SPEAKER ID="118" NAME="Ana Gomes" AFFILIATION="S&amp;D">
(PT) Priekšsēdētāja kungs, ir jauns izrietošs elements, kurš rezolūcijā nav atspoguļots, un es aicinu Parlamentu pievienoties man, lai paustu mūsu sašutumu un bažas. Tas attiecas uz to, kas notika ar BBC žurnālistu grupu, kuri tika nelikumīgi ieslodzīti un spīdzināti, kā arī pakļauti nāves soda izpildes inscenējumam, un kuri redzēja daudzus citus Lībijas iedzīvotājus, kas ieslodzīti cietumā pilnīgi necilvēcīgos apstākļos.
<P>
Tas parāda arī to, ka žurnālistiem neļauj brīvi veikt savu darbu Lībijā. Tas ir svarīgs jautājums, un es aicinu Parlamentu pievienoties mums, lai paustu mūsu sašutumu un bažas, kuras mums jānodod Padomei.
<SPEAKER ID="119" NAME="Priekšsēdētājs">
Gomes kundze, vai jums padomā kāds konkrēts grozījums? Mēs varam izvērtēt tikai konkrētu grozījumu, nevis vispārīgu uzsaukumu.
<SPEAKER ID="120" NAME="Ana Gomes" AFFILIATION="S&amp;D">
(PT) Priekšsēdētāja kungs, manā rīcībā ir informācija, ka Liberāļu grupa vēloties iesniegt mutisku grozījumu, kurš ir ticis saskaņots, bet, ja tas tā nav, es priecāšos padot to tālāk.
<SPEAKER ID="121" NAME="Priekšsēdētājs">
Labi, es saprotu. Tas ir vispārīgs komentārs. Paldies.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Priekšsēdētāja kungs, visu cieņu, mēs dzirdējām jūs sakām, ka rezolūcija ir pieņemta, bet es neredzēju rezultātu, vismaz ne uz mana ekrāna un ne uz ekrāna man priekšā esošajā vietā. Es uzskatu, ka arī mums būtu jāizsniedz rezultāti, ar kuriem es domāju šīs balsošanas konkrētos rezultātus.
<SPEAKER ID="123" NAME="Priekšsēdētājs">
Lūk, rezultāts: 316 cilvēki balsoja par, 264 balsoja pret un 33 cilvēki atturējās.
<SPEAKER ID="124" NAME="József Szájer" AFFILIATION="PPE">
Priekšsēdētāja kungs, es vēlētos atgādināt Parlamentam par dubultajiem standartiem, kādus mēs piemērojam. Ungārijas likuma par plašsaziņas līdzekļiem gadījumā notikums, kas norisinājās pirmdien, netika atspoguļots mūsu rezolūcijā.
<P>
Tagad mēs mēģinām iekļaut kaut ko, kas notika tikai vakar. Tas ir skaidrs dubultais standarts, kuru piemēro šis Parlaments, un tas ir nožēlojami un nepieņemami.
<SPEAKER ID="126" NAME="Guy Verhofstadt" AFFILIATION="ALDE">
Priekšsēdētāja kungs, es šo daru visu grupas vadītāju vārdā un arī koordinatoru vairākuma vārdā, jo vakar, pēc debatēm, bija vispārēja sajūta, ka ir jānostiprina 11. punkts. Manis iesniegtais mutiskais grozījums ir šāds: "Aicina Komisijas priekšsēdētāja vietnieku / Savienības Ārlietu un drošības politikas augsto pārstāvi izveidot attiecības ar Pagaidu pārejas nacionālo padomi un uzsākt procesu, lai padarītu tās oficiālas, lai veicinātu pāreju uz demokrātiju, nodrošinot plaša spektra Lībijas sabiedrības pārstāvju iesaisti un nodrošinot tiesības sievietēm un minoritātēm pārejas procesā, sniedzot tam atbalstu atbrīvotajā teritorijā, lai tādā veidā palīdzētu iedzīvotājiem un apmierinātu viņu humanitārās pamatvajadzības, ieskaitot medicīnisko palīdzību”.
<P>
Šāds ir mutiskais grozījums septiņu grupu vadības vārdā un arī visu to koordinatoru vārdā, ar kuriem tas tika saskaņots.

<CHAPTER ID="012-03">
3. Ziemeļkaukāzs, jo īpaši Oleg Orlov lieta (
<SPEAKER ID="351" NAME="Bernd Posselt">
autors. - (DE) Priekšsēdētāja kungs! Landsbergis kungs, kas pazīst Ziemeļkaukāzu labāk nekā jebkurš cits, ir atstājis dažus īsus mutiskus grozījumus, kas saīsina rezolūcijas tekstu un kurus es jums lūgšu atbalstīt. Es tos iesniedzu viņa vārdā.
<P>
Mēs gribam 3. rindkopā iestarpināt vārdu "īstu” pēc "atzīst Krievijas tiesības apkarot” un pirms "terorismu”, lai būtu skaidrāk pateikta doma, jo terorisms bieži tiek izmantots kā iegansts. Mēs gribētu 5. rindkopā iestarpināt vārdu "ilgstoši”, lai frāze skanētu šādi "uzsver, ka Čečenijā ilgstoši valdošā nesodāmība”. Mēs gribam 15. rindkopā pievienot vārdu "iebiedējošo”, lai teksts skanētu šādi - "nosoda cilvēktiesību organizāciju biroju iebiedējošo pārmeklēšanu”.
<P>
Šīs izmaiņas ir paredzētas, lai padarītu ziņojuma valodu precīzāku, un es lūdzu Parlamentu tās pieņemt.

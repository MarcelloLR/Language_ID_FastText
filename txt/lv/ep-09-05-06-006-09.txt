<CHAPTER ID="006-09">
9. Direktīvas par kapitāla pietiekamības prasībām (2006/48/EK un 2006/49/EK) (
<SPEAKER ID="189" NAME="Udo Bullmann">
PSE grupas vārdā. - (DE) Priekšsēdētājas kundze, šis ziņojums tika stingri apstrīdēts vairākās grupās, un, lai garantētu balsojuma godīgumu, es vēlos lūgt jūs dot man vārdu pirms balsojuma par 3. apsvērumu, lai es varētu izteikt savu viedokli par balsošanas kārtību.
<SPEAKER ID="191" NAME="Udo Bullmann">
PSE grupas vārdā. - (DE) Priekšsēdētājas kundze, šajā ziņojumā ir piedāvātas dažādas idejas par to, kā regulēt pamatkapitālu, un 91. un 92. grozījums papildus vēl sniedz skaidrāku un precīzāku pamatkapitāla definīciju, kas atvieglos mūsu darbu nākotnē. Tādēļ es prasu, lai vispirms notiktu balsošana par šiem grozījumiem un balsošana par 89. grozījumu 3. apsvērumam notiktu pēc tam. Es ceru, ka mani kolēģi tam piekritīs, un es arī lūdzu, lai jūs pieņemtu, ka balsošana par 89. grozījumu 3. apsvērumam tiek veikta ar balsojumu pēc saraksta.
<SPEAKER ID="192" NAME="Othmar Karas">
referents. - (DE) Priekšsēdētājas kundze, es vēlos norādīt, ka mēs debatēs diezgan skaidri pateicām, ka grozījumi pietiekami detalizētā veidā ir skaidri ņemti vērā kompromisa tekstā. Tādēļ es pieprasu, lai mēs saglabātu šo kārtību. Man nav iebildumu pret balsojumu pēc saraksta.

<CHAPTER ID="006-05">
5. Kopienas sistēma, lai aizkavētu, novērstu un izskaustu nelegālu, nereģistrētu un neregulētu zveju (
<P>
- Pirms balsošanas:
<SPEAKER ID="091" NAME="Marie-Hélène Aubert">
referente. - (FR) Priekšsēdētāja kungs, dāmas un kungi, kā jūs zināt, zivsaimniecības nozare ir saskārusies ar nopietnu krīzi ne tikai dīzeļdegvielas cenu paaugstināšanās dēļ, par ko būtu nepieciešams ierosināt ilgtspējīgus, globālus priekšlikumus, ne tikai pagaidu risinājumus, bet arī vājas zivju resursu pārvaldības, pārzvejas, ko veic Eiropas zvejniecības flote, un pieaugošais nelegālā zvejā iegūtu produktu apjoms, kas atrod ceļu uz Eiropas tirgu.
<P>
Šī ārkārtīgi ienesīgā nelegālā zveja paātrina zivju resursu un jūras ekosistēmu iznīcību, kā arī destabilizāciju visā nozarē, kura pilnībā izjūt šo negodīgo konkurenci.
<P>
Eiropas Komisijas priekšlikums un šis ziņojums tādējādi ir būtiski elementi ilgtspējīgas un atbildīgas zvejas īstenošanā, kas ļauj Eiropas zvejniekiem nopelnīt iztiku.
<P>
Šo ziņojumu vienprātīgi pieņēma Zivsaimniecības komiteja. Mūsu mērķis ir raidīt spēcīgu signālu Padomei un visiesaistītākajām dalībvalstīm, kurām šodien pat jāuzņemas pilna atbildība un jāīsteno nepieciešamie ātrie un efektīvie pasākumi. Es rēķinos ar jūsu apņēmību.

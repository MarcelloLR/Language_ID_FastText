<CHAPTER ID="004">
Prioritātes cīņā pret Alcheimera slimību (rakstiska deklarācija) sk. protokolu
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
- (SV) Es ceru, ka tagad klausīsies viss Parlaments. Iepriekšējā sesijā janvārī mēs vienbalsīgi pieņēmām rezolūciju par Āfrikas ragu. Tajā bija iekļauts īpašs punkts, kurā prasīta Dawit Isaak atbrīvošana. Dawit Isaak tagad ir ārkārtīgi smagi slims, un es vēlētos lūgt priekšsēdētāju rakstīt Eritrejas varas iestādēm.
<P>
Ziņas par viņa slimību apstiprina vairāki avoti, un šodien tas ir minēts Zviedrijas plašsaziņas līdzekļos. Situācija ir ārkārtīgi nopietna un izmisīga, un es gribētu tikai atgādināt, ka Dawit Isaak ir Zviedrijas - Eritrejas žurnālists, kuru bez tiesas tur ieslodzījumā kopš 2001. gada. Tagad viņa veselības problēmas ir tik nopietnas, ka viņš ir ievietots kara hospitālī, un es baidos par viņa dzīvību.
<P>
Es gribētu aicināt atbalstīt Dawit Isaak atbrīvošanu.
<P>
(Aplausi)
<SPEAKER ID="088" NAME="Priekšsēdētāja">
- Svensson kundze, varu apstiprināt, ka priekšsēdētājs rakstīs attiecīgu vēstuli.

<CHAPTER ID="007-08">
8.  Ukraina (
<SPEAKER ID="127" NAME="Hannes Swoboda" AFFILIATION="S&amp;D">
Priekšsēdētājas kundze! Ja mēs nevaram panākt vairākumu, es gribu lūgt Parlamentu pārcelt balsošanu par rezolūciju uz nākamo sanāksmi Strasbūrā.
<P>
Mums vakar bija ļoti atklāta diskusija, un daudzi no mums pauda bažas par dažu procesu attīstību Ukrainā.
<P>
Mums būs debates ar ārlietu ministru nākamnedēļ. Mums būs vēlēšanu novērošanas misija. Mums būs Parlamentārās sadarbības komitejas (PSK) sanāksme Kijevā un Odesā nākamā mēneša sākumā. Tāpēc būtu pareizi, ja balsošana par rezolūciju notiktu tūlīt pēc šā apmeklējuma Briseles sesijā.
<P>
Es ceru, ka deputāti varēs tam piekrist un to atbalstīt.
<SPEAKER ID="128" NAME="Priekšsēdētāja">
Paldies, Swoboda kungs! Es došu vārdu vēl vienam runātājam, kas to atbalsta, ja tāds runātājs būs.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Priekšsēdētājas kundze! Es vēlos atbalstīt Swoboda kunga priekšlikumu. Es domāju, mums - Eiropas Parlamentam - būtu prātīgi situācijas izvērtēšanu Ukrainā, par ko mēs diskutējām vakar, pārcelt uz Parlamenta nākamo sesiju. Tā sanāks pēc tam, kad Ukrainā būs risinājušies svarīgi notikumi un mūsu perspektīva būs ievērojami paplašinājusies. Mūsu rīcībā būs to mūsu kolēģu deputātu ziņojums, kuri dosies uz vēlēšanām Ukrainā, un man šķiet, ka Parlaments rīkosies gudri, pārceļot balsošanu.
<SPEAKER ID="130" NAME="Priekšsēdētāja">
Paldies, Kamiński kungs! Man liekas, ka pretēju viedokli paudīs Gahler kungs. Vai tā ir?
<SPEAKER ID="131" NAME="Michael Gahler" AFFILIATION="PPE">
Priekšsēdētājas kundze! Es lūdzu kolēgus balsot pret atlikšanu. Mums jāizsakās pirms vēlēšanām, tāpēc tam jānotiek tagad.
<P>
Jautājums ir par godīgām vēlēšanām Eiropas valstī, un tas nevar būt slepenas cīņas jautājums. Iepriekšējā reizē 2004. gadā mēs varējām izteikties tikai pēc falsificētajām vēlēšanām, un tad mēs bijām vienoti.
<P>
Šoreiz jau iepriekš ir bagātīgs liecību klāsts par drošības dienesta iejaukšanos un masveida nepielaišanu vai viltotiem vietējo partiju sarakstiem vēlētāju mulsināšanai.
<P>
Tāpēc būsim vienoti arī šoreiz demokrātijas labā. Es domāju, ka Ukrainas vēstniecību masveida lobijs visā Eiropā, lai novērstu šo rezolūciju, ir pierādījums tam, cik pareizi mēs rīkosimies, paužot savu viedokli tagad.
<SPEAKER ID="132" NAME="Priekšsēdētāja">
Es tagad izvirzu balsošanai Swoboda kunga ierosinājumu, ka balsošana būtu jāatliek.
<SPEAKER ID="133" NAME="Francesco Enrico Speroni" AFFILIATION="EFD">
(IT) Priekšsēdētājas kundze! Lūdzu, vai jūs varat paskaidrot, vai lūgums ir pārcelt uz Briseli vai Strasbūru, jo es dzirdēju abus variantus.
<SPEAKER ID="134" NAME="Priekšsēdētāja">
Liekas, ka uz Briseli - vai visiem ir skaidrs, ka ierosinājums ir pārcelt to uz Briseli? Pamatojoties uz to, es izvirzu ierosinājumu balsošanai.
<P>
(Parlaments atbalstīja lūgumu atlikt balsošanu)

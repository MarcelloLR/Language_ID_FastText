<CHAPTER ID="007-02">
2. Stāvoklis Ukrainā (
<SPEAKER ID="104" NAME="Cristian Dan Preda" LANGUAGE="FR">
Priekšsēdētāja kungs, es vēlos iesniegt šādu grozījumu: "atzīstot, ka Ukraina ratificējusi Eiropas Padomes Vispārējo konvenciju par nacionālo minoritāšu aizsardzību un Eiropas reģionālo vai mazākumtautību valodu hartu, aicina Ukrainas varas iestādes pielikt lielākas pūles, lai veicinātu sadarbību ar Ukrainā dzīvojošām mazākumtautību kopienām, turpmāk integrējot šīs kopienas valsts politiskajās norisēs un adekvāti veicinot tiesības uz izglītību mazākumtautību valodā;”.
<P>
Iemesls ir ļoti vienkāršs - mums ir jāizmanto pēcvēlēšanu konteksts, lai norādītu, ka Eiropas Savienības ārpolitikas pamatā ir cilvēktiesību, tostarp mazākumtautību tiesību, ievērošana.
<SPEAKER ID="106" NAME="Michael Gahler" LANGUAGE="DE">
Priekšsēdētāja kungs, ja mans mutiskais grozījums ir pieņemts, mums nav vajadzīgs atsevišķs balsojums. Grozījums ir šāds.
<P>
"aicina Komisiju cieši saskaņot Nacionālo indikatīvo programmu 2011.-2013. gadam ar Asociācijas programmu”.
<P>
(DE) Oriģinālajā tekstā teikts tieši pretējais, un tas ir nepareizi.
<SPEAKER ID="110" NAME="Michael Gahler" LANGUAGE="DE">
Priekšsēdētāja kungs, tas ir tikai faktu precizējums. Jaunais formulējums ir skaidrs. Oriģinālajā dokumentā šī atsauce nav pareiza. Es to nenolasīšu, jo priekšlikums ir iesniegts jums rakstveidā.

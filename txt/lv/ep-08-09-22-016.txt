<CHAPTER ID="016">
Priekšsēdētāja paziņojums
<SPEAKER ID="020" NAME="Priekšsēdētājs">
Vakar teroristu organizācija ETA izdarīja kārtējo slepkavību. Automašīnā ievietotas bumbas sprādziena rezultātā Ziemeļspānijā tika nogalināts 46 gadus vecais armijas augstākais virsseržants Luis Conde de la Cruz. Tā bija trešā automašīnā ievietotā bumba, kas eksplodēja Spānijā 24 stundu laikā. Trijos sprādzienos tika ievainoti vairāki cilvēki, viens no tiem - smagi. Eiropas Parlaments stingri nosoda šo terorisma aktu un vēlas paust nopietnas bažas.
<P>
Eiropas Parlamenta vārdā es vēlētos izteikt patiesu līdzjūtību augstākā virsseržanta Luis Conde de la Cruz ģimenei un radiniekiem, kā arī paust solidaritāti ar Spāniju, tās iestādēm un īpaši Spānijas drošības spēkiem. Tāpat es vēlētos paust mūsu atbalstu un dziļu līdzjūtību bumbu sprādzienos ievainotajiem un viņu ģimenēm.
<P>
Mums atkal un atkal ir jāatkārto, skaidri un gaiši, ka terorisms ir tiešs uzbrukums brīvībai, cilvēktiesībām un demokrātijai. Mums ir jāturpina atkārtot, ka terorismam nav nekāda attaisnojuma. Tādēļ mums ir kopīgi jārīkojas cīņā pret terorismu, vienmēr ievērojot tiesiskumu un piemērojot pilnu likuma spēku. Eiropas Savienība ir kopiena, kuras pamatā ir solidaritāte. Terorisma akts Eiropas Savienības dalībvalstī ir uzbrukums visai Eiropas Savienībai, jebkuram no mums.
<P>
Es jūs visus tagad lūdzu piecelties kājās vienu minūti ilgam klusuma brīdim.
<P>
(Parlamenta sēdes dalībnieki piecēlās kājās un ievēroja minūti ilgu klusuma brīdi.)

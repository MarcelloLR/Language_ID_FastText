<CHAPTER ID="009">
Oficiāla sveikšana
<SPEAKER ID="133" NAME="Priekšsēdētājs">
- Dāmas un kungi! Es priecājos jūs informēt, ka starpparlamentārajās sesijās šobrīd darba vizītē Eiropas Parlamentā uzturas delegācija no Marokas parlamenta tās priekšsēdētāja Abdel Wahid Al-Radi un Padomnieku palātas priekšsēdētāja Mohamed Sheikh Biadillah vadībā; vizītes mērķis ir ES-Marokas Apvienotās parlamentārās komitejas atklāšanas sanāksme. Es vēlētos sirsnīgi sveikt visus šīs delegācijas locekļus. Šīs pirmās apvienotās struktūras starp mūsu asambleju un vienu no Magribas valstīm līdzpriekšsēdētāji ir Ārlietu, valsts aizsardzības un islāma lietu parlamentārās komitejas priekšsēdētāja Mbarka Bouaida kundze un Eiropas Parlamenta deputāts Panzeri kungs.
<P>
Eiropas Parlaments ar prieku norāda, ka attiecības starp ES un Maroku ir lieliskas, kā to pierāda kopīgā dokumenta pieņemšana, ar kuru tiek definēts Marokas īpašais statuss. Šis jaunais dialoga ietvars vēl vairāk stiprina attiecības ar Eiropas Parlamenta delegācijām attiecībām ar Magribas valstīm, un dod iespēju paplašināt sarunas starp ES un Maroku par kopējiem jautājumiem. Es ceru un ticu, ka Eiropas Parlamentā notikusī tikšanās bija auglīga un ka tā aktīvi veicinās abu parlamentu tuvināšanos.

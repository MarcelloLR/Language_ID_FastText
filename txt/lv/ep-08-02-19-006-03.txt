<CHAPTER ID="006-03">
3. (
<P>
- Pirms balsojuma:
<SPEAKER ID="066" NAME="Jan Andersson">
referents. - - (SV) Paldies, priekšsēdētāja kungs. Atsaucoties uz vēstuli, ko Eiropas arodbiedrību organizācija pagājušo nedēļu nosūtīja visiem saviem locekļiem, es gribētu teikt, ka es saprotu arodbiedrību kustības viedokļus attiecībā uz jautājumu par to, vai starp sociālajiem partneriem un Komisiju notika jebkādas konsultācijas. Tomēr mēs neko nespējam darīt šajā sakarā.
<P>
Šīs direktīvas saturs nekādā veidā nemainīsies. Notiks tas, ka tās īstenošana tiks atcelta uz četriem gadiem. Iemesls ir tāds, ka var nebūt iespējams izmantot dažas ārkārtīgi svarīgas medicīniskās iekārtas, ja īstenošana notiktu aprīlī. Pašlaik tiek veikti pētījumi, lai noteiktu, kā šīs iekārtas varētu saskaņot ar direktīvu.
<P>
Tādēļ mēs atbalstījām direktīvas atlikšanu, pilnībā vienojoties ar Nodarbinātības un sociālo lietu komiteju.
<SPEAKER ID="067" NAME="Günter Verheugen">
Komisijas priekšsēdētāja vietnieks. - Priekšsēdētāja kungs, Komisijas vārdā es gribētu sniegt šādu paskaidrojumu. Ierosinot šīs direktīvas spēkā stāšanās atlikšanu, Komisija atbildīgi reaģēja uz jauniem zinātniskiem pierādījumiem - es vēlreiz atkārtoju jauniem zinātniskiem pierādījumiem - proti, pētījumu, ko pilnvaroja Apvienotās Karalistes valdība un kas tika publicēts 2007. gada jūnijā. Šie jaunie zinātniskie pierādījumi parādīja, ka gadījumā, ja direktīva tās pašreizējā formā stātos spēkā 2008. gada aprīlī, tam būtu milzīga neparedzēti kaitīga ietekme uz kodolmagnētiskās rezonanses caurskates (KRC) izmantošanu, labāko praksi un drošāko caurskates tehnoloģiju mūsdienu medicīnā. Ņemot vērā, ka esmu atbildīgs par šo nozari, es gribētu piebilst ka bez šīs tehnoloģijas tūkstošiem pacientu Eiropas Savienībā nesaņemtu labāko iespējamo ārstēšanu. Tāpat es gribētu piebilst, ka mūsu ražotāji ir pasaules līderi šajā nozarē.
<P>
J. Andersson minēja jautājumu par konsultācijām. Es gribētu teikt, ka darba ņēmēju pārstāvji tika pilnībā informēti un iesaistīti diskusijās, kas notika ar sociālo partneru piedalīšanos pirms Komisijas priekšlikuma pieņemšanas. Grūtības, kas var rasties no pašreizējās direktīvas īstenošanas, un Komisijas turpmākie plāni tika uzsvērti un pārrunāti Padomes izveidotās Darba drošības un veselības aizsardzības padomdevēju komitejas līmenī. Šīs padomdevēju komitejas sastāvā ir trīs pilntiesīgi locekļi no katras dalībvalsts, valstu valdībām, arodbiedrībām un darba devēju organizācijām.

<CHAPTER ID="006-02">
2.  Eiropas Savienības vispārējā budžeta projekts - 2011. finanšu gads (balsošana) 
<SPEAKER ID="129" NAME="Sidonia Elżbieta Jędrzejewska">
referente. - Priekšsēdētāja kungs! Budžeta komitejā mēs balsojām par vairāk nekā 1600 grozījumiem 2011. gada vispārējā budžeta projektā. Ir daži tehniski pielāgojumi, par kuriem būtu jābalso plenārsēdē. Kas attiecas uz grozījumu vēstules Nr. 1/2011 iekļaušanu Parlamenta lasījumā, saskaņā ar priekšlikumiem par apropriāciju pārvietojumiem no vienas iedaļas uz otru ir jāveic daži tehniski pielāgojumi gan jaunajā iedaļā "Ārējās darbības dienests”, gan iedaļā "Komisija”.
<P>
Iedaļā "Ārējās darbības dienests” tas it īpaši attiecas uz jaunā dienesta atalgojuma korekcijas 1,85 % apmērā iekļaušanu budžetā, līdzīgi kā tas ir citām iestādēm. Attiecīgi ir jāmaina arī grozījumu vēstulē minētās summas iedaļā "Komisija”. Tas attiecas arī uz atsevišķiem EP grozījumiem attiecībā uz administratīvajām pozīcijām, kas jāsaskaņo ar galīgajām summām, kuras iekļautas III iedaļas budžeta pozīcijās.
<P>
Atsevišķu aģentūru budžeta pozīciju piezīmes tiks pielāgotas tehniski, lai tās būtu saskaņotas ar galīgi pieņemtajām summām. 02 01 04 04. pantā grozījuma Nr. 996 piezīmes ir jāpievieno piezīmēm grozījumā Nr. 1010, kurš attiecas uz darbības izdevumu 02 02 01. pozīciju (daļa no izmēģinājuma projektu un sagatavošanas darbību paketes). 19 05 01. pantā saskaņā ar Budžeta komitejas lēmumu gan virsrakstā, gan piezīmēs ir jāsvītro vārdi "kas nav ASV”. 19 09 01. panta piezīmēs ir jāiekļauj Budžeta komitejā pieņemtais mutiskais grozījums. Jāpievieno vārdi "Daļa šīs apropriācijas ir paredzēta, lai sniegtu atbalstu tostarp tādām iniciatīvām kā ES un Latīņamerikas un Karību jūras reģiona valstu fonds (lēmums pieņemts ES un Latīņamerikas un Karību jūras reģiona valstu un valdību vadītāju augstākā līmeņa sanāksmē) un Biaricas forums”.
<P>
Ir jāpārnumurē atsevišķi budžeta panti, lai izvairītos no neatbilstības atsevišķu jaunizveidoto pantu numerācijā un ievērotu nomenklatūras noteikumus. Tas neattiecas ne uz nodaļu "Daudzgadu finanšu shēma (DFS)”, ne uz budžeta nodaļu par Budžeta komitejas pieņemtajiem grozījumiem, bet attiecas uz grozījumiem Nr. 386, 389, 521, 833, 997, 998, 999, 1016, 1018, 1021, 1022, 1023 un 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Priekšsēdētāja kungs, atvainojiet, bet nav iespējams sekot līdzi balsojumam tādā ātrumā, kādā jūs lasāt grozījumus.
<SPEAKER ID="132" NAME="Priekšsēdētājs">
Es tikai priecāšos par iespēju runāt lēnāk... Mēs centīsimies apvienot ātrāku šā procesa virzību, vienlaikus ievērojot visu Eiropas Parlamenta deputātu tiesības veikt savu pienākumu un balsot.
<P>
Pirms balsošanas par 3. bloku.
<SPEAKER ID="133" NAME="József Szájer" AFFILIATION="PPE">
Priekšsēdētāja kungs, atvainojiet, bet Eiropas Tautas partijas grupas (Kristīgo demokrātu) balsošanas sarakstā attiecībā uz grozījumu Nr. 967 ir ieviesusies kļūda, jo pareizais balsojums ir "jā”.
<SPEAKER ID="134" NAME="Priekšsēdētājs">
Tas attiecas uz apstiprināšanas balsojumu. Ļoti labi. Tā ir grupas iekšējā informācija.
<P>
- Pirms balsošanas par grozījumu Nr. 987.
<SPEAKER ID="135" NAME="Göran Färm" AFFILIATION="S&amp;D">
Priekšsēdētāja kungs! Arī es, tāpat kā pirms neilga brīža mans PPE grupas kolēģis, vēlos norādīt uz kļūdu mūsu balsošanas sarakstā. S&D grupas balsošanas sarakstam vajadzētu izskatīties šādam, proti, "mīnus”, "plus”, "plus” un ne citādam.
<SPEAKER ID="136" NAME="Priekšsēdētājs">
Arī šī ir grupas iekšējā informācija.
<P>
- Pēc balsošanas par budžetu.
<SPEAKER ID="137" NAME="Olivier Chastel" LANGUAGE="FR">
Priekšsēdētāja kungs, dāmas un kungi! Šādu apmierinātību ir izraisījis tas, ka jūs tikko pieņēmāt grozījumus Padomes nostājai attiecībā uz budžeta grozījuma Nr. 3/2010 projektu un 2011. finanšu gada budžeta projektu.
<P>
Es esmu pieņēmis zināšanai mūsu abu iestāžu atšķirīgos viedokļus un saskaņā ar Līguma par Eiropas Savienības darbību 314. panta 4. punkta c) apakšpunktu, protams, piekrītu tam, ka Eiropas Parlamenta priekšsēdētājs sasauks Samierināšanas komiteju.
<SPEAKER ID="138" NAME="Priekšsēdētājs">
Šis ir gadījums, kad Padome nevar sniegt atbalstu, jo tai ir jāievēro Līguma nosacījumi. Mēs kā Parlaments nešaubīgi turpināsim pilnībā veikt savas funkcijas.

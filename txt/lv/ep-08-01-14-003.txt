<CHAPTER ID="003">
Protokola apstiprināšana
<SPEAKER ID="008" NAME="Priekšsēdētājs">
Otrdienas, 2007. gada 18. decembra sanāksmes protokoli ir izdalīti.
<P>
Vai ir kādi komentāri?
<SPEAKER ID="009" NAME="Sophia in 't Veld" AFFILIATION="ALDE">
Priekšsēdētāja kungs, pirms mēs pievēršamies darba kārtībai, es vēlētos nelielu paskaidrojumu par jautājumu darba kārtībā rīt no rīta, ko jūs jau esat pieminējis: Sīrijas Lielā Muftija uzrunu. Viņa uzruna būs pirmā no daudzām reliģisko vadītāju runām pirms šī Parlamenta plenārsēdes sakarā ar Eiropas Starpkultūru dialoga gadu. Es gribētu zināt, kāpēc Priekšsēdētāju konference ir izšķīrusies skaidrot starpkultūru dialogu tikai kā starpreliģiju monologu un vai tai liekas, ka sesija ir piemērota platforma reliģiskiem vēstījumiem.
<P>
(Aplausi)
<P>
Visbeidzot, es vēlētos zināt, vai Priekšsēdētāju konference ir ar mieru apsvērt ielūgto runātāju saraksta paplašināšanu, lai padarītu to reprezentatīvāku, iekļaujot tajā sieviešu un nereliģiskas organizācijas. ALDE grupa ir ierosinājusi, ka būtu jāielūdz arī ANO īpašā referente par reliģijas jeb ticības brīvību A. J. Jahangir plenārsēdes uzrunai. Es ceru, jūs varēsiet man to paskaidrot.
<P>
(Aplausi)
<SPEAKER ID="010" NAME="Priekšsēdētājs">
Paldies jums, S. in 't Veld kundze! Ja pareizi atceros, tad tas patiesībā bija Priekšsēdētāju konferences vienprātīgs lēmums. D. Cohn-Bendit kungam šajā saistībā ir zināmas šaubas, tāpēc mēs pārbaudīsim šo lietu. Jebkurā gadījumā tas bija lēmums, ko pieņēma ļoti liels vairākums, ar kuru mēs noteicām, ka saraksts var tikt arī papildināts un ka mēs jo īpaši aicinājām dažādas Eiropas Parlamenta komitejas ierosināt turpmākās darbības, par kurām mēs tad varētu balsot.
<P>
S. in 't Veld kundze, jūs varat būt pārliecināta, ka šajā gadījumā apspriešana bija tik plaša, cik vien tas iespējams, un ka mēs joprojām esam atvērti turpmākajiem priekšlikumiem, par kuriem, protams, lems Priekšsēdētāju konferencē vai Parlamentā.
<SPEAKER ID="011" NAME="Monica Frassoni   -" AFFILIATION="Verts/ALE">
(IT) Priekšsēdētāja kungs, dāmas un kungi! Es tikai gribēju atzīmēt, ka mana grupa tam nepiekrita.
<SPEAKER ID="012" NAME="Priekšsēdētājs">
Es gribu tikai atkārtoti norādīt, ka jūsu grupa acīmredzot nepanāca šo vienošanos. Mēs to pārbaudīsim protokolos, nevis tāpēc, ka mēs apšaubītu jūsu teikto, bet lai pārliecinātos, ka protokoli ir precīzi Jebkurā gadījumā šo lēmumu pieņēma vairākums, kas Priekšsēdētāju konferencē notiek reti.
<SPEAKER ID="013" NAME="Sarah Ludford" AFFILIATION="ALDE">
Priekšsēdētāja kungs, es vēlētos tikai piebilst tam, ko teica S. in 't Veld kundze. Kā es rakstīju jums adresētajā elektroniskajā vēstulē, kuras kopijas izsūtītas citiem deputātiem šorīt, vēl viens nožēlojams fakts ir tas, ka, liekas, jūs esat pielīdzinājis Lielo Muftiju pāvestam un AK galvenajam rabīnam kā viņa īpašās reliģijas Eiropas pārstāvim. Es domāju, ka tas dod ļoti sliktu signālu Eiropas musulmaņiem.
<P>
Rītdienas vizīte pieprasa absolūtu pieklājību - lai gan varētu vēlēties uzskatu apmaiņu par cilvēktiesību pārkāpumiem Sīrijā. Es tomēr ceru, ka jūsu nākamo šīgada ielūdzamo viesu sarakstā jūs panāksiet, ka tiek ielūgts Eiropas islāma pārstāvis, nevis kāds no valsts, kas nepieder pie ES, kuru varētu uztvert kā musulmaņu pārstāvi Eiropā, kas viņš nav.
<SPEAKER ID="014" NAME="Priekšsēdētājs">
S. Ludford kundze, noteikti, ka pat ar vislabāko gribu un izpratni vienam pret otru, nekad nebūs iespējams panākt simtprocentīgu vienošanos par šādiem jautājumiem. Tomēr es varu jums pateikt, ka grupas sēdes vadītājs nonāca pie šī lēmuma ar lielu vairākumu. Ja būs laba griba, būs iespējams sasniegt nepieciešamo līdzsvaru ar dažādu komiteju darbību tā, lai ikviens justos iesaistīts rezultātā. Es pašlaik tiešām vēlētos lūgt, lai jūs mūsu viesus, kad viņi šeit ierodas vizītēs, uztvertu ar iecietību un cieņu. Galu galā mēs vēlamies veicināt dialogu, nevis kavēt to. Tas ir mans īpašais lūgums ikvienam no jums.
<P>
(Protokoli tika apstiprināti.)

<CHAPTER ID="006-17">
17.  Otrais romu jautājumiem veltītais Eiropas samits
<P>
Pirms balsošanas:
<SPEAKER ID="100" NAME="Jean Lambert">
Verts/ALE grupas vārdā. - Priekšsēdētāja kungs! Es vēlos iesniegt mutisku grozījumu, kas būtu 7. punkta a) apakšpunkts (jauns). Balsošanas sarakstā tas ir uzrādīts, un es saprotu, ka politiskās grupas, kas ir šīs rezolūcijas līdzparakstītājas, to atbalsta. Tas izriet no 7. punkta.
<P>
Tātad jaunais 7. punkta a) apakšpunkts būtu šādā redakcijā: "Tāpēc atkārtoti aicina Eiropas Komisiju izstrādāt visaptverošu Eiropas stratēģiju romu tautības cilvēku iekļaušanai sabiedrībā kā instrumentu romu tautības cilvēku sociālās atstumtības un diskriminācijas apkarošanai Eiropā.”
<SPEAKER ID="102" NAME="Cornelia Ernst" LANGUAGE="DE">
Priekšsēdētāja kungs! Sirsnīgi pateicos! Ir divi grozījumi, no kuriem viens ir grozījums grozījumam. Vēlos minēt abus. Mūsuprāt, vārdi "Padome un” ir jāsvītro. Tādējādi šobrīd apspriežamā grozījuma pēdējā redakcija būtu šāda:
<P>
"aicina dalībvalstis atturēties no minoritāšu piespiedu repatriācijas, ja pēc minētās piespiedu atgriešanas tiem draud dzīve kā bezpajumtniekiem un diskriminācija izglītības, sociālās aizsardzības un nodarbinātības jomā.”
<SPEAKER ID="105" NAME="Hannes Swoboda">
S&D grupas vārdā. - (DE) Priekšsēdētāja kungs! Arī mēs noraidījām iepriekšējo grozījumu, jo tā redakcija bija pārāk asa. Tomēr dažās valstīs ir problēmas, proti, romi tiek repatriēti, un tajās ir nepiemēroti apstākļi, kuros viņi nespēj dzīvot brīvi, droši un cilvēka cienīgi.
<P>
Mūsu redakcija ir atturīgāka, jo cita starpā zinām, ka dažās valstīs vīzu liberalizācija tiek ļaunprātīgi izmantota, lūdzot patvērumu gadījumos, kad netiek izpildīti nepieciešamie priekšnoteikumi. Mūsu redakcija būtu šāda:
<P>
uz Rietumbalkāniem, "kur tiem varētu draudēt dzīve kā bezpajumtniekiem un diskriminācija izglītības, sociālās aizsardzības un nodarbinātības jomā”.
<P>
(DE) Es ceru, ka tie deputāti, kas sākotnēji noraidīja otru grozījumu, spēj pieņemt un balsot par šādu atturīgāku redakciju.

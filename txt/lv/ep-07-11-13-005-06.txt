<CHAPTER ID="005-06">
6. Interaktīvo ciparu televīzijas pakalpojumu savstarpējā savietojamība (balsojums) 
<P>
Ziņojums: Henri Weber
<P>
- Pirms balsojuma:
<SPEAKER ID="090" NAME="Henri Weber  " AFFILIATION="PSE">
referents. - (FR) Priekšsēdētāja kungs, dāmas un kungi, televīzijas, telekomunikāciju un interneta konverģence ir padarījusi televīziju par interaktīvu mediju un televīzijas skatītāji ir kļuvuši par "dalībniekiem”.
<P>
Skatītājs tagad var izvēlēties saturu, programmas un reaģēt uz raidījumiem; tomēr šim nolūkam ir vajadzīgas arvien vairāk ierīces. Lai patērētājiem atvieglotu ierīču izmantošanu un izvairītos no papildus izmaksām, šīm ierīcēm ir jāspēj sazināties un darboties kopā. To sauc par "savietojamību”.
<P>
Šodienas ziņojums mēģina veicināt savietojamību Eiropas Savienībā. Tā mērķis ir garantēt informācijas plurālismu un satura daudzveidību mūsdienu tehnoloģiju laikmetā, kam ir vajadzīga aktīva, stingra un piesardzīga politika no valsts iestāžu puses gan valstu, gan Eiropas Savienības līmenī.

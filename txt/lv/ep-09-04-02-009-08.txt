<CHAPTER ID="009-08">
8. Direktīvas 2004/38/EK par ES pilsoņu un viņu ģimenes locekļu tiesībām brīvi pārvietoties un uzturēties dalībvalstu teritorijā piemērošana (
<P>
- Pirms balsojuma:
<SPEAKER ID="079" NAME="Adina-Ioana Vălean">
referente. - Priekšsēdētāja kungs, lai novērstu jebkādus pārpratumus un rīkotos atbilstoši Itālijas kolēģu no jaunās partijas Partito della Libertà, kas pieder pie Eiropas Tautas Partijas un Eiropas Demokrātu grupas un Nāciju Eiropas grupas, pieprasījumam, es ierosinu mutisku grozījumu 1. zemteksta piezīmes S apsvēruma pirmajā punktā, svītrojot divus pēdējos teikumus un iestarpinot "IT” (Itālija) secībā punkta sākumā. Jums tas ir balsošanas sarakstā.
<SPEAKER ID="080" NAME="Stefano Zappalà" AFFILIATION="PPE-DE">
(IT) Priekšsēdētāja kungs, es atzinīgi vērtēju referenta priekšlikumu, taču šajā rezolūcijā ir pārāk daudz atsauču - ne tikai šajā punktā un zemteksta piezīmē, uz ko attiecas ierosinātais mutiskais grozījums, bet arī daudzās citās rezolūcijas daļās. Dažādu iemeslu dēļ tas attiecas uz visām dalībvalstīm un arī uz to pašu tematu, ko jūs lūdzāt svītrot no zemteksta piezīmes, un kas parādās arī citās rezolūcijas daļās. Priekšsēdētāja kungs, tādēļ es uzskatu, un šis ir mans priekšlikums, ka manam kolēģim deputātam vajadzētu ierosināt vairāk grozījumu rezolūcijā un tad iesniegt to atkārtotai izskatīšanai komitejā.
<SPEAKER ID="082" NAME="Roberta Angelilli" AFFILIATION="UEN">
(IT) Priekšsēdētāja kungs, par Vălean kundzes grozījuma pieņemamību - Vălean kundzei bija taisnība, ka viņa atkāroti aplūkoja tekstu un to laboja, svītrojot neskaidro un maldinošo atsauci uz trešo un ceturto sievu, kas izraisīja šaubas par poligāmijas tiesiskumu.
<P>
Neskatoties uz to mums diemžēl ir jāpaskaidro, ka dalībvalstīm nosūtītajās anketās tiešām bija izmantota šāda nepareiza terminoloģija. Citiem vārdiem sakot dalībvalstīm lūdza izteikt viedokli par otrās, trešās un ceturtās sievas tiesībām brīvi pārvietoties.
<P>
(Priekšsēdētājs pārtrauca runātāju)
<SPEAKER ID="083" NAME="Priekšsēdētājs">
Angelilli kundze, debates ir beigušās. Ikviens, kas nevēlas atbalstīt Vălean kundzes priekšlikumu, var to izteikt. Četrdesmit deputātiem ir iespējas neatbalstīt šo priekšlikumu, un netiks dots nekāds paskaidrojums.
<P>
(Parlaments piekrita pieņemt mutisko grozījumu)

<CHAPTER ID="009">
Dažādi jautājumi
<SPEAKER ID="130" NAME="Stavros Lambrinidis">
Iespējams, daži no jums jau zina, ka pirms četrām dienām mani iecēla par Grieķijas jauno ārlietu ministru.
<P>
(Aplausi)
<P>
Paldies! Interesantais šajā darbā ir tas, ka svētdien un pirmdien Luksemburgā, kad pirmoreiz oficiāli tikos ar saviem kolēģiem ārlietu ministriem no katras jūsu valsts, neviens mani neapsveica. Visi man novēlēja labu veiksmi.
<P>
(Smiekli un aplausi)
<P>
Es tikai vēlos teikt īsu atvadu runu. Man ārkārtīgi pietrūks šā Parlamenta. Man ārkārtīgi pietrūks visu šeit iegūto draugu. Manuprāt, tik liela aizrautība un līdzjūtība kā šajā Parlamentā nevalda nekur citur Eiropā. Esmu jums ļoti pateicīgs, un, tā kā negribu atvadīties angļu valodā un negribu, lai jūs aizmirstu pēdējā pusotra gada laikā apgūto grieķu valodu, es jūs aicināšu darīt šādi - pasakiet, kā mēs sakām "par”.
<P>
(Deputāti: "Υπέρ!”)
<P>
Kā mēs sakām "pret”?
<P>
(Deputāti: "Κατά!”)
<P>
Kā mēs sakām "atturēties”?
<P>
(Deputāti: "Αποχή!”)
<P>
Ļoti labi. Es gribu, lai Sociālistu grupa un GUE teiktu "Υπέρ”, PPE un ECR ir jāsaka "Κατά”, bet Zaļo grupai un ALDE grupai - "Αποχή”. Pavisam vienkārši. Aiziet!
<P>
(S&D un GUE/NGL grupa: "Υπέρ!”; PPE un ECR grupa: "Κατά!”; Verts/ALE grupa un ALDE grupa: "Αποχή!”)
<P>
(Skaļi aplausi)
<P>
Fantastiski. Liels jums paldies!
<SPEAKER ID="131" NAME="Martin Schulz">
S&D grupas vārdā. - (DE) Priekšsēdētāja kungs, es lūdzu atļauju izteikties, jo esmu pārliecināts, ka mani kolēģi deputāti sapratīs to, ko teikšu savas grupas vārdā, un esmu drošs, ka arī pārējie deputāti tam piekritīs - jūs uzņematies ļoti sarežģītu uzdevumu, jūs to zināt vēl labāk nekā mēs, un, pildot sava jaunā amata pienākumus, varat rēķināties ar pilnīgu mūsu solidaritāti, jo neatkarīgi no mūsu politiskajiem uzskatiem mums visiem ir kopēja vēlme. Mēs vēlamies, lai šī brīnišķīgā valsts, kurai jūs esat ārlietu ministrs, ar mūsu palīdzību pēc iespējas ātrāk pārvarētu nopietno krīzi, kurā tā nonākusi. Grieķija mums ir vajadzīga. Mēs stāvam plecu pie pleca ar jūsu valsti un jums. Priekšsēdētāja vietnieka kungs, ārlietu ministra kungs, Stavros! Es vēlos izteikt arī personisku piezīmi - jūs esat bijis ne tikai labs draugs un lielisks kolēģis, bet arī visdažādākajos veidos bagātinājis mūsu dzīvi. Paldies jums par daudzajiem kopīga darba gadiem, un lai jums veicas, Stavros.
<P>
(Aplausi)

<CHAPTER ID="008">
Darba kārtība
<SPEAKER ID="013" NAME="Priekšsēdētājs">
Ir izdalīts darba kārtības projekts tā galīgajā redakcijā, ko saskaņā ar Reglamenta 140. pantu izstrādāja Priekšsēdētāju konference savā 2010. gada 23. septembra sanāksmē. Ar politisko grupu atļauju es vēlētos informēt Parlamentu par priekšlikumiem veikt šādas izmaiņas:
<P>
(Politisko grupu vairākums un atsevišķos gadījumos - pat pārliecinošs vairākums - atbalstīja šo izmaiņu veikšanu)
<P>
Trešdiena
<P>
Jauna punkta iekļaušana darba kārtībā: Padomes un Komisijas paziņojumi par Lisabonas līguma noteikumiem sociālajā jomā pēc kopīgajām debatēm par bioloģisko daudzveidību.
<P>
Mutiskā jautājuma par jūrā pazaudētajiem konteineriem un kompensēšanu izslēgšana no darba kārtības.
<P>
Ceturtdiena
<P>
Balsošanas laiks sāksies plkst. 11.30.
<P>
Balsojuma par V. Maňka ziņojumu par budžeta grozījuma Nr. 2/2010 projektu, II daļu, svītrošana no darba kārtības, jo Padome nav pieņēmusi nostāju šajā jautājumā, tādējādi debates nevar notikt.
<SPEAKER ID="014" NAME="Corien Wortmann-Kool">
PPE grupas vārdā. - Priekšsēdētāja kungs, PPE grupa vienmēr atbalsta mūsu plenārsēžu laikā notiekošas kvalitatīvas un izsmeļošas apspriedes par sociālajiem jautājumiem, tomēr tām ir jābūt labi sagatavotām.
<P>
Tāpēc Priekšsēdētāju konferencē ar balsu vairākuma atbalstu sākotnēji tika pieņemts lēmums, ka Sociāldemokrātu grupas ierosinājums apspriest vispārējas nozīmes pakalpojumus Lisabonas stratēģijas ietvaros un jautājums par sabiedriskajiem pakalpojumiem saistībā ar Lisabonas līgumu vispirms tiks apspriests Nodarbinātības un sociālo lietu komitejā. Mēs to atbalstām, jo tas ir īpaši sarežģīts jautājums.
<P>
Es saprotu, ka ir mainījies nosaukums un Eiropas Liberāļu un demokrātu apvienības grupa ir mainījusi savu nostāju, tomēr saturs vēl joprojām ir pietiekami sarežģīts, un mēs joprojām vēlamies, lai tas vispirms tiktu apspriests Nodarbinātības komitejā, jo tā ir īpaši būtiska un sarežģīta apspriede. Mēs nevēlamies pret to iebilst, tomēr tas ir iemesls, kāpēc mēs atturēsimies no dalības balsojumā par minēto jautājumu.
<SPEAKER ID="015" NAME="Priekšsēdētājs">
Paldies par jūsu paskaidrojumu, Wortmann-Kool kundze. Tas nozīmē, ka jautājums ir iekļauts darba kārtībā, bet Eiropas Tautas partijas grupa (Kristīgie demokrāti) ir atturējusies no balsošanas. Politisko grupu vairākums vēlējās šā jautājuma iekļaušanu darba kārtībā.
<P>
(Tādējādi tika noteikta darba kārtība)
<P>
(Sēde uz dažām minūtēm tika pārtraukta)

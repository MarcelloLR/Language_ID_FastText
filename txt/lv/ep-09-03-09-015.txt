<CHAPTER ID="015">
Darba kārtība
<SPEAKER ID="025" NAME="Priekšsēdētājs">
Šīs plenārsēdes darba kārtības galīgais projekts, ko sastādīja priekšsēdētāju sapulce ceturtdien, 5. februārī, saskaņā ar Reglamenta 130. un 131. pantu, ir izdalīts.
<P>
Pirmdiena:
<P>
Pirmkārt, Eiropas Parlamenta Sociālistu grupa pieprasīja balsot par Kósáné Kovács kundzes ziņojumu par romu sociālo situāciju rītā ceturtdienas vietā, kā iepriekš bija paredzēts.
<P>
Otrkārt, arī Eiropas Tautas partijas (Kristīgo demokrātu) un Eiropas demokrātu grupa pieprasīja balsot par Reul kunga ziņojumu par ar naftu saistīto problēmu risināšanu rītā.
<P>
Abos gadījumos alternatīvu kopēju rezolūciju priekšlikumu iesniegšanas termiņš ir šovakar, kas nozīmē, ka tehniski nav iespējams balsot par šiem tekstiem rītā. Tomēr rītdienas vietā varētu balsot trešdien. Vai ir kādi iebildumi pret to?
<SPEAKER ID="026" NAME="Hannes Swoboda">
PSE grupas vārdā. - (DE) Priekšsēdētāja kungs, es paužu nožēlu par to, ka nav iespējams balsot rītā, jo vairāki romu pārstāvji plāno ierasties, domājot, ka balsojums ir pārcelts uz rītdienu. Ja tas galīgi nav iespējams, tad, protams, balsojumam jānotiek trešdien, taču es vēlos vēlreiz atkārtot, ka ņemot vērā romu pārstāvju vizīti, un ar politisko grupu piekrišanu, noteikti varētu izdarīt izņēmumu.
<SPEAKER ID="027" NAME="Priekšsēdētājs">
Šī politiskā griba ir ņemta vērā. Man teica, ka saskaņā ar Reglamentu, balsošana ir iespējama tikai trešdien. Tomēr mēs varētu darīt zināmu romu pārstāvjiem par to, lai paustu savu politisko gribu. Tad mēs varētu balsot par abiem ziņojumiem trešdien.
<P>
(Parlaments šo pieprasījumu apstiprināja)
<P>
Otrdiena:
<P>
Zaļo un Eiropas Brīvās apvienības grupa lūdz iekļaut darba kārtībā Komisijas paziņojumu par ģenētiski modificēto kukurūzu Mon810 un ka debašu noslēgumā ir jāiesniedz rezolūcijas priekšlikums. Kas vēlas apliecināt šo lūgumu? Cohn-Bendit kungs?
<SPEAKER ID="028" NAME="Daniel Cohn-Bendit">
Verts/ALE grupas vārdā. - (DE) Priekšsēdētāja kungs, dāmas un kungi, kā jūs zināt, kvalificēts vairākums bija pret Komisijas lūgumu pēdējā Vides padomes sēdē.
<P>
Komisija izteica šādus lūgumus 2006. un 2007. gadā, un katru reizi Padome oponēja tiem. Tagad šo lūgumu droši vien atkārtos nākamajā Vides padomes sēdē, šoreiz vēršot pret Franciju un Grieķiju. Parlamentam vienkārši ir jāieņem skaidra nostāja un jāpieliek punkts šīm debatēm vienreiz un uz visiem laikiem. Komisijas darbs nav nepārtraukti mēģināt uzpirkt valstis iniciatīvas dēļ, ko dažādas politiskās grupas ir noraidījušas. Tādēļ mēs vēlamies beidzot redzēt debates ar Padomi un Komisiju un rezolūcijas priekšlikumu, lai pieliktu punktu šim jautājumiem vienreiz un uz visiem laikiem - un darīt to pirms vēlēšanām, lai vēlētāji redzētu, kas ko atbalsta. Vai tas nav pareizi Ferber kungs?
<SPEAKER ID="029" NAME="Priekšsēdētājs">
Liels paldies. Tas bija pamatojums. Kas iebilst pret lūgumu?
<SPEAKER ID="030" NAME="Martin Schulz">
PSE grupas vārdā. - (DE) Priekšsēdētāja kungs, kā Swoboda kungs tikko minēja, es atbalstu vienu daļu Cohn-Bendit lūguma un neatbalstu otru daļu. Es uzskatu, ka viņam ir taisnība. Komisijas uzvedība, maigi izsakoties, ir neparasta. Otrkārt, ir taisnība, ka situācija Padomē ir neskaidra - dažas dalībvalstis atbalsta Komisijas viedokli un dažas neatbalsta.
<P>
Mums ir līdzīga situācija šajā Parlamentā. Patiesībā mums ir nepieciešamas diskusijas ar Komisiju pat, ja tā jau vairākas reizes ir mēģinājusi savu nostāju uzspiest, neņemot vērā Parlamenta un pat dažu Padomes locekļu ieteikumus, un mēs atbalstām aicinājumu uzsākt diskusijas. Otrā daļa ir rezolūcija. Es ļoti rūpīgi izlasīju Zaļo un Eiropas Brīvās apvienības grupas lūgumu, kā arī Cohn-Bendit kunga pamatojumu, kas vairāk attiecas uz vēlēšanu kampaņu, nekā ģenētiski modificētu kukurūzu, kas ir ļoti interesanti. Verts/ALE grupa arī lūdz Komisijas izbalsošanas procedūru - balsojumu par neuzticības izteikšanu Komisijai. Tomēr šādam pasākumam ir tik tālejošas sekas, ka mēs uzskatām, ka vispirms šis jautājums ir rūpīgi jāizpēta, tādēļ mēs patiešām atbalstām debates! Turklāt ar šo rezolūciju ir jānodarbojas speciālistu komitejai. Tai ir mums jāiesniedz rūpīgi sagatavots, nevis šonedēļ steigā sastādīts rezolūcijas priekšlikums.
<SPEAKER ID="031" NAME="Priekšsēdētājs">
Liels paldies. Tagad es dodu vārdu Fjellner kungam, kam, iespējams, ir savādāka nostāja.
<SPEAKER ID="032" NAME="Christofer Fjellner">
PPE-DE grupas vārdā. - Priekšsēdētāja kungs, es iebilstu pret Cohn-Bendit kunga abām priekšlikuma daļām, jo mazāk kā pirms mēneša mēs apspriedām šo jautājumu un balsojām par to Vides komitejā, kā to iepriekš ieteica darīt. Tādēļ es vēlos teikt, ka tas ir izdarīts, un īpaši tagad, likumdošanas perioda beigās, kad mums trūkst laika svarīgu likumdošanas jautājumu apspriešanai, es domāju, ka nebūtu pareizi noteikt prioritāti šim īpašajam jautājumam.
<P>
Tagad mēs nevaram noteikt prioritāti debatēm, kas jau ir notikušas un īpaši darīt to tādēļ, ka Zaļo grupa domā, ka tai netiek pievērsts pietiekami daudz uzmanības periodā pirms vēlēšanām, būtu pavisam bezatbildīgi.
<SPEAKER ID="033" NAME="Priekšsēdētājs">
No vienas puses, ir iesniegts pieprasījums iekļaut rezolūcijas tematu darba kārtībā. No otras puses, Fjellner kungs saka, ka ne paziņojums, ne rezolūcija nav iekļaujami darba kārtībā. Es iesaku vispirms balsot par procedūru un pēc tam apspriest, vai šajā gadījumā ir pieņemams tikai paziņojums.
<P>
Turklāt es saņēmu pieprasījumu balsošanai pēc saraksta. Šajā balsojumā pēc saraksta ir jānosaka, kas atbalsta Cohn-Bendit kunga un Zaļo un Eiropas Brīvās apvienības grupas pieprasījumu. Notiks balsošana.
<SPEAKER ID="034" NAME="Martin Schulz" AFFILIATION="PSE">
(DE) Priekšsēdētāja kungs, nevajadzētu to vēl vairāk sarežģīt. Es esmu pārliecināts, ka jums ir taisnība attiecībā uz formalitātēm. Jūs esat tik zinošs priekšsēdētājs, ka es to neapšaubu. Tomēr man radās iespaids, ka Frassoni kundze piekrīt mūsu priekšlikumam.
<P>
Šonedēļ mums būs pārrunas ar Komisiju un es arī pieprasu to iekļaut darba kārtībā. Vienlaicīgi es pieprasu lūgt atbildīgajai speciālistu komitejai sagatavot rezolūciju. Es uzskatu, ka tas ir pieprasījums ar tālejošām sekām, par ko jūs varētu organizēt sākotnējo balsojumu.
<SPEAKER ID="035" NAME="Priekšsēdētājs">
Mēs varētu patērēt vēl pusstundu, diskutējot par to. Atbilstoši pareizai procedūrai, mums ir jābalso par to, vai apstiprināt, vai neapstiprināt Zaļo un Eiropas Brīvās apvienības grupas pieprasījumu. Es centos palīdzēt, ierosinot savu priekšlikumu par to, ka mums ir jāorganizē vēl viena apspriede pēc tam par to, vai mēs vēlamies Komisijas paziņojumu, un to nevar risināt nekādā citā kārtībā.
<P>
(Parlaments noraidīja pieprasījumu)
<P>
Trešdiena:
<P>
Es vēlos jūs informēt, ka attiecībā uz Elisa Ferreira kundzes ziņojumu par Eiropas ekonomikas atveseļošanas plānu, ir iesniegti 113 grozījumi. Tas pārsniedz Reglamenta 156. pantā noteikto 50 grozījumu slieksni, tādēļ es iesniedzu šos tekstus apspriešanai atbildīgajā komitejā. Komiteja tiksies šovakar, un debates par šo ziņojumu paliek trešdienas darba kārtībā.
<P>
Eiropas Tautas partijas (Kristīgo demokrātu) un Eiropas demokrātu grupa ir pieprasījusi mutisko jautājumu Padomei un Komisijai par SIS II aplūkošanu plkst. 15.00, kā pirmo jautājumu pēcpusdienas sēdē. Tā kā visas politiskās grupas ir piekritušas, tad darba kārtība tiks atbilstoši grozīta.
<P>
Mani tikko informēja, ka es neesmu kaut ko pamanījis attiecībā uz otrdienu. Eiropas Parlamenta Sociālistu grupa pieprasīja pagarināt pēcpusdienas debates par pusstundu un tā rezultātā Jautājumu laiks Komisijai būs no plkst. 18.30 līdz 20.00. Vai jūs tam piekrītat?
<P>
(Parlaments šo pieprasījumu apstiprināja)
<P>
Ceturtdiena:
<P>
Zaļo un Eiropas Brīvās apvienības grupa un Demokrātu un liberāļu apvienība Eiropai pieprasīja, ka debates par mutisko jautājumu Komisijai par Tibetas sacelšanās piecdesmito gadadienu vajadzētu noslēgt ar rezolūcijas priekšlikuma iesniegšanu.
<SPEAKER ID="036" NAME="Monica Frassoni">
Verts/ALE grupas vārdā. - (IT) Priekšsēdētāja kungs, dāmas un kungi, mēs uzskatām, ka ir svarīgi, lai attiecībā uz šo ļoti nozīmīgo notikumu - Tibetas sacelšanās un Dalai Lama bēgšanas piecdesmito gadadienu - mūsu Parlaments izteiktu tā nostāju rezolūcijā, ne tikai debatēs.
<P>
Šī nav pirmā reize - šis Parlaments vienmēr ir aizstāvējis Dalai Lama un Tibetas cilvēku brīvību - un tagad mēs nevaram atkāpties, jo situācija nemaz nekļūst labāka. Situācija nepārtraukti pasliktinās un vēl pavisam nesen Ķīnas valdība mūs iebiedēja attiecībā uz tibetiešu brīvību. Tādēļ es uzskatu, ka būtiski ir ne tikai runāt, bet arī pieņemt lēmumus.
<SPEAKER ID="037" NAME="Marco Cappato">
ALDE grupas vārdā. - (IT) Priekšsēdētāja kungs, dāmas un kungi, pirms gada mēs pieņēmām rezolūciju par Dalai Lama nostājas atbalstu sarunās ar Ķīnu, t.i., nevardarbību un autonomiju, nevis neatkarību, Tibetai.
<P>
Ķīna pārtrauca šīs sarunas, vainojot Dalai Lama vardarbībā, vardarbības izraisīšanā un neatkarības, nevis autonomijas, pieprasīšanā. Tādēļ šodien, Lhasa sacelšanās piecdesmitajā gadadienā, būtu pilnīgi nepieņemami, ja šis Parlaments neiejauktos ne tikai lai aizstāvētu Dalai Lama un nevardarbīgumu, bet arī Parlamenta nostāju un reputāciju. Mēs nelūdzam, lai no darba kārtības izņem citus jautājumus. Mēs vienkārši lūdzam Parlamentu būt pietiekami drosmīgam, lai paustu viedokli.
<P>
Šī iemesla dēļ mēs pieprasām balsot par rezolūciju papildus debatēm.
<SPEAKER ID="038" NAME="Nirj Deva" AFFILIATION="PPE-DE">
Priekšsēdētāja kungs, es nebiju domājusi runāt, taču ņemot vērā faktu, ka šis ir ļoti svarīgs Parlaments un šis ir globālās kredītu krīzes laiks, un ka mūsu sarunu partneriem visā pasaulē mūs vajadzētu uztvert nopietni, tad mums patiesībā nevajadzētu koncentrēties uz šādiem jautājumiem laikā, kad mums nekavējoties ir jābūvē tilti un partnerattiecības mūsu tirdzniecības un ekonomiskajām aktivitātēm.
<SPEAKER ID="039" NAME="Priekšsēdētājs">
Es novērtēju to, ko sakāt, taču tas neatbilst Reglamentam.
<P>
(Parlaments šo pieprasījumu apstiprināja)
<P>
Attiecībā uz debatēm par cilvēktiesību, demokrātijas un tiesiskuma pārkāpumiem, Eiropas Parlamenta Sociālistu grupa pieprasīja apakšpozīciju par Sierra Leone aizstāt ar jaunu apakšpozīciju ar nosaukumu "Palīdzības aģentūru izraidīšana no Darfūras”.
<SPEAKER ID="040" NAME="Hannes Swoboda" LANGUAGE="DE">
Priekšsēdētāja kungs, es teikšu īsumā. Situācija Darfūrā ir kļuvusi ļoti kritiska un vēl jo bezcerīgāka īpaši tādēļ, ka dažādas palīdzības organizācijas ir izraidītas no tās. Tādēļ mēs vēlamies izvirzīt šo jautājumu kā prioritāru. Es lūdzu jūsu atbalstu. Paldies.
<SPEAKER ID="041" NAME="Priekšsēdētājs">
Darfūra tagad ir iekļauta darba kārtībā.
<P>
(Darba kārtība tika apstiprināta)

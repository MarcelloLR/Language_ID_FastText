<CHAPTER ID="006-01">
1. Elektroenerģijas iekšējais tirgus (
<P>
- Pirms balsošanas:
<SPEAKER ID="112" NAME="Eluned Morgan">
referente . - Priekšsēdētāja kungs, šis ir pirmais ziņojums ar enerģētikas tirgiem ES saistīto pasākumu paketē. Šīs paketes ietvaros referenti un līdzreferenti ir cieši sadarbojušies, un mēs vēlamies pavēstīt Padomei, ka paredzam diskutēt par šo kā par dokumentu paketi, nevis atsevišķiem ziņojumiem.
<P>
Viens elektroenerģijas direktīvas aspekts izraisīja viedokļu dalīšanos Eiropas Parlamentā. Šī ir neparasta dalīšanās uz nacionālā, nevis politiskā pamata. Tomēr es vēlos aicināt kolēģus uztvert ziņojumu kā vienotu veselumu. Tajā ir runa gan par cīņu ar energoresursu trūkumu, gan par lielākām patērētāju tiesībām un pasākumiem tirgus darbības uzlabošanai.
<P>
- Pirms balsojuma par 169. grozījumu:
<SPEAKER ID="114" NAME="Anni Podimata" AFFILIATION="PSE">
(EL) Priekšsēdētāja kungs, saskaņā ar Reglamenta 150. panta 5. punktu lūdzu iekļaut grozījumu balsošanas sarakstā, tā kā to ir atbalstījuši 40 Eiropas Parlamenta locekļi.
<SPEAKER ID="115" NAME="Priekšsēdētājs">
Jums būtu pilnīga taisnība, ja vien grozījums nebūtu zaudējis spēju iepriekšējā balsojuma rezultātā. Jūs varētu to virzīt pati, taču diemžēl jūs nevarat to pati iesniegt.

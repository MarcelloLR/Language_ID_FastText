<CHAPTER ID="003">
Iepriekšējās sēdes protokola apstiprināšana
<P>
(Iepriekšējās sēdes protokolu apstiprināja)
<SPEAKER ID="009" NAME="Mario Mauro" AFFILIATION="PPE">
(IT) Priekšsēdētāja kungs, dāmas un kungi! Es tikai vēlos jums atgādināt, ka šorīt Afganistānā uzbrukuma laikā tika nogalināti divi brigādes Taurinense karavīri.
<P>
Eiropas Savienībai ir sarežģīta loma šajā miera un kara drāmā, un es līdz ar sēdes atklāšanu aicinu, lai Parlaments izteiktu līdzjūtību un atbalstu upuru ģimenēm šajā sāpju brīdī.
<SPEAKER ID="010" NAME="Gianni Pittella" AFFILIATION="S&amp;D">
(IT) Priekšsēdētāja kungs, dāmas un kungi! Es patiesībā lūdzu, lai man ļautu minūti uzstāties un pateikt to, ko jau tikko pateica mans kolēģis Mauro kungs, tāpēc es pievienojos Mauro kungam, lai izteiktu savu līdzjūtību. Es domāju, ka Parlaments vienoti pieminēs divus šorīt nogalinātos Itālijas karavīrus.
<P>
Es uzskatu, ka mūsu bēdas jāmazina, izrādot mūsu sašutumu, solidaritāti ar upuru ģimenēm, atbalstot ievainotos un noraidot visa veida terorismu. Tomēr Eiropai kopā ar atsevišķām valstīm atkal jārīkojas, nodrošinot, lai miera uzturēšanas misija būtu vēl efektīvāka un varētu notikt drošākos apstākļos.
<SPEAKER ID="011" NAME="Priekšsēdētājs">
Paldies, kungi, ka jūs pievērsāt tam manu uzmanību. Mums ir svarīgi vienmēr paust solidaritāti ar karavīriem, kas mūsu vārdā cīnās pret terorismu un dažādām citām vardarbības izpausmēm Afganistānā un citās valstīs. Mums jāizrāda solidaritāte viņu lielajai apņēmībai iestāties par mūsu kopējo lietu, kas joprojām ir ļoti nozīmīga visai pasaulei. Tā ir Eiropas Parlamenta tradīcija. Vēlreiz pateicos abiem deputātiem par norādīšanu uz šo faktu.
<SPEAKER ID="012" NAME="Geoffrey Van Orden" AFFILIATION="ECR">
Priekšsēdētāja kungs, pieminot traģiskos zaudējumus Afganistānā, mums jāatceras arī tas, ka gandrīz katru dienu mēs zaudējam Lielbritānijas karavīrus, kas atdod savas dzīvības NATO misijās, kas notiek šajā valstī. Mums jāapzinās traģiskie zaudējumi un jāpauž īpaša līdzjūtība visa NATO dienošā mūsu personāla ģimenēm neatkarīgi no valsts.
<SPEAKER ID="013" NAME="Priekšsēdētājs">
Es jums pilnīgi piekrītu. Es domāju, ka mums visiem ir tāds pats viedoklis šajā jautājumā. Viņi ir eiropieši, kas mūsu vārdā visā pasaulē cīnās pret terorismu un visām vardarbības izpausmēm. Viņi ir mūsu pārstāvji.
<SPEAKER ID="014" NAME="Jacky Hénin" AFFILIATION="GUE/NGL">
(FR) Priekšsēdētāja kungs, es uzskatu, ka ir tikai normāli izrādīt cieņu - kā jūs to tikko izdarījāt - tiem, kas krituši kaujā. Tāpat ir tikai normāli, ka mēs pieminam visus tos strādājošos, kas ik dienas iet bojā savās darbavietās, jo darba devēji tiem nenodrošina resursus, kas vajadzīgi darbam labos apstākļos.

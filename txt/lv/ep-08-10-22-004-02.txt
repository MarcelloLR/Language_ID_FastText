<CHAPTER ID="004-02">
2. - Eiropadomes sanāksme (2008. gada 15.-16. oktobris) (balsošana) 
<P>
Pirms balsošanas:
<SPEAKER ID="080" NAME="Pervenche Berès  " AFFILIATION="PSE">
Ekonomikas un monetārās komitejas priekšsēdētāja. - (FR) Priekšsēdētāja kungs, Parlaments, pārvaldot šo krīzi, ir parādījis savu atbildības sajūtu. Šādā noskaņojumā pirmdienas vakarā tikās Ekonomikas un monetārā komiteja, lai uzsāktu sarunas par Kapitāla prasību direktīvas, ko mēs pazīstam kā CRD direktīvu, pārskatīšanu, jo Komisija paredzējusi to izmantot kā vienu no Eiropas Savienības nopietnās finanšu krīzes risināšanas pamatiem.
<P>
Es gribētu informēt plenārsēdi, ka Komisija neuzskatīja par vajadzīgu piedalīties Ekonomikas un monetārās komitejas darbā pirmdienas vakarā, lai apmainītos ar viedokļiem šajā jautājumā.
<P>
Pirms balsojuma par 6. punktu:
<SPEAKER ID="082" NAME="Wolf Klinz" AFFILIATION="ALDE">
(DE) Priekšsēdētāja kungs, dāmas un kungi, jūs šo tekstu esat saņēmuši rakstiski: es piekrītu, ka mēs iekļaujam teikumu, kas angļu valodā skan šādi:
<P>
"Pauž nožēlu par paredzamo negatīvo ietekmi citās ekonomikas nozarēs, tāpēc...”
<P>
(DE) Šis iespraudums skaidri norādīs, ka finanšu krīze negatīvi ietekmē ekonomiku kopumā.
<P>
(Mutiskais grozījums netika pieņemts)
<SPEAKER ID="084" NAME="Hartmut Nassauer" AFFILIATION="PPE-DE">
Priekšsēdētāja kungs, es tikai gribētu norādīt uz to, ka mēs balsojam par to četru politisko grupu kopīgo rezolūcijas priekšlikumu, kuras vienojās neizvirzīt apspriešanai nekādus kopīgā teksta grozījumus. Mutiskie grozījumi arī ir grozījumi, un Eiropas Liberāļu un demokrātu apvienības grupa ir parakstījusi kopīgo rezolūciju. Šā iemesla dēļ mums diemžēl jānoraida turpmākie grozījumi, arī mutiskie grozījumi.
<P>
- Pēc balsojuma par 6. grozījumu:
<SPEAKER ID="086" NAME="Avril Doyle" AFFILIATION="PPE-DE">
Priekšsēdētāja kungs, vai mums nevajadzēja balsot par 6. punktu? Es gribētu dzirdēt jūsu komentāru.
<SPEAKER ID="087" NAME="Priekšsēdētājs">
Nē, nebija prasība balsot par šo punktu atsevišķi.
<P>
Pirms balsojuma par 9. punktu:
<SPEAKER ID="089" NAME="Margarita Starkevičiūt" AFFILIATION="ALDE">
Es tikai gribēju papildināt tekstu ar šādu teikumu, kas attiecas uz 9. punktu:
<P>
"un to atbilstība Līguma noteikumiem”, lai šis teksts būtu skaidrāk saprotams. Tāpēc tas būtu jālasa šādi: "Noteikumi par valsts atbalstu veiktajiem pasākumiem un to atbilstība Līguma noteikumiem.”
<P>
(Mutiskais grozījums netika pieņemts)
<P>
- Pirms balsojuma par 29. punktu:
<SPEAKER ID="092" NAME="Ona Juknevičien" AFFILIATION="ALDE">
Priekšsēdētāja kungs, es gribētu lūgt, lai kolēģi no PPE-DE grupas pirms uzstāšanās apdomātu, vai varbūt pārkāpt savus principus un atbalstīt manu mutisko grozījumu, piebilstot dažus vārdus, kas uzsvērtu Baltijas jūras reģiona izolāciju enerģētikas nozarē un tā 100 % atkarību no Krievijas. Mēs gribētu pievērst uzmanību šim jautājumam un apsveikt Komisijas un, it īpaši, Padomes iniciatīvu, kas palīdzētu pārtraukt Baltijas jūras reģiona izolāciju enerģētikas nozarē. Tādēļ 29. punktā, kurā runāts par Austrumeiropu, es gribētu pieminēt Baltijas jūras reģionu. Es lūdzu jūsu atbalstu!
<P>
(Aplausi no zāles centra un kreisās puses)
<SPEAKER ID="093" NAME="Hartmut Nassauer" AFFILIATION="PPE-DE">
Priekšsēdētāja kungs, es gribētu ierosināt, lai mūsu kolēģi no Eiropas Liberāļu un demokrātu apvienības grupas savus pamatotos iebildumus paustu šim mērķim paredzētajās sarunās. Ir neiederīgi paust šādus priekšlikumus plenārsēdē, jo mēs šeit par to nevaram nopietni diskutēt. Tas ir Parlamentam neatbilstoši, un tāpēc tas jāizbeidz!
<P>
(Aplausi)
<P>
(Mutiskais grozījums netika pieņemts)
<P>
- Pēc balsojuma par 1. grozījumu:
<SPEAKER ID="095" NAME="Hélène Goudin" AFFILIATION="IND/DEM">
Priekšsēdētāja kungs, es uzskatu, ka mums nav nekāda attaisnojuma tam, ka šorīt līdz desmitiem neesam saņēmuši grozījumus, un tad tikai angļu, latviešu un somu valodās. Tā tam nav jābūt.
<SPEAKER ID="096" NAME="Priekšsēdētājs">
Goudin kundze, mēs ņemsim vērā jūsu pretenzijas.
<P>
- Pēc balsojuma:
<SPEAKER ID="097" NAME="Alexander Alvaro" AFFILIATION="ALDE">
Priekšsēdētāja kungs, es tikai gribēju pievērst Parlamenta uzmanību tam, ka mēs balsojām par rezolūciju par Eiropadomes sanāksmi, un ir apkaunojoši, ka neviens tās pārstāvis nav šeit ieradies, lai uzzinātu, pie kā mēs strādājam un ko mēs gribam pateikt. Tā nav sadarbība!
<P>
(Aplausi)
<SPEAKER ID="098" NAME="David Martin" AFFILIATION="PSE">
Priekšsēdētāja kungs, tas patiešām tā varētu būt, ka šeit nav Eiropadomes pārstāvju, taču es gribētu lūgt Parlamentu apsveikt mūsu jauno komisāri, kura tūlīt pēc apstiprināšanas amatā papūlējās piedalīties balsošanā. Es apsveicu baronesi C. Ashton ar piedalīšanos šajā sanāksmē!
<P>
(Skaļi aplausi).
<SPEAKER ID="099" NAME="Priekšsēdētājs">
Jā, Martin kungs! Jūs pilnībā pārvaldāt situāciju!

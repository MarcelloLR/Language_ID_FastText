<CHAPTER ID="001">
Sēdes atklāšana
<P>
(Sēdi atklāja plkst. 9.05)
<P>

<SPEAKER ID="005" NAME="Priekšsēdētājs">
Dāmas un kungi! Ceru, ka jūs man piedosiet šo dažu minūšu aizkavēšanos. Šodien savu 96. dzimšanas dienu svin mūsu bijušais kolēģis Otto von Habsburg. Viņš bija Eiropas Parlamenta deputāts no 1979. gada līdz 1999. gadam. Viņa apmeklējumu rādītāji un darba kvalitāte bija paraugs mums visiem. Uz pāris minūtēm es aizkavējos tāpēc, ka nupat runāju ar viņu pa telefonu un nodevu sirsnīgus sveicienus 96. dzimšanas dienā no jums visiem - ceru, ka jums nekas nav pretī, - un, protams, arī no viņa politiskajiem draugiem Bavārijā.

<CHAPTER ID="019">
Konvencijas par pieeju informācijai, sabiedrības dalību lēmumu pieņemšanā un iespēju griezties tiesu iestādēs saistībā ar vides jautājumiem dalībnieku trešās sanāksmes stratēģija (debates) 
<SPEAKER ID="497" NAME="Priekšsēdētājs">
Nākamais darba kārtības punkts ir Ouzký kunga mutiskais jautājums Komisijai Vides, sabiedrības veselības un pārtikas drošības komitejas vārdā: Komisijas stratēģija Konvencijas par pieeju informācijai, sabiedrības dalību lēmumu pieņemšanā un iespēju griezties tiesu iestādēs saistībā ar vides jautājumiem dalībnieku trešās sanāksmes stratēģija (B6-0157/2008).
<P>
Es visiem klātesošajiem pavaicātu, vai šīm debatēm ir kāda nozīme? Es domāju, ka, nepiedaloties referentem, mēs nevaram turpināt debates, tāpēc es jūs lūdzu man atļaut šodien slēgt debates. Vai ir kādi iebildumi?
<SPEAKER ID="499" NAME="Marios Matsakis" AFFILIATION="ALDE">
Priekšsēdētāja kungs! Es tikai gribēju nedaudz skaidrības. Vai ir kāds iemesls, kāpēc šo cilvēku nav klāt, kāpēc nepiedalās referents? Vai jums ir kāds attaisnojums vai kāda informācija?
<SPEAKER ID="500" NAME="Priekšsēdētājs">
Iemesls ir, ka viņu nav šeit kopā ar mums, un šis ir vienīgais iemesls, ko es varu atzīt. Mums nav ne jausmas; mums nav slepeno aģentu.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Priekšsēdētāja kungs! Mēs visi zinām, ka Wojciechowski kungs kā Komitejas priekšsēdētājs, ir tikai jautājuma oficiālais autors. Es pati vairākus gadus esmu bijusi Orhūsas konvencijas referente. Es šeit esmu ieradisoes no fantastiskām sparģeļu viesībām, lai runātu par šo tēmu, un es gribētu izteikties.
<P>
(Priekšsēdētājs pārtrauc runātāju)
<SPEAKER ID="502" NAME="Priekšsēdētājs">
Cienot jūsu fantastiskās spaģeļu viesības, bez jautājuma autora mēs nevaram turpināt. Es nezinu, kādas slepenas attiecības jums ir ar jautājuma autoru, bet diemžēl mēs nevaram turpināt. Man ļoti žēl, komisārs kundze.
<SPEAKER ID="503" NAME="Inés Ayala Sender" AFFILIATION="PSE">
(ES) Priekšsēdētāja kungs! Es nesaskatu, kurš Reglamenta punkts mums traucē apspriest jautājumu. Komisāre ir šeit, un viņa noteikti ir pelnījusi mūsu cieņu. Es domāju, ka visi klātesošie deputāti ir gatavi un vēlas apspriest šo jautājumu. Es pilnīgi saprotu Ouzký kunga izvēli un prioritātes, un pilnīgi tās cienu, bet šobrīd, ja vien Reglaments mums skaidri neliedz apspriest šo jautājumu, es uzskatu, ka, cienot komisāri un mūsu Parlamenta deputātus, mums jāspēj to darīt.
<SPEAKER ID="504" NAME="Priekšsēdētājs">
Es domāju, ka mēs to uztveram ļoti nopietni. Kā mums var būt šīs debates, neesot jautājumam un neesot jautājuma autoram? Cienot Ouzký kunga pārējot pienākumus, viņš nav kopā ar mums un viņš nepasniedz jautājumu. Lai gan man ir ļoti laba iztēle, es nevaru iedomāties atbildēt uz jautājumu, neesot jautājuma būtībai, neraugoties uz komisāres, divu galveno runātāju, divu ievērojamo Eiropas Parlamenta deputātu no PPE-DE un PSE grupas klātbūtni. Tāpēc, ja vēlamies rīkoties nopietni, es domāju, mums jāaptur šīs debates. Ja jūs vēlaties atbildēt uz jautājumu, neesot jautājumam, mani tas apmierina.
<P>
Tāpēc es ierosinu sēdi slēgt. Mums būs iespēja turpināt.
<SPEAKER ID="505" NAME="Androula Vassiliou">
Komisijas loceklis. - Priekšsēdētāja kungs! Es atsūtīšu atbildi uz jautājumu rakstiski.
<P>
Komisijas rakstveida atbilde
<P>
2008. gadā būs desmitā gadadiena kopš Orhūsas konvencijas pieņemšanas. Konvencijas dalībnieku trešā sanāksme, kas jūnijā notiks Rīgā, dos iespēju dalībniekiem pārskatīt konvencijas īstenošanā panākto progresu, un atspoguļot un plānot turpmāk esošās problēmas.
<P>
Eiropas Kopiena ir konvencijas dalībniece kopš 2005. gada maija. Pirms un pēc 2005. gada ES pieņēma vairākus tiesību aktus, lai nodrošinātu konvencijas īstenošanu. Tagad saglabājas problēmas, ieskaitot pašas konvencijas līmeni kā, piemēram, visām pusēm joprojām jāvienojas par paredzamiem un stabiliem finanšu pasākumiem.
<P>
Komisijas prioritātes dalībnieku trešajai sanāksmei var rezumēt šādi:
<P>
· Ilgtermiņa stratēģijas plāna pieņemšana, kas pragmatiski un praktiski pasvītrotu pretenciozas, bet reālistiskas prioritātes nākamajiem gadiem. Šajā kontekstā vēlos uzsvērt īstenošanas nozīmi, kurai pēc Komisijas viedokļa jābūt pirmajai prioritātei;
<P>
· Stabilu un paredzamu finanšu pasākumu pieņemšana, kas nodrošinātu, ka konvencijas darba programmas var turpināties uz saprātīgiem finansiāliem pamatiem;
<P>
· Interpretējoša lēmuma pieņemšana Dalībnieku sapulcē, izskaidrojot apstākļus, atbilstoši kuriem stājas spēkā konvencijas grozījumi. Šim lēmumam jau tagad ir praktiska nozīme un svars, jo tas tiks piemērots konvencijas 2005. gadā pieņemtajiem grozījumiem par ģenētiski modificētiem organismiem;
<P>
· Darba turpināšana par sabiedrības līdzdalību, it īpaši starptautisks forumā, un tiesībām uz tiesu vides jautājumos; un
<P>
· Augsti kvalificētu dalībnieku iecelšanas veicināšana Atbilstības komitejā, kas ir konvencijas galvenais atbilstības mehānisms, tā, lai tā varētu noderīgi palīdzēt dalībniekiem turpināt īstenot konvenciju.
<P>
Komisija sekmē Eiropas Parlamenta deputātu iecelšanu par novērotājiem Kopienas delegācijās, kas piedalās daudzpusējo līgumu pārvaldes institūciju sapulcēs, un ir jau to vairākkārt darījuši.
<P>
Es atzinīgi vērtēju Eiropas Parlamenta deputātu piedalīšanos MOP3, un esmu ieinteresēts dzirdēt jūsu prioritātes un cerības par šo sanāksmi.
<SPEAKER ID="506" NAME="Priekšsēdētājs">
Es gribētu informēt klātesošos, ka sēde tagad tiks slēgta, jo jautājuma autora nav klāt. Uz jautājumu tiks sniegta rakstiska atbilde.

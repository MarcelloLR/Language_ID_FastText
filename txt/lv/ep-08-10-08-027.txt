<CHAPTER ID="027">
Sociālo tiesību aktu īstenošana autotransporta jomā (īss izklāsts)
<SPEAKER ID="281" NAME="Priekšsēdētājs">
Nākamais jautājums ir Alejandro Cercas ziņojums Nodarbinātības un sociālo lietu komitejas vārdā par sociālo tiesību aktu īstenošanu autotransporta jomā.
<SPEAKER ID="282" NAME="Alejandro Cercas" LANGUAGE="ES">
Priekšsēdētāja kungs, komisār, paldies par jūsu klātbūtni. Kā jūs zināt, 2002. gada martā Padome un Parlaments samierināšanas procedūrā vienojās par Direktīvu 2002/15/EK, kas nosaka prasības darba laika organizēšanai personām, kuras ir autotransporta apkalpes locekļi, lai nodrošinātu viņu veselību un drošību, drošību uz ceļa, kā arī radītu vienādus konkurences apstākļus visiem uzņēmumiem. Tajā tika iekļauta ne tikai transportlīdzekļu vadīšana, bet arī fiziskais darbs, ko šie autovadītāji šad tad veic, lai iekrautu vai izkrautu kravu, kā arī transportlīdzekļu apkope.
<P>
Šī samierināšanas procedūra atrisināja vissvarīgāko problēmu, proti, vai direktīvas darbības jomā iekļaut arī pašnodarbinātos darba ņēmējus, un puses ar Komisijas atbalstu kopīgi vienojās, ka pašnodarbinātos darba ņēmējus varētu iekļaut, lai reizi par visām reizēm izbeigtu dubulto tiesību aktu problēmu - dubultos standartus, kas tiek piemēroti pašnodarbinātajiem autovadītājiem un nodarbinātajiem autovadītājiem.
<P>
Kopīga regulējuma trūkums radīja lielas problēmas: šie pašnodarbinātie darba ņēmēji strādāja ļoti garas darba stundas, radot problēmas pašu dzīvībai un drošībai uz ceļa; arī autovadītāji izvirzīja tādas pašas prasības kā pašnodarbinātie un iedragāja godīgas konkurences noteikumus.
<P>
Tāpēc tas bija liels sasniegums, kad beidzot uz visiem laikiem tam tika pielikts punkts, nosakot saprātīgu pārejas periodu šiem dubultajiem tiesību aktiem, un 2002. gadā Komisija, Padome un Parlaments nāca pie secinājuma, ka tas ir visracionālākais un loģiskākais solis.
<P>
Komisāra kungs, mēs izstrādājām šo patstāvīgo ziņojumu ar Nodarbinātības un sociālo lietu komitejas un Transporta un tūrisma komitejas atbalstu tāpēc, ka tagad izrādās, ka šis princips, šīs Komisijas, Padomes un Parlamenta saistības nav tik ciešas; izrādās, ka pastāv neskaidrības; izrādās, ka ir juceklis un skaidrojumi, kas mūs neapmierina.
<P>
Komisijai bija jāsagatavo ziņojums, lai izstrādātu tiesību aktu, kurā noteikti tiek iekļauti šie pašnodarbinātie darba ņēmēji. Patiesība ir tā, ka šis ziņojums nāca klajā pagājušajā gadā, bet tas, pašu vārdiem runājot, bija neatbilstošs, un mēs gaidām galīgo ziņojumu, kas nozīmē, ka tagad - sešus mēnešus pirms integrācijai noteiktā termiņa - mums no Komisijas nav nekāda iniciatīvas ziņojuma.
<P>
Tāpēc, komisāra kungs, tuvojoties dienai, kad direktīvas darbības jomā būtu jāiekļauj pašnodarbinātie darba ņēmēji - bet mums nav ne skaidrības, ne pārliecības, ka joprojām spēkā ir toreizējā vēlme, turklāt klīst runas, ka ir doma pārskatīt kritērijus - Parlaments ir sagatavojis šo ziņojumu ar diviem mērķiem: kā atgādinājumu un kā prasību.
<P>
Tas ir atgādinājums par saistībām, ko uzņēmās Padome, Komisija un Parlaments pret darba ņēmējiem, uzņēmumiem un visiem pilsoņiem, lai izbeigtu šo situāciju, kas ir tiesas procesu cēlonis, kā arī prasība turēt solījumus. Nav radušies nekādi apstākļi, kas būtu iemesls tam, lai mainītu domas par pašnodarbināto darba ņēmēju iekļaušanu direktīvas darbības jomā. Joprojām ir tās pašas vajadzības, tāpēc darba ņēmēju veselības dēļ, drošības uz ceļa dēļ un nevainojamas konkurences dēļ mums būtu direktīvas darbības jomā jāiekļauj pašnodarbinātie autovadītāji.
<P>
Pēdējais lūgums, komisāra kungs. Es uzskatu, ka ir ļoti svarīgi, lai jūs neatteiktos no pieņemtajām saistībām šī termiņa beigās. Ekonomiskās prasības vai tādas nozares, kas pieprasa konkurētspējas pārmērīgas priekšrocības, nekad nevajag stādīt augstāk par sabiedrības vajadzībām, par kurām es runāju.
<P>
Šī iemesla dēļ un arī tāpēc, ka tas ir svarīgi, komisāra kungs, es visu savu kolēģu deputātu vārdā gribu jūs aicināt neizjaukt līdzsvaru un drīzumā īstenot solītos tiesību aktus.
<SPEAKER ID="283" NAME="Vladimír Špidla">
Komisijas loceklis. - (CS) Dāmas un kungi, Eiropas Parlaments šodien apspriež Direktīvas par darba laika organizēšanu personām, kas ir autotransporta apkalpes locekļi, īstenošanu un turpmākas attīstības iespējamos veidus. Šie konkrētie tiesību akti organizē darba laiku personām, kas ir autotransporta apkalpes locekļi, piemēram, autovadītāji un kravas mašīnu autovadītāji. Tomēr direktīvā nav iekļauti pašnodarbinātie autovadītāji.
<P>
Daudzi deputāti atcerēsies, ka direktīva tika pieņemta 2002. gadā pēc spraigas samierināšanas procedūras, kas apstiprināja kompleksu klauzulu. Šī klauzula nosaka, ka no 2009. gada 23. marta direktīvas darbības joma tiks paplašināta, lai iekļautu visus pašnodarbinātos autovadītājus, ja Komisija nosūtīs ziņojumu Padomei un Eiropas Parlamentam par pašreizējo apstākļu ietekmes novērtējumu, kurā pašnodarbinātie autovadītāji nav iekļauti, un izstrādās tiesību akta priekšlikumu attiecībā uz pašnodarbinātiem autovadītājiem.
<P>
Lai gan jautājums, vai iekļaut pašnodarbinātos autovadītājus direktīvas jomā patiešām ir dilemma, atļaujiet man iebilst, ka tā ir arī mākslīga problēma. Komisijas galvenais mērķis, izstrādājot tiesību akta priekšlikumu par autotransporta apkalpes locekļu darba apstākļiem, ir nodrošināt sociālās aizsardzības augstu līmeni un godīgu konkurenci, kā arī uzlabot drošību uz ceļa. Tāpēc Komisija uzskatīja par nepieciešamu ieviest īpašu režīmu autotransporta apkalpes locekļiem, izstrādājot konkrētus noteikumus pie vispārējās direktīvas par darba laiku.
<P>
Tomēr pēc 2002. gada pieņemtie tiesību aktu noteikumi attiecībā uz autovadītājiem ir ievērojami mainījušies, un tās ir bijušas pozitīvas izmaiņas. Pateicoties jūsu palīdzībai un jo īpaši Markov kunga palīdzībai, jauni noteikumi par autovadītāju darba laiku, atpūtas periodiem un pārbaudes procedūrām tika pieņemti 2005. gadā.
<P>
Ja 2002. gadā pieņemtā darba laika direktīva sākotnēji tika piemērota tikai nodarbinātajiem autovadītājiem, 2005. gadā pieņemtie noteikumi attiecās uz visiem autovadītājiem, gan nodarbinātajiem, gan pašnodarbinātajiem. Noteikumi tiek piemēroti visu autovadītāju darba laika 80 %. Tāpēc Parlamenta pamatotās bažas par šo jautājumu, kas izskanēja samierināšanas procedūrā par 2002. gada darba laika direktīvu, tiks pienācīgi mazinātas. Kas attiecas uz 2002. gada darba laika direktīvas pārskatīšanu, nav noslēpums, ka atsevišķu dalībvalstu attieksme pret šo jautājumu ir ļoti atšķirīga un viedokļi dalās gan dalībvalstu starpā, gan transporta nozarē.
<P>
Komisija publicēja savu ziņojumu par sekām, ko rada pašnodarbināto autovadītāju izslēgšana no 2007. gada maija direktīvas kompetences. Ziņojumā sniegti divi secinājumi. Pirmkārt, tajā konstatēts, ka pašnodarbināto autovadītāju iekļaušanai un izslēgšanai bija gan priekšrocības, gan trūkumi. Otrkārt, direktīvas īstenošana ir radījusi dažas problēmas, jo dalībvalstīm ir bijušas grūtības to ieviest. Šīs problēmas cēlonis galvenokārt bija dažu autovadītāju kļūdainā klasifikācija par pašnodarbinātajiem. Tā transporta nozarē tiek raksturoti tie autovadītāji, kuri, lai gan oficiāli skaitās pašnodarbinātie, patiesībā ir atkarīgi no viena uzņēmuma un nespēj paši plānot savu darbu tā, kā viņi to vēlētos. Viņi ir sociāli neaizsargāti, un, kā es teicu iepriekš, lai gan direktīva jau tiek viņiem piemērota, mums jāpanāk ievērojami uzlabojumi tās īstenošanā. Komisija ļoti uzmanīgi uzraudzīja direktīvas transponēšanu valstu tiesību aktos un, kur nepieciešams, uzsāka tiesvedību pret atklātajiem pārkāpumiem. Tiklīdz dalībvalstis pabeidza direktīvas transponēšanu nacionālajos tiesību aktos, mēs veicām šīs transponēšanas kvalitātes rūpīgu pārbaudi. Daudzos gadījumos to rezultātā tika uzsākta tiesvedība, ja tika atklāti pārkāpumi.
<P>
Pašlaik Komisija arī veic ietekmes novērtējumu, lai izveidotu stabilu pamatu tiesību akta priekšlikumam, kas jāizstrādā šogad. Tāpēc Komisijai vēl ir pāragri jau pieņemt viedokli par tiem jautājumu aspektiem, kas attiecas uz pašnodarbinātajiem autovadītājiem un izraisa jautājumu, vai iekļaut viņus darba laika direktīvas darbības jomā.
<P>
Es atzinīgi vērtēju Cercas kunga ziņojumu, jo īpaši notikumus attiecībā uz transponēšanas jautājumu. Tomēr, kā es teicu iepriekš, Komisijas viedoklis ir, ka ziņojumā izvirzītajā risinājumā nav ņemta vērā problēma par direktīvas, kura attiecas uz darba ņēmējiem, pilnīgu un pareizu transponēšanu. Pie tā mēs esam strādājuši līdz pat šim brīdim un ceram, ka to panāksim ar nākamo grozījumu.
<SPEAKER ID="284" NAME="Priekšsēdētājs">
Debates tiek slēgtas.
<P>
Balsošana notiks rīt.
<P>
Rakstiskas deklarācijas (Reglamenta 142. pants)
<SPEAKER ID="285" NAME="Mary Lou McDonald  " AFFILIATION="GUE/NGL">
rakstiski. - Autotransports ir būtiska ES ekonomiskā aktivitāte. Braukšanas, darba laika un atpūtas perioda noteikumu ievērošana ir pamatprasības drošības nodrošināšanai uz ceļa, kā arī autovadītāju un pasažieru veselībai un drošībai.
<P>
Mēs īpaši atzinīgi vērtējam visu nozares darba ņēmēju, starp tiem arī pašnodarbināto autovadītāju, iekļaušanu noteikumos par darba laiku, kas garantēs godīgu konkurenci šajā nozarē.
<P>
Direktīvā arī skaidri jānosaka obligātās prasības, un tās nekādā gadījumā nedrīkst novest pie dažās dalībvalstīs jau esošu labvēlīgāku nosacījumu pazemināšanas.

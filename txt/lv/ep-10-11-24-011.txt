<CHAPTER ID="011">
Finanšu nozares uzraudzība (tiesību aktu parakstīšana) 
<SPEAKER ID="260" NAME="Priekšsēdētājs">
Dārgie kolēģi! Es vēlos īsi pastāstīt par finanšu nozares uzraudzības tiesību aktu kopuma likumīgo parakstīšanu. Tas notiks pēc dažām minūtēm. Šis tiesību aktu kopums ir viens no ES pasākumiem finanšu nozares uzraudzības jomā, kas ir pieņemts saskaņā ar parasto likumdošanas procedūru.
<P>
Šodien tiks apstiprināta Eiropas Sistēmisko risku kolēģija, kas būs atbildīga par ES finanšu sistēmas uzraudzību un nodrošinās iekšējā tirgus sekmīgu darbību.
<P>
Tiks izveidotas vēl trīs Eiropas uzraudzības iestādes, kuru uzdevums būs aizsargāt sabiedrības intereses. Šīs iestādes kontrolēs banku darbību, vērtspapīru apriti un tirgus, kā arī apdrošināšanu un fondētās pensijas.
<P>
Visbeidzot tiks parakstīta apkopota direktīva, ar kuru paredzēts grozīt 11 direktīvas, lai tās pielāgotu Eiropas Finanšu uzraudzības sistēmas un Lisabonas līguma nosacījumiem.
<P>
Ir paveikts liels darbs, un Eiropas iestādes ļoti veiksmīgi sadarbojās. Šī procedūra tika īstenota ļoti ātri un efektīvi. Spānijas un Beļģijas prezidentūra ļoti aktīvi iesaistījās, un es tām izsaku pateicību par sadarbību. Komisija ļoti aktīvi strādāja un ļoti cieši sadarbojās. Lūk, ko es vēlos teikt komisāra kungam un tiem Eiropas Parlamenta deputātiem, kuri paliks šajā plenārsēžu zālē laikā, kad mēs dosimies parakstīt šo tiesību aktu kopumu: tas ir ļoti svarīgs notikums. Paldies Komisijai par aktīvu līdzdalību sagatavošanas sanāksmēs un visās diskusijās.
<P>
Taču, protams, ar to mūsu darbs nav galā. Ļoti svarīgs ir arī ekonomikas pārvaldības tiesību aktu kopums, par kuru mēs tūlīt debatēsim. Mēs labi zinām, ka to ir paredzēts īstenot ES likumdošanas procedūrā, un mēs ceram, ka tas tiks izdarīts pēc iespējas drīzāk.
<P>
Nobeigumā es vēlos teikt, ka tiesību aktu kopums, kuru mēs šodien parakstīsim, stāsies spēkā Eiropas Savienībā, sākot ar 2011. gada 1. janvāri, un tas ir ļoti drīz. Tas ir ļoti svarīgs jaunums mums visiem - tirgiem un ES iedzīvotājiem, jo šie tiesību akti ir izstrādāti tāpēc, lai palīdzētu ES iedzīvotājiem. Tagad mēs parakstīsim šo tiesību aktu kopumu.
<P>
(Priekšsēdētājs paraksta tiesību aktus kopā ar Olivier Chastel (Padomes pašreizējais priekšsēdētājs), Michel Barnier (Komisijas loceklis), José Manuel García-Margallo y Marfil (referents), Sylvie Goulard (referente), Antolín Sánchez Presedo (referents) un Peter Skinner (referents))

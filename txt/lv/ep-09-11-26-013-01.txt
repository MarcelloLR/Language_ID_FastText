<CHAPTER ID="013-01">
1. Nikaragva (balsošana)
<P>
- Pirms balsošanas
<SPEAKER ID="282" NAME="Véronique De Keyser" LANGUAGE="FR">
Priekšsēdētāja kungs, es vēlos jums atgādināt, ka mana grupa ir nolēmusi nepiedalīties balsošanā manis iepriekš minēto iemeslu dēļ.
<P>
Tāpēc mēs neatturamies, bet arī nepiedalāmies.
<SPEAKER ID="283" NAME="Eija-Riitta Korhola" AFFILIATION="PPE">
(FI) Priekšsēdētāja kungs, es uzskatu, ka pārāk lielam deputātu skaitam iepriekšējo debašu laikā tika atļauts pārsniegt uzstāšanās laiku - vairākos gadījumos pat divas reizes. Vai jūs, lūdzu, visiem neatgādinātu, ka vajadzības gadījumā mikrofonu var arī atslēgt? Tas var būt nepieciešams, lai mēs nezaudētu mums atvēlēto uzstāšanās laiku.
<SPEAKER ID="284" NAME="Priekšsēdētājs">
Jā, dažiem no jums tika atļauts uzstāties divas reizes, bet ne jau par vienu jautājumu. Attiecībā uz mikrofona atslēgšanu, es šodien biju labvēlīgs pret visiem un neatslēdzu mikrofonu deputātu uzstāšanās laikā, bet nākošreiz es to darīšu.
<SPEAKER ID="285" NAME="Raül Romeva i Rueda" LANGUAGE="FR">
Priekšsēdētāja kungs, es vēlos uzsvērt, ka mūsu grupa patiesībā ir šeit, bet tādu pašu iemeslu dēļ, kādus minēja Eiropas Parlamenta sociālistu un demokrātu progresīvā alianses grupa, mēs esam nolēmuši nepiedalīties balsošanā, lai parādītu mūsu negatīvo nostāju pret to, ka notika debates un balsošana.
<SPEAKER ID="286" NAME="Ilda Figueiredo" LANGUAGE="PT">
Priekšsēdētāja kungs, mūsu runa attiecas tieši uz šo pašu aspektu. Mūsu runas laikā paskaidroto iemeslu dēļ mēs nepiedalīsimies šajās debatēs - šajā balsošanā. Mēs piedalījāmies debatēs, bet mēs nepiedalīsimies balsošanā, jo tā, kā jau mēs paskaidrojām, notiek par viltus ārkārtas jautājumu.
<SPEAKER ID="287" NAME="Priekšsēdētājs">
Dāmas un kungi, man ir jāpievērš uzmanību nelielai tehniskai kļūdai 6. punktā. Vārdi "krimināls” un "disciplinārs” tiks svītroti no šā punkta.

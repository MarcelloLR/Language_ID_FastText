<CHAPTER ID="007-05">
5. Stāvoklis Gruzijā (balsošana) 
<P>
- Pirms balsošanas par 19. punktu.
<SPEAKER ID="072" NAME="Elmar Brok" LANGUAGE="DE">
Priekšsēdētāja kungs, kad mēs izstrādājām rezolūciju, mēs izmantojām iepriekšējo tekstu, kura redakcija pilnībā neizsaka to, ko Eiropas Padome pašlaik ir apstiprinājusi. Tāpēc es ierosinu, ka teksta otrajai daļai jāskan šādi: "un tāpēc atzinīgi vērtē Eiropas Padomes lēmumu izvietot spēkus.” Mūsu pašreizējā tekstā ir teikts, ka mēs aicinām Padomi to darīt, bet Padome to jau ir izdarījusi. Tāpēc mums redakcija atbilstīgi jākoriģē.
<P>
(Parlaments piekrita apstiprināt mutisko grozījumu.)
<P>
- Pirms balsošanas par rezolūciju.
<SPEAKER ID="074" NAME="Martin Schulz">
PSE grupas vārdā. - (DE) Priekšsēdētāja kungs, mūsu grupai vakar bija plašas debates par šo kompromisa rezolūciju. Dažos būtiskos jautājumos tajā ir atkāpes no teksta, ko mēs kā Sociālistu grupa Eiropas Parlamentā sākotnēji izstrādājām. To sakot, es nekādā veidā nedomāju aicināt uzsākt diskusijas par jautājumu vai mazināt pārrunu dalībnieku sekmes kompromisa lēmuma pieņemšanā ar pārējām grupām, taču ir viena lieta, kuru mēs nevaram panākt, bet kurai ir svarīga loma mūsu rezolūcijā.
<P>
Pat ja šis jautājums, kuru es pēc brīža nosaukšu, vairs nav iekļauts tekstā, mūsu grupa ir nolēmusi balsot par šo kompromisa rezolūciju, jo mēs uzskatām, ka ir svarīgi, lai Eiropas Parlaments nosūtītu vienotu signālu. Tomēr es gribu, lai šeit būtu skaidrs, ka mēs būtu ļoti vēlējušies redzēt, ka tiek apvaldīta prezidenta Saakashvili agresīvā attieksme un konflikta sākumā stingri apturēta pilnīgi nepiemērotā ...
<P>
(Protests no labās puses un aplausi no kreisās.)
<P>
Mēs būtu vēlējušies redzēt, kas notika šīs rezolūcijas izstrādāšanas sākumā, kaut vai tikai tāpēc, lai noskaidrotu, ka tie cilvēki, kas pašlaik šeit tik skaļi protestē, ir tie paši, kas drīzāk vēlas konfliktu saasināšanos nekā to samazināšanu.
<P>
(Aplausi no kreisās puses un protests no labās.)
<SPEAKER ID="075" NAME="Priekšsēdētājs">
Jūs, protams, saprotat, ka šajā balsošanas posmā man nav nodoma uzsākt debates no jauna. Eiropas Parlamenta Sociālistu grupa uzskatīja, ka ar šo piezīmi viņiem jāpaskaidro galīgais balsojums, un es domāju, ka visi saprata, par ko tas bija. Nav nekādas vajadzības atsākt debates. Tāpēc mēs pāriesim pie balsošanas par kopīgo rezolūcijas priekšlikumu.

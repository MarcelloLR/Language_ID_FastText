<CHAPTER ID="006-18">
18. Cukura nozares restrukturizācija (balsojums)
<P>
- Ziņojums: Batzeli
<P>
Pirms balsojuma par 8. grozījumu:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Priekšsēdētāja kungs, šis priekšlikums attiecas uz lauksaimnieku ieguldījumu restrukturizācijas fondā, un Komiteja ir apstiprinājusi šādu formulējumu: "...50 % no atbilstīgās restrukturizācijas palīdzības...” Es to gribētu mainīt uz 25 %. Tas ir saskaņots ar pārējām grupām, un es ceru, ka tas var tikt pieņemts.
<P>
(Mutiskais grozījums tika pieņemts.)
<P>
- Pirms balsojuma par normatīvo rezolūciju:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Priekšsēdētāja kungs, mūsu grupas vārdā es vēlos prasīt nodošanu atpakaļ komitejai saskaņā ar Reglamenta 168. panta 2. punktu. Iemesls ir tāds, ka mēs tikko kā vienojāmies par 25 % ieguldījumu, ko cukurbiešu audzētāji veic restrukturizācijas fondā, bet Komisija uzstāj uz 10 %.
<P>
Pēdējā versijā dalībvalstis spēja to pārsniegt. Arī tas tagad ir atcelts. Mēs jau pēdējā reizē apsvērām, vai mums vajadzētu prasīt nodošanu atpakaļ komitejai šajā sakarībā un tādējādi aprobežoties ar 10 %. Mums nevajadzētu to darīt vēlreiz! Mūsu vienīgā iespēja - jo mēs piedalāmies apspriežu procedūrā - lai iesaistītos diskusijā ar Komisiju, ir nodot atpakaļ ziņojumu tagad un apspriesties ar Komisiju un Padomi.
<SPEAKER ID="136" NAME="Neil Parish  " AFFILIATION="PPE-DE">
Lauksaimniecības un lauku attīstības komitejas priekšsēdētājs. - Priekšsēdētāja kungs, es nedomāju, ka ir pareizi nodot ziņojumu atpakaļ komitejai. Es domāju, mēs gribam pieņemt lēmumu. Mums ir jāturpina restrukturizācija, un tādēļ es negribētu šo nodot atpakaļ komitejai, un es baidos, ka tas ir pretēji tam, ko Graefe zu Baringdorf kungs grib darīt.
<SPEAKER ID="137" NAME="Katerina Batzeli  " AFFILIATION="PSE">
referente. - (EL) Priekšsēdētāja kungs, es nepiekrītu Graefe zu Baringdorf kunga priekšlikumam. Es gribētu Parlamentam pilnīgi skaidri darīt zināmu savu nostāju: mēs tikko esam nobalsojuši par priekšlikumu, uz kura pamata pirmo reizi visiem ražotājiem tiek piešķirts vienreizējs maksājums 260 eiro apjomā plus 25 eiro. Tādējādi kopējā subsīdija ir gandrīz 400 eiro robežās.
<P>
No finansiālā viedokļa tas ir līdzsvaroti, un es uzskatu, ka tas palīdzēs visai nozarei kopumā.
<P>
(Prasība pēc ziņojuma nodošanas atpakaļ komitejai tika noraidīta.)

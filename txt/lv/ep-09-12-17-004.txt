<CHAPTER ID="004">
Darba kārtība
<SPEAKER ID="080" NAME="Martin Schulz" AFFILIATION="S&amp;D">
(DE) Priekšsēdētāja kungs, dāmas un kungi! Es vēlos runāt par diviem darba kārtības punktiem, un es gribētu tos izvirzīt secīgi vienu aiz otra. Pirmkārt, man ir lūgums visam Parlamentam. Tas attiecas uz steidzamo jautājumu, kuru mēs apspriedīsim šajā pēcpusdienā. Tā ir Aminatou Haidar lieta.
<P>
Šopēcpusdien mūsu darba kārtībā ir steidzams jautājums. Es gribētu lūgt deputātus man uzticēties saistībā ar turpmāko procedūru. Daži deputāti, kuri bija cieši iesaistīti šajā lietā, zina - un es šobrīd nevaru sniegt sīkāku paskaidrojumu, bet arī es esmu starp tiem, kuri zina -, ka šīs dienas laikā mums būs risinājums šajā lietā. Ievērojamas ES amatpersonas strādā, lai panāktu labvēlīgu risinājumu. Tāpēc būtu prātīgāk izņemt šo steidzamo jautājumu no šīs pēcpusdienas darba kārtības, jo turpmākas debates varētu tikai kavēt darbu, kas tiek veikts diplomātiskajā līmenī. Tāpēc es lūdzu Parlamentu šajā izņēmuma gadījumā piekrist minētā steidzamā jautājuma izņemšanai no darba kārtības, jo tā mēs vairāk palīdzēsim šīs lietas atrisināšanā, nekā debatējot par to. Tas bija mans pirmais lūgums, priekšsēdētāja kungs. Otrs lūgums tūlīt sekos.
<SPEAKER ID="081" NAME="Priekšsēdētājs">
Schulz kungs, es neesmu pārliecināts, ka mēs varēsim apspriest šo jautājumu vēlreiz. Es baidos, ka ir jau par vēlu, jo mēs jau esam pieņēmuši lēmumu šajā jautājumā. Tagad ir sarežģīti apspriest šo jautājumu vēlreiz.
<SPEAKER ID="082" NAME="Joseph Daul" AFFILIATION="PPE">
(FR) Priekšsēdētāja kungs! Es atbalstu Schulz kunga priekšlikumu. Es uzskatu, ka sarunas ir ārkārtīgi sarežģītas. Mēs runājam par gadījumu, kas attiecas uz cilvēku, sievieti, un notiek centieni rast politisku risinājumu.
<P>
Tāpēc es uzskatu, ka ir svarīgi nesaasināt situāciju brīdī, kad notiek centieni rast politisku risinājumu. Es lūdzu, lai mums vispirms ļautu rast politisku risinājumu.
<P>
(Aplausi)
<SPEAKER ID="083" NAME="Miguel Portas" AFFILIATION="GUE/NGL">
(PT) Es tikai vēlos izteikt īsu komentāru. Diplomātiskie centieni ir ļoti nozīmīgi, bet Aminatou Haidar pēc 33 dienu badastreika ir ievietota slimnīcā. Sliktākais, ko mēs varētu izdarīt, būtu pateikt šai sievietei, kura cīnās par cilvēka pamattiesībām, ka Parlaments bija nolēmis aizmirst par viņu.
<SPEAKER ID="084" NAME="Priekšsēdētājs">
Dāmas un kungi! Saskaņā ar Reglamenta 140. pantu mēs varam balsot par priekšlikumu, lai izņemtu šo punktu no darba kārtības.
<P>
Šajā saistībā es vēlos, lai kāds no deputātiem izsakās par labu šim priekšlikumam.
<SPEAKER ID="085" NAME="Juan Fernando López Aguilar" AFFILIATION="S&amp;D">
(ES) Būdams Spānijas sociālistu delegācijas Eiropas Parlamentā vadītājs, es vēlētos izteikt atzinību par vārdiem, kurus teica Eiropas Parlamenta Sociālistu un demokrātu progresīvās alianses grupas priekšsēdētājs un kurus atbalstīja Eiropas Tautas partijas (Kristīgo demokrātu) grupas priekšsēdētājs. Es to daru divu iemeslu dēļ. Pirmkārt tādēļ, ka, manā skatījumā, Parlaments skaidri apliecina savu solidaritāti ar Haidar kundzi, kuras veselība ir bīstami apdraudēta ilgstošā badastreika dēļ.
<P>
Otrkārt tādēļ, ka, manuprāt, Parlaments ir arī pieņēmis pozitīvu nostāju, atbalstot pastiprinātos daudzpusējos diplomātiskos centienus, kuros galvenā loma bija Spānijas Karalistes valdībai. Galu galā tā tomēr ir tās valsts valdība, kuras teritorijā patlaban atrodas Haidar kundze. Tā ir arī tās valsts valdība, kurā notiek badastreiks, kas, kā apgalvo Haidar kundze, nebeigsies līdz brīdim, kad viņa atgriezīsies teritorijā, kura neatrodas Spānijas jurisdikcijā.
<P>
Tāpēc es atbalstu pašreizējos diplomātiskos centienus un uzskatu, ka vispareizāk būtu, ja mēs izvairītos no rezolūcijas, kas var apdraudēt šo sarunu veiksmīgu norisi, jo šīs sarunas varētu sākties dažu tuvāko stundu laikā...
<P>
(Priekšsēdētājs pārtrauca runātāju)
<SPEAKER ID="086" NAME="Priekšsēdētājs">
Tagad es vēlētos aicināt kādu deputātu uzstāties pret priekšlikumu.
<SPEAKER ID="087" NAME="Izaskun Bilbao Barandica" AFFILIATION="ALDE">
(ES) Priekšsēdētāja kungs, es uzstājos, lai izteiktu savas grupas iebildumus pret šo priekšlikumu, un es tagad paskaidrošu iemeslus. Es uzskatu, ka ir nepareizi iesniegt šādu priekšlikumu šajā rītā. Turklāt tādējādi netiktu izrādīta cieņa visām parlamentārajām grupām, kuras ir iesniegušas rezolūcijas dokumentu.
<P>
Vēl vakar mēs veltījām trīs stundas, lai rastu veidu, kā izņemt šo jautājumu no politiskajām debatēm un nepievērst uzmanību tam, kas notiek Spānijā. Pateicoties visu iesaistīto grupu centieniem, mums veiksmīgi izdevās saskaņot atšķirīgās nostājas un vienoties par kopīgu rezolūcijas dokumentu. Šajā pašā sanāksmē mums arī izdevās pārvarēt domstarpības.
<P>
Tāpēc, es domāju, ja jau šī reize nav piemērota, ja Parlaments nepauž savu viedokli par šo situāciju, kad tad īsti Parlaments varēs izteikties? Kad tas būs?
<P>
(Skaļi aplausi).
<P>
Man ir vēl pēdējais lūgums ...
<P>
(Priekšsēdētājs pārtrauca runātāju)
<SPEAKER ID="088" NAME="Willy Meyer" AFFILIATION="GUE/NGL">
(ES) Priekšsēdētāja kungs, nav taisnība, ka Parlaments ir paudis savu viedokli Haidar kundzes lietā. Tā nav. Parlaments gatavojās izteikt savu viedokli šodien. Tas gatavojās to izteikt šodien, kad ir pagājušas 33 dienas kopš badastreika sākuma, bet tagad mums cenšas liegt iespēju debatēt par šo jautājumu. Es uzskatu, ka tas ir amorāli. Es atkārtošu - tas ir augstākā mērā amorāli.
<P>
(Aplausi)
<SPEAKER ID="089" NAME="José Ignacio Salafranca Sánchez-Neyra" AFFILIATION="PPE">
(ES) Priekšsēdētāja kungs, es lūdzu vārdu, lai izteiktos par procedūru. Parlaments ir nelokāmi uzņēmies saistības cilvēktiesību jautājumā un pienākumu pildīt šīs saistības. Schulz kungs šorīt Parlamentā ierosināja priekšlikumu. Ja viņa rīcībā ir kādi fakti vai svarīga informācija Haidar kundzes lietā, viņa pienākums ir informēt Parlamentu. Pēc tam lēmumu var pieņemt pēcpusdienas sēdē, sākot debates.
<P>
(Aplausi)
<SPEAKER ID="090" NAME="Martin Schulz" AFFILIATION="S&amp;D">
(DE) Priekšsēdētāja kungs! Jau daudzus gadus es pārstāvu savu grupu kā atbildīgais par cilvēktiesību jautājumiem Parlamenta debatēs. Es pret šo lietu izturos ļoti uzmanīgi. Vēlos piebilst, ka pagājušajā svētdienā man bija ļoti gara diskusija ar Marokas ārlietu ministru saistībā ar šo lietu.
<P>
Man ir radies iespaids, ka šodien ir iespēja izbeigt Haidar kundzes badastreiku un rast risinājumu viņas lietā. Ja man būtu radies iespaids, ka publisks paziņojums var palīdzēt atrisināt šo lietu, es būtu sniedzis šādu paziņojumu. Tomēr, tā kā es uzskatu, ka šādās sarežģītās diplomātiskās lietās labākais problēmas risināšanas veids ir piesardzība, es lūdzu deputātus ievērot vajadzīgo piesardzību, lai nodrošinātu šīs sievietes izglābšanu. Tā ir mana vienīgā vēlēšanās.
<SPEAKER ID="091" NAME="Priekšsēdētājs">
Dāmas un kungi, uz brīdi lūdzu jūsu uzmanību. Mēs nevaram nebeidzami turpināt diskusijas šajā jautājumā.
<SPEAKER ID="092" NAME="Raül Romeva i Rueda" AFFILIATION="Verts/ALE">
(ES) Priekšsēdētāja kungs! Sākumā vēlos paust savu izbrīnu, ņemot vērā, ka vakar, kā jau minēja Bilbao Barandica kundze, mēs veltījām gandrīz trīs stundas debatēm par šo jautājumu. Ja Schulz kunga rīcībā jau svētdien bija šī informācija, tad vakar mūs par to vajadzēja attiecīgi informēt. Es atkārtoju, ka informāciju vajadzēja sniegt vakar pirms tika apspriesta kopīgā rezolūcija. Mūs vajadzēja informēt par to, kad notika apspriede dažādo grupu starpā, panākot vienošanos, proti, kompromisu.
<P>
(FR) Nē, tā nav tiesa. Mūsu pienākums ir pieņemt rezolūciju, lai mums vismaz būtu skaidra Parlamenta nostāja Aminatou Haidar lietā. Tāpēc es neaicinu nebalsot, bet uzskatu, ka mums ir jāturpina debates kā parasti.
<P>
(Aplausi)
<SPEAKER ID="094" NAME="Charles Tannock" AFFILIATION="ECR">
Priekšsēdētāja kungs, ir skaidrs, ka Parlamentā viedokļi dalās. Minētais jautājums ir ļoti delikāts. Tajā ir daudz neskaidrību. Vai es varētu lūgt atlikt balsojumu līdz plkst. 15.00, lai partijas un grupas varētu apspriesties un arī noskaidrot, kas patlaban notiek Marokā?
<SPEAKER ID="095" NAME="Priekšsēdētājs">
Dāmas un kungi, mēs esam dzirdējuši visus komentārus. Jūs esat dzirdējuši visu, un jums ir pilnīgs priekšstats par to. Saskaņā ar Reglamenta 140. pantu es iesniedzu šo priekšlikumu balsošanai. Mums ir specifisks priekšlikums par to, ka mēs šo jautājumu šodien neapspriedīsim.
<P>
(Parlaments piekrita šim pieprasījumam)
<SPEAKER ID="096" NAME="Martin Schulz" AFFILIATION="S&amp;D">
(DE) Priekšsēdētāja kungs, man ļoti žēl, ka man atkal ir jālūdz Parlamenta sapratne. Šīs dienas balsošanas sarakstā ir balsošana par subsidiaritātes principu. Saskaņā ar Reglamenta 177. panta 4. punktu es lūdzu atlikt balsošanu par šo punktu uz nākamo plenārsēdi un izmeklēt rezolūcijas iesniegšanas tiesisko pamatu. Es uzskatu, ka Parlaments pamatoti piekrīt, ka ir jāgarantē subsidiaritātes principa un pamattiesību ievērošana. Tomēr nav nekādas nozīmes izvirzīt šo jautājumu Eiropas Savienības līmenī. Savu Itālijas kolēģu vārdā es gribētu teikt, ka Itālijā notiekošās debates ir Itālijas, nevis Eiropas debates, un mani kolēģi tāpat kā mēs aizstāvēs daudzveidību un plurālismu. Tomēr nav vērts to darīt šādā rezolūcijā.
<P>
(Neapmierināti izsaucieni)
<P>
Priekšsēdētāja kungs, tas ir pārsteidzoši, ka grupām, kuru nosaukumā ietverts demokrātijas jēdziens, pat nav priekšstata par demokrātijas principu atļaut runātājam pabeigt iesākto runu.
<P>
Saskaņā ar Reglamenta 177. panta 4. punktu es lūdzu atlikt balsošanu par šo punktu uz nākamo plenārsēdi un pārbaudīt rezolūcijas iesniegšanas un balsošanas tiesisko pamatu.
<P>
(Aplausi)
<SPEAKER ID="097" NAME="Priekšsēdētājs">
Dāmas un kungi, Schulz kungs, lūdzu, uzlieciet austiņas. Man ir īpašs paziņojums - šo punktu mēs skarsim balsošanas otrajā daļā. Vispirms mēs balsosim par budžetu, un pēc tam izskatīsim vairākus papildu punktus. Jūs varēsiet apdomāt Schulz kunga priekšlikumu, un mēs atgriezīsimies pie tā balsošanas otrajā daļā tad, kad būsim saņēmuši rezolūciju.
<SPEAKER ID="098" NAME="Bernd Posselt" AFFILIATION="PPE">
(DE) Priekšsēdētāja kungs, tagad, kad steidzamais jautājums ir izņemts no darba kārtības, es gribētu jūs lūgt sadalīt uzstāšanās laiku, kas bija paredzēts jautājumam par Rietumsahāru, divu citu steidzamu jautājumu starpā, jo vakar mums bija saspringta diskusija par uzstāšanās laiku, kas tiek atvēlēts steidzamiem jautājumiem. Tas ir praktisks priekšlikums attiecībā uz šo pēcpusdienu, un es jūs lūdzu to pieņemt, jo mēs veselu stundu diskutēsim par steidzamiem jautājumiem.
<SPEAKER ID="099" NAME="Priekšsēdētājs">
Mēs ņemsim vērā jūsu priekšlikumu.

<CHAPTER ID="006">
Politisko grupu sastāvs: sk. protokolu
<P>

<SPEAKER ID="097" NAME="Nigel Farage" AFFILIATION="IND/DEM">
Priekšsēdētāja kungs, es nāku, lai runātu par Reglamenta 103. panta 2. punktu. Atbildot uz vēsturisko un, daži teiktu, līksmo demokrātiskās gribas izpausmi pagājušonedēļ Īrijā, jūs kā priekšsēdētājs vakar teicāt, ka "mūsu mērķis arī turpmāk paliek, lai Lisabonas līgums stātos spēkā pirms nākamā gada vēlēšanām. Ja jūs tam piekrītat, es apņēmīgi aizstāvēšu šos principus Padomē nedēļas beigās.”
<P>
(Citu grupu deputātu aplausi)
<P>
Jūs esat lūdzis mums pilnvaras. Es ierosinātu Parlamentam, ka tikai Priekšsēdētāju konferences pilnvaras pašas par sevi nav pietiekošas šajā lietā un mums vajadzētu - saskaņā ar Reglamenta 103. pantu, kas skaidri nosaka, ka "Parlaments lemj, vai debašu noslēgumā pieņemt rezolūciju” - mūsu rītdienas debates ar priekšsēdētāju M. Barroso beigt ar balsojumu, lai redzētu, vai mums ir jādod jums šīs pilnvaras vai nē, un lai redzētu, vai šīs, tā sauktās demokrātiskās palātas deputāti ir gatavi ievērot Īrijas iznākumu un uzzināt, vai "nē” patiešām nozīmē "nē”.
<P>
(IND/DEM grupas deputātu aplausi)
<SPEAKER ID="098" NAME="Priekšsēdētājs">
N. Farage, es jums devu iespēju runāt, jo jūs to lūdzāt, bet man ir jums jāsaka, ka jūsu pieprasījums nāk par vēlu. Tā ir Priekšsēdētāju konference, kas lemj, vai ir vajadzīga rezolūcija. Šo lietu var ierosināt vēlreiz plenārsēdē, kaut gan tam vajadzēja būt izdarītam jau iepriekš. Jūs tagad esat nokavējis, tādēļ rezolūcijas noteikti nebūs. Tāda šī situācija ir saskaņā ar Reglamentu, un mēs ievērojam šos noteikumus. Jūsu skaļums nekompensē jūsu argumentus.

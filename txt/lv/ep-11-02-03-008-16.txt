<CHAPTER ID="008-16">
16.  Atkritumu krīze Kampānijā
<SPEAKER ID="131" NAME="Judith A. Merkies">
autore. - Priekšsēdētāja kungs! Zinu, ka šis ir pēdējais balsojums. Netērēšu pārāk daudz jūsu laika. Esmu Lūgumrakstu komitejas referente šajā jautājumā, par kuru mēs gatavojamies balsot - kardināla risinājuma atrašana pašreizējai atkritumu krīzei Kampānijā, kas ir reģions Neapoles apkārtnē Itālijā.
<P>
Pēc tam, kad tika saņemti vairākkārtēji lūgumi no lūgumrakstu iesniedzējiem, Lūgumrakstu komiteja nosūtīja savu misiju uz Kampāniju un vienprātīgi pieņēma ziņojumu, kurā ir norādīts iespējamais risinājums.
<P>
Ir pašsaprotami, ka Itālijai tāpat kā jebkurai citai dalībvalstij ir jāievēro ES tiesību akti. Mēs gatavojamies raidīt stingru signālu, tomēr iesniegtie grozījumi nevajadzīgi politizē šo jautājumu, un, ja tie tiks atbalstīti, šis stingrais signāls tiks pārvērsts tik tikko sadzirdamā čukstā.
<P>
Ja vien šis Parlaments nevēlas staigāt vienas dalībvalsts pavadā, ierosinu balsot pret šiem grozījumiem un atbalstīt sākotnēji iecerēto teksta variantu.
<SPEAKER ID="133" NAME="Erminia Mazzoni" AFFILIATION="PPE">
(IT) Priekšsēdētāja kungs, vēlējos tikai ieteikt labojumu, jo grozījumā ir ieviesusies drukas kļūda. Ir ticis sašaurināts garāks teikums, un ir palicis pāri tikai "ierosina Komisijai pārbaudīt, vai aizsargājamajās teritorijās esošās izgāztuves ir paplašinātas un vai dažas no tām neietilpst "Natura 2000” teritorijās”.
<SPEAKER ID="135" NAME="Raül Romeva i Rueda" AFFILIATION="Verts/ALE">
Priekšsēdētāja kungs, vai ir iespējams balsot par visiem grozījumiem kopumā?
<SPEAKER ID="136" NAME="Priekšsēdētājs">
Esmu iepazinies ar grozījumu iesniedzēju vārdiem. Ja mēs tā rīkotos, tas būtu ļoti netaisnīgi pret dažiem mūsu kolēģiem no Itālijas.
<SPEAKER ID="137" NAME="Crescenzio Rivellini" AFFILIATION="PPE">
(IT) Priekšsēdētāja kungs! Tas liecina, ka šī rezolūcija ir politiski motivēta. Neviens neanalizē šo jautājumu, vadoties pēc tā būtības vai praktiskuma, un neviens nevēlas palīdzēt pašvaldībai, bet visi tikai runā tikai par sīkumiem. Šis ir politisks priekšlikums. Tas pat ir redzams veidā, kā cilvēki uzrunā Mazzoni kundzi. Aicinu Eiropas Tautas partijas grupu (Kristīgos demokrātus) balsot par šiem grozījumiem un pret šo priekšlikumu, ko ir iesnieguši kreisie, kuri ir atbildīgi par to, kas ir noticis Kampānijā, un pašlaik ir iesnieguši priekšlikumu Parlamentā. Viņi ir atbildīgi par šo stāvokli. Viņi bija valdībā, kad tas viss notika.
<SPEAKER ID="138" NAME="Priekšsēdētājs">
Zinu, ka rezolūcijas priekšlikums ir par jutīgu tematu, bet tas ir savlaicīgi iesniegts. Ir iesniegti arī grozījumi, un mēs turpināsim balsot par grozījumiem - pēc kārtas par katru atsevišķi. To ir ļoti maz.
<SPEAKER ID="139" NAME="Priekšsēdētājs">
Līdz ar to balsošana ir beigusies.

<CHAPTER ID="003">
Priekšsēdētāja paziņojumi
<SPEAKER ID="007" NAME="Priekšsēdētājs">
Es vēlētos izteikt dažas piezīmes saistībā ar šīs daļējās sēdes atklāšanu. Mūsu skatieni šodien ir vērsti uz Eiropas Savienības dienvidu kaimiņiem. Pēdējo dienu pārsteidzošie notikumi Ēģiptē ir iedrošinājuši iedzīvotājus visā reģionā. Mēs cienām viņu drosmi, apņemšanos un centienus ceļā uz demokrātiju. Šī nostāja jau ir nesusi nozīmīgas pārmaiņas, kuras mēs pilnībā atbalstām. Tomēr mums ir žēl, ka to laikā ir zaudētas dzīvības. Mēs aicinām visas reģiona valdības uzsākt dialogu ar saviem pilsoņiem. Mēs vēlamies pielikt punktu jebkādām mierīgi demonstrējošo cilvēku mocībām un jau gadiem pastāvošu steidzamu pasākumu atlikšanu. Mēs pieprasām atjaunot pilnīgu vārda brīvību. Iedzīvotāju balsis ir jāņem vērā. Tas ir nozīmīgs mērķis visai Eiropas Savienībai, kā arī mums visiem. Atcerieties, kā 1989. gadā daudzi Eiropas politiķi baidījās no pārmaiņām Centrālajā un Austrumeiropā, tāpēc nebaidīsimies pilnībā iesaistīties gan politiski, gan ekonomiski. Palīdzēsim saviem kaimiņiem īstenot to demokrātiskos centienus, lai viņi vēlētos dzīvot paši savās valstīs un varētu to beidzot ar cieņu darīt, nejūtot vajadzību emigrēt. Pieliksim kopīgus spēkus šā mērķa sasniegšanai kā īsta kopiena.
<P>
(Aplausi)
<P>
Saistībā ar notikumiem mūsu dienvidu kaimiņu valstīs es vēlētos vērst uzmanību uz faktu, ka dažas Eiropas Savienības dalībvalstis ir kļuvušas par mērķi nozīmīgam migrantu skaitam no šī reģiona. Savienībai jārīkojas ātri un vienoti, lai atbalstītu tās dalībvalstis, kurās ir paaugstināts bēgļu pieplūdums. Mēs Eiropas Savienībā dalām arī šo pienākumu un atbildību.
<P>
Nākamā informācija ir par 12. februāri, kad norisinājās Starptautiskā diena pret bērnu kareivju izmantošanu. Tiek lēsts, ka pašreiz apmēram no 200 000 līdz 300 000 bērnu ir tieši iesaistīti bruņotos konfliktos vairāk nekā 20 valstīs visā pasaulē. Eiropas Parlaments aktīvi iesaistās cīņā pret šo apkaunojošo tendenci izmantot bērnus bruņotos konfliktos.
<P>
Visbeidzot, mēs saņemam šokējošus datus no Irānas. Kopš gada sākuma tur ar nāvi sodīto cilvēku ir trīsreiz vairāk, nekā tādā pašā laika posmā pagājušajā gadā. Jo īpaši satraucoši ir dati par nāves sodiem, kas piespriesti politiskajiem disidentiem. Es pieprasu Irānas varas iestādēm nāves sodu izpildei noteikt moratoriju un turpmāk svītrot nāves sodus no Irānā noteikto sodu saraksta.

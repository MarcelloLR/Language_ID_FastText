<CHAPTER ID="009-12">
12. ES stratēģija attiecībā uz Orhūsas konvencijas Pušu trešo sanāksmi (balsošana) 
<P>
- Pirms balsošanas:
<P>
Priekšsēdētājs. - Man šķiet, ka Miroslav Ouzký vēlējās runāt, jo vakardienas debates bija ļoti īsas. Varbūt jūs mums varat paskaidrot, kāpēc.
<SPEAKER ID="123" NAME="Miroslav Ouzký" AFFILIATION="PPE-DE">
(CS) Es tikai vēlos izmantot iespēju uzstāties, lai uzsvērtu šīs rezolūcijas nozīmi. Vakar par to vai drīzāk par mutisko jautājumu nenotika debates. Mana komiteja ir jau saņēmusi komisāra atbildi, un tāpēc es paužu atzinību par to, ka šis jautājums ir saglabāts darba kārtībā un tiks iesniegts balsošanai.
<SPEAKER ID="124" NAME="Priekšsēdētājs">
Es vienkārši norādīju, ka šīs debates bija vakardienas darba kārtībā, bet, tā kā neviens nelūdza vārdu, debates nenotika. Tāpēc ir svarīgi dot vārdu attiecīgās komitejas priekšsēdētājam.
<SPEAKER ID="125" NAME="Inés Ayala Sender" AFFILIATION="PSE">
(ES) Priekšsēdētāja kungs, es vēlējos pateikt - jā, bija runātāji, un mēs piedalījāmies plenārsēdē. Klāt nebija Miroslav Ouzký, un klātesošie un priekšsēdētājs nolēma jautājumu atcelt. Runātāji bija gatavi, un piedalījās arī Komisijas pārstāvis.
<SPEAKER ID="126" NAME="Priekšsēdētājs">
Jums ir taisnība, to norādot. Runātāji piedalījās, taču attiecībā komiteja šo jautājumu bija atcēlusi.

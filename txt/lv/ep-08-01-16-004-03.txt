<CHAPTER ID="004-03">
3. (
<P>
- Pirms balsojuma:
<SPEAKER ID="105" NAME="Francesco Enrico Speroni" AFFILIATION="UEN">
(IT) Priekšsēdētājas kundze, dāmas un kungi! Es vēlētos izvirzīt jautājumu par darba kārtību: nevēloties iejaukties procedūrā, es tomēr gribētu zināt, vai ir noteikts, ka katru reizi ir obligāti jānorāda gan rezultāts, gan balsotāju skaits, gan no balsošanas atturējušos skaits un tā tālāk, vai arī tas ir katra paša ziņā.
<SPEAKER ID="106" NAME="Priekšsēdētāja">
Ja jūs nevēlaties, lai es jums stāstu, es nestāstīšu, bet skaidrs ir tas, ka ir labi, ja droši zina.
<P>
- pēc balsojuma par 60. punktu:
<SPEAKER ID="107" NAME="Thomas Wise   -" AFFILIATION="IND/DEM">
Priekšsēdētājas kundze, vai jūs vismaz nevarētu parādīt rezultātus uz ekrāniem mūsu priekšā, ja jūs negrasāties tos nosaukt?
<SPEAKER ID="108" NAME="Priekšsēdētāja">
Jums tikai ir jāpaceļ acis, ja jūs gribat redzēt rezultātu.
<P>
- Pēc balsojuma:
<SPEAKER ID="109" NAME="Robert Evans   -" AFFILIATION="PSE">
Priekšsēdētājas kundze, dienesti ir mani konsultējuši, ka katrs papildu balsojums pēc saraksta izmaksā EUR 400, tas vakardienas pasākuma izmaksas palielina par EUR 25 000.
<P>
Tātad, es gribētu vaicāt tiem, kas aicina ieviest pastāvīgu balsošanu pēc saraksta, vai viņi domā, ka tas ir nodokļu maksātāju naudas labs izmantojums.
<SPEAKER ID="110" NAME="Daniel Hannan   -" AFFILIATION="PPE-DE">
Priekšsēdētājas kundze, ja katrs balsojums pēc saraksta patiešām maksā EUR 400, es ierosinu, lai šis Parlaments savam darbam piemēro tādu pašu efektivitāti, kā kopējai lauksaimniecības politikai, strukturālajam atbalstam, starptautiskajai attīstībai un pārējam Eiropas Savienības budžetam. Protams, ka mēs varam veikt šo darbu daudz lētāk!
<SPEAKER ID="111" NAME="Kathy Sinnott   -" AFFILIATION="IND/DEM">
Priekšsēdētājas kundze, šeit ir praktisks ieteikums. Daļa no izdevumiem ir par balsojumu tulkošanu, bet tie ir tikai numuri, un mums tātad ir vajadzīgs tikai viens balsojuma izdevums. Mums nevajag tos pārtulkot ikvienā valodā, jo mēs strādājam ar skaitļiem, un cilvēku vārdi ir tādi paši ikvienā valodā. Tātad mēs varam šādi samazināt izmaksas. Es domāju par visiem papīra gabaliņiem, ko mēs aizpildām šajā Parlamentā. Pilsonim vissvarīgākais ir zināt, kā mēs balsojam.
<P>
(Aplausi)

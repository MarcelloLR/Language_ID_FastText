<CHAPTER ID="002">
Priekšsēdētāja paziņojums 
<SPEAKER ID="006" NAME="Priekšsēdētājs">
Ar dziļām skumjām mēs uzzinājām par dramatiskajiem notikumiem Kauhajoki, Somijas rietumos, kur ļoti traģiskā notikumā skolā 11 cilvēki ir zaudējuši dzīvības. Vainīgais arī ievainoja vairākus cilvēkus, bet pats pēc tam nošāvās.
<P>
Eiropas Parlamenta vārdā es vēlētos izteikt visdziļāko līdzjūtību un solidaritāti upuru ģimenēm un tuviniekiem. Visi upuri bija nevainīgi profesionāli tehniskās skolas audzēkņi, kas tur mācījās, lai veidotu savu karjeru pakalpojumu nozarē.
<P>
Šī traģēdija notika nepilnu gadu pēc līdzīga šausmīga slaktiņa Jokelas vidusskolā. Kā mēs visi zinām, Somija tiek uzskatīta par vienu no vismierīgākajām un drošākajām valstīm Eiropā, tāpēc mēs saprotam, ka Somijas iedzīvotāji ir šokēti par notikušo, un mēs jūtam līdzi viņu bēdās.
<P>
Diemžēl bieži vien scenāriji šajos asinsizliešanas aktos ir līdzīgi. Šajā gadījumā, lai gan vainīgais pirms slaktiņa ievietoja draudus saturošus video internetā, nebija iespējams šo traģēdiju novērst. Kā atbildīgiem Eiropas un visu dalībvalstu politiķiem mums jādara viss iespējamais, lai nodrošinātu, ka šādi vardarbības akti tiek pamanīti un novērsti laikus.
<P>
Es vēlreiz Eiropas Parlamenta vārdā vēlētos izteikt mūsu visdziļāko līdzjūtību un solidarizējas ar upuriem un viņu ģimenēm.

<CHAPTER ID="004-03">
3. Starpniecība civilajos un komerciālajos jautājumos (
<P>
- Pirms balsošanas:
<SPEAKER ID="083" NAME="Arlene McCarthy">
referente. - Priekšsēdētāja kungs, kopējai nostājai nav grozījumu. Tā ir noticis, pateicoties lieliskajai Parlamenta, Padomes un Komisijas sadarbībai un it īpaši manu "ēnu”, Wallis kundzes un Gauzès kunga no PPE-DE grupas, darbam, kuri ieņēma stingru nostāju attiecībā uz Padomi un Komisiju.
<P>
Manuprāt, ir pagājis jau vairāk nekā gads, kopš mēs vienojāmies par šo priekšlikumu, bet tieši starpniecības ekspertu un šīs jomas profesionāļu reakcija uz pašu pirmo Parlamenta konsultāciju tiešsaistē mūs pārliecināja par šo tiesību aktu labajām īpašībām. Zinu, ka viņi šodien atzinīgi vērtēs balsojumu par šo priekšlikumu ieviešanu tiesību aktos.
<P>
Pārāk bieži ir redzami gadījumi, kad laulība vai attiecības, kurās ir bērni, ir neveiksmīgas, un iesaistītās puses beigu beigās gadiem tiesājas un maksā milzu summas par juridiskajiem pakalpojumiem. Vienai no manām vēlētājām, kurai bija grieķu partneris, maksāja ievērojamas summas juristiem, un viņai nācās trīs gadus tiesāties, lai atgūtu savus bērnus. Tāpēc starpniecība var būt noderīga iedzīvotājiem, lai tiktu pie taisnības un pēc iespējas samazinātu izmaksas, kas saistītas ar strīda atrisināšanu, iztiekot bez bieži vien dzēlīgajām tiesas prāvām.
<P>
Papildu labums ir tas, ka tiesai paliek vairāk laika lietām, kam tiešām ir nepieciešams tiesas spriedums. Šie jaunie tiesību akti cilvēkiem visā Eiropā dos iespēju nonākt pie taisnīguma ātrāk un neizdodot daudz naudas. Tāpēc es mudinu deputātus atbalstīt otro lasījumu un pavērt jaunus atlīdzību un līdzekļu ceļus iedzīvotājiem visā ES.
<P>
(Aplausi)
<SPEAKER ID="084" NAME="Priekšsēdētājs">
Es atgādināšu kolēģiem, ka plenārsēdē referents var lūgt iespēju izteikties divu minūšu garumā, tāpēc, lūdzu, centieties pienācīgi sevi savaldīt. Tomēr es ticu, ka Rack kungs vēlas izteikties par kādu procedūras jautājumu.
<SPEAKER ID="085" NAME="Reinhard Rack" AFFILIATION="PPE-DE">
(DE) Priekšsēdētāja kungs, parasti mēs teiktu, ka mūsu mehānisms nedarbojas, bet šajā gadījumā nedarbojas lifti. Ļoti daudzi mani kolēģi gaida, līdz varēs nokļūt sēžu zālē. Tāpēc būtu prātīgi, ja mēs varbūt varētu apsvērt iespēju pārcelt uz vēlāku laiku tādas deklarācijas, kā šīs.
<SPEAKER ID="086" NAME="Priekšsēdētājs">
Es galvoju, ka tiks darīts viss iespējamais, lai lifti atsāktu darboties pēc iespējas drīzāk vai arī lai kolēģi varētu balsot liftos.

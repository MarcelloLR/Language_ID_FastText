<CHAPTER ID="007-15">
15. Ieroču iegādes un glabāšanas kontrole (balsojums)
<P>
- Ziņojums: Gisela Kallenbach
<P>
Pirms balsojuma
<SPEAKER ID="093" NAME="Gisela Kallenbach" AFFILIATION="Verts/ALE">
(DE) Priekšsēdētāja kungs, dāmas un kungi, es uzskatu to par ievērojamu veiksmi, ka, pateicoties Iekšējā tirgus un patērētāju aizsardzības komitejas, Pilsoņu brīvību, tieslietu un iekšlietu komitejas, Padomes un Komisijas kompromisam mēs varam sasniegt rezultātu pirmajā lasījumā par ieroču iegādes un glabāšanas jutīgo jautājumu. Vēlos teikt patiesu paldies visiem iesaistītajiem.
<P>
- Pēc balsošanas
<SPEAKER ID="095" NAME="Arlene McCarthy" AFFILIATION="PSE">
Priekšsēdētāja kungs, P. Rübig divas reizes ir apsūdzējis mani par ieroča ienešanu sēžu zālē. Vēlos precizēt, ka to atļāva drošības dienests, un arī prezidentūra ir informēta.
<P>
Pirms šī balsojuma tas nebija ierocis. Tagad, kad Parlaments ir nobalsojis, ka tas ir ierocis, esmu gatava to nodot iestādēm!
<SPEAKER ID="096" NAME="Priekšsēdētājs">
Manuprāt, vienīgais šeit esošais ierocis ir mūsu pārliecības stiprums.

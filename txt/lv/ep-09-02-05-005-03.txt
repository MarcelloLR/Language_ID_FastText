<CHAPTER ID="005-03">
3. Eiropas MVU lomas pastiprināšana starptautiskajā tirdzniecībā (
<P>
- Pirms balsošanas:
<SPEAKER ID="072" NAME="Cristiana Muscardini" LANGUAGE="IT">
Priekšsēdētāja kungs, dāmas un kungi, pateicos par jūsu pacietību.
<P>
Kā zinām, Eiropas Parlaments jau vairākus gadus vēlas paust savu viedokli par maziem un vidējiem uzņēmumiem, kas veido 99 % no visiem Eiropas uzņēmumiem un nodrošina 75 miljonus darbavietu, kamēr mūsdienās tikai 3 % šo MVU ir pieeja ārvalstu un ārējam tirgum un tikai 8 % ir pieeja iekšējam tirgum.
<P>
Tādēļ mēs lūdzam Padomi un Komisiju ņemt vērā šos faktus daudzpusējās un divpusējās sarunās, attiecībā uz pieeju ārējam tirgum, cīņā pret viltojumiem, tirdzniecības aizsardzības instrumentu izmantošanā un konkursu procedūrās. Tirdzniecība ir ceļš uz lielāku labklājību.
<P>
Es vēlos pateikties saviem kolēģiem Starptautiskās tirdzniecības komitejā un visvairāk divu lielāko grupu ēnu referentiem Saïfi kundzei un Locatelli kundzei, kā arī no sirds pateikties sekretariātam un jo īpaši Bendini kungam. Es uzskatu, ka pēc darba pabeigšanas esam nonākuši pie vienādiem uzskatiem un priekšlikumiem Komisijai par tematu, kas ir tuvs Ashton kundzei, kā mēs dzirdējām komisāres atklāšanas uzrunā, un kas jārisina nekavējoties, ja mēs vēlamies kaut vai daļēji atrisināt nopietno ekonomisko un finanšu krīzi, kas skar mūsu darba ņēmējus un pilsoņus.

<CHAPTER ID="005-10">
10. Zinātnes vajadzībām izmantojamo dzīvnieku aizsardzība (
<P>
- Pirms balsošanas:
<SPEAKER ID="104" NAME="Neil Parish">
referents. - Priekšsēdētāja kungs, es vēlētos pateikties visiem ēnu referentiem, kas ļoti aktīvi man palīdzēja darbā ar neticamu tehnisku un grūtu lietu. Es uzskatu, ka strādājot kopā, mēs spējām panākt veiksmīgu kompromisu.
<P>
Izmēģinājumi ar dzīvniekiem ir ļoti strīdīga un emocionāla joma, kas ietver morālu dilemmu. Mēs esam darījuši, ko varējuši, lai radītu stāvokli, kurā uzlabotos izmēģinājumos izmantoto dzīvnieku labklājība, un tajā pašā laikā Eiropā tiktu nodrošināta visaugstākās kvalitātes un uzticamu medicīnisko pētījumu turpināšana. Mēs esam paļāvušies uz Komisijas priekšlikumu daudzās jomās un, kas vissvarīgākais, mēs esam noskaidrojuši procedūru smaguma klasifikāciju. Mēs panācām veiksmīgu kompromisu Lauksaimniecības komitejā un to nevajadzētu kritizēt šajā posmā.
<P>
Mēs visi vēlamies strādāt kopā, lai uzlabotu, samazinātu un aizvietotu izmēģinājumus ar dzīvniekiem. Tomēr mums jāatceras, ka daudzas vakcīnas un daudzu slimību zāles ir iegūtas, izmantojot dzīvniekus, jo īpaši primātus, piemēram, vakcīnas poliomielīta, difterijas, B hepatīta ārstēšanai, kā arī dziļai smadzeņu stimulēšanai Parkinsona slimībā. Tie visi ir piemēri, kādu labumu mēs gūstam no pētījumiem ar dzīvniekiem. Lai remdētu bažas, kas daudzus deputātus māc saistībā ar embriju cilmes šūnām, 170. grozījums, ja to atbalstīs, nodrošinās, ka ētiskus lēmumus šajā jautājumā pieņems dalībvalstis pašas, nevis Komisija.
<P>
Mums šeit ir milzīga iespēja uzlabot likumdošanu attiecībā uz dzīvnieku labklājību un pētniecību. Mums vajadzētu aizmirst par partiju domstarpībām un atbalstīt šo ziņojumu. Rūpniecības, medicīniskās pētniecības un dzīvnieku labklājības organizācijas ir pārliecinātas, ka tas ir solis uz priekšu un mēs uzlabosim un pilnveidosim pašreizējo likumdošanu. Ja mēs to neizdarīsim šajā Parlamentā, tiesību aktu izstrādāšana var tikt atlikta vēl uz diviem vai vairāk gadiem, kas būtu solis atpakaļ. Es mudinu Parlamenta deputātus atbalstīt šo ziņojumu.
<P>
Visbeidzot, tā kā, iespējams, šī ir pēdējā reize, kad es runāju šeit, jo es eju pensijā un nodarbošos ar valsts politiku, es vēlos pateikties jums par laipnību, ar kādu jūs pret mani izturējāties, kā arī pateikties Parlamenta deputātiem, kas arī ļoti laipni izturējās pret mani.
<P>
(Aplausi)
<SPEAKER ID="105" NAME="Priekšsēdētājs">
Liels paldies, Parish kungs. Mēs jums vēlam jūsu valsts Parlamenta darbā tādu pašu dedzību, ar kādu jūs darbojāties šeit, Eiropas Parlamentā.

<CHAPTER ID="002">
Koplēmuma procedūrā pieņemto tiesību aktu parakstīšana (sk. protokolu)
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Priekšsēdētāja kungs, Lietuvas parlaments vakar balsoja par tiesību aktu par homoseksuālismu, par homoseksuālisma un biseksuālisma propagandēšanu. Lietuvas prezidents jau ir atteicies parakstīt šo tiesību aktu. Tas tika nosūtīts atpakaļ parlamentam. Šis tiesību akts ir tiešā pretrunā Eiropas Savienības Pamattiesību hartai un Lisabonas līguma 6. panta 1. punktam.
<P>
Es jūs aicinu, priekšsēdētāja kungs, Parlamenta vārdā iebilst pret šo tiesību aktu Eiropas vērtību interesēs, jo Pamattiesību harta, kā tas noteikts arī Lisabonas līgumā, paredz nediskrimināciju attiecībā uz seksuālo orientāciju, un šis tiesību akts ir diskriminējošs pret seksuālajām minoritātēm.
<P>
Eiropas Parlamenta vārdā es jūs aicinu nosūtīt Lietuvas parlamentam vēstuli, paziņojot, ka šis tiesību akts ir pretrunā Eiropas kopējai idejai.
<P>
(Aplausi)
<SPEAKER ID="008" NAME="Priekšsēdētājs">
Paldies! Mēs turpinām ar darba kārtību.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Priekšsēdētāja kungs, jūs varat man pateikt, vai jūs plānojat rīkoties? Es jums kaut ko palūdzu izdarīt; jums man jāpasaka, vai jūs plānojat to darīt. Tas ir tas, ko es jums lūdzu.
<SPEAKER ID="010" NAME="Priekšsēdētājs">
Es uzzināšu, ko Lietuvas parlaments ir pieņēmis, un tad es nolemšu ko darīt. Es ar jums sazināšos par šo jautājumu.

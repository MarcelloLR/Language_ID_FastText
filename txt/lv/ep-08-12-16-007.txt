<CHAPTER ID="007">
"Erasmus Mundus” programma (2009-2013) (tiesību akta parakstīšana)
<SPEAKER ID="275" NAME="Priekšsēdētājs">
Mēs tagad gatavojamies parakstīt kopā ar Padomi tiesību aktus, kas saistās ar "Erasmus Mundus” darbības programmu augstākās izglītības kvalitātes uzlabošanai un sapratnes veicināšanai starp kultūrām sadarbībā ar trešām valstīm.
<P>
Eiropas lietu valsts sekretār, ministr Le Maire, komisār Figel - visas Erasmus programmas īstais tēvs - dāmas un kungi, ir liels prieks parakstīt svarīgu lēmumu, kas mums kopā ar Padomi šodien ļauj pagarināt programmu "Erasmus Mundus”. Šī ir kulminācija mērķtiecīgajam darbam, ko esam veikuši sadarbībā ar Padomi un Komisiju. Es vēlos izteikt pateicību vēlreiz komisāram Figel īpaši par to, ka viņš ir virzījis šo programmu uz priekšu, dodot mums, Padomei un Parlamentam, iespēju šodien galu galā kopā apzīmogot programmu ar saviem parakstiem.
<P>
Šī publiskā parakstīšana palīdzēs izprast Eiropas tiesību noteikumu nozīmi Eiropas pilsoņiem. "Erasmus Mundus” programma paplašinās Komisijas sākotnējo Erasmus programmu, kas tika izveidota pirms 21 gada. Programma dod iespēju studentiem no visas pasaules studēt Eiropas Savienībā, un tā pilda svarīgu uzdevumu Eiropas augstākās izglītības kā vislabāko akadēmisko sasniegumu simbola veicināšanā.
<P>
Ar palielinātu finansējumu - gandrīz 950 miljonu eiro uz pieciem gadiem - Eiropas Savienība tagad ir spējīga apmierināt augošo pieprasījumu pēc "Erasmus Mundus” programmas. Tas ļauj mums joprojām atbalstīt kopējas programmas Eiropā ar dotācijām visapdāvinātākajiem trešo valstu studentiem un profesoriem. Turklāt mēs paplašināsim programmas apjomu, iekļaujot arī doktorantūras programmas, un mēs varēsim piedāvāt Eiropas studentiem vēl vairāk finansiālu atbalstu.
<P>
Pateicoties šai programmai, dalībnieki un, galvenais, studenti kļūs par īstiem atklātības un starpkultūru dialoga vēstniekiem. Viņi palīdzēs izveidot labāku sadarbību un savstarpēju sapratni visā zemeslodē.
<P>
Ļaujiet man noslēgumā izteikt pateicību Francijas prezidentūrai, Komisijai un visiem Kultūras un izglītības komitejas locekļiem - man ir patīkami redzēt, ka šīs komitejas priekšsēdētāja Batzeli kundze šodien ir šeit - kā arī referentei De Sarnez kundzei, visiem, kas intensīvi strādāja pie šī svarīgā tiesību akta.
<P>
Es tagad lūgšu ministru Le Maire parakstīt dokumentu kopā ar mani komisāra Figel pārraudzībā, tā sakot.
<P>
(Priekšsēdētāji parakstīja tiesību aktus).
<P>
(Aplausi)

<CHAPTER ID="001">
Sēdes atklāšana
<P>
(Sēdi atklāja 9.00)
<SPEAKER ID="004" NAME="Priekšsēdētāja">
Cienījamie deputāti! Labrīt! Šodiena, 26. septembris, ir Eiropas Valodu diena. Mums ir pienākums atgādināt cilvēkiem šeit Eiropas Parlamentā, valodu templī, par šīs dienas nozīmi Eiropas Savienības filozofijā un būtībā un par darbu, ko veicam, lai izveidotu multikulturālu Eiropu, kurā tiek cienītas mūsu tautu īpatnības, kultūras un gars.
<SPEAKER ID="005" NAME="Josu Ortuondo Larrea" AFFILIATION="ALDE">
- (ES) Priekšsēdētājas kundze! Ļoti pateicos par to, ka devāt man vārdu. Šodien mēs svinam Eiropas Valodu dienu, un es vēlos izteikt to Spānijas valsts pilsoņu jūtas, kas nevar saprast, kāpēc Eiropas Parlamenta Prezidijs diskriminē mūs, jo katalāņiem, galisiešiem un baskiem, pie kuriem piederu arī es, pilsoņu pārstāvis, Parlamentā nav atļauts lietot savu valodu.
<P>
Atšķirībā no Komisijas, Padomes un Reģionu komitejas, kur tautas pārstāvji var izteikties šajās oficiālajās valodās, Prezidijs atsakās pieņemt basku, katalāņu vai galisiešu valodu, kas līdzās oficiālajai valodai Spānijas valstī arī ir oficiālas valodas.
<P>
Priekšsēdētājas kundze!
<P>
(Runātājs runāja basku valodā)
<SPEAKER ID="006" NAME="Priekšsēdētāja">
Ortuondo kungs! Prezidentvalsts lūgs informāciju par šo jautājumu, lai gan tas ir jautājums, ko esam daudzkārt apsprieduši un atbilde ir labi zināma.

<CHAPTER ID="005-01">
1. Eiropas Parlamenta sesiju kalendārs - 2009 (balsošana)
<SPEAKER ID="118" NAME="Priekšsēdētājs">
Pirms mēs turpinām balsošanu, es vēlētos pieminēt vienu faktu. Es lūdzu jūs tagad uzmanīgi ieklausīties, un tad dažu parlamenta grupu vadītājiem tiks dota iespēja izteikties. Trakatellis, Varvitsiotis, Papastamkos, Lambrinidis kungi un citi parlamenta deputāti ir ierosinājuši izmaiņas darbā vienai nedēļai 2009. gadā, tas ir, 16. nedēļai no 13. līdz 19. aprīlim. Šī nedēļa ir tieši pirms pareizticīgo Lieldienām. Tās nav Lieldienas, bet nedēļa pirms Lieldienām. Tomēr par šīs nedēļas sesiju nav saņemts neviens ierosinājums, jo tā ir grupu darba nedēļa. Tas nozīmē, ka šīs izmaiņas nav pieļaujamas, jo Eiropas Parlamentam nav paredzēts strādāt tieši šajā nedēļā. Tomēr tas nenozīmē, ka ir nepieciešams iepriekšējs lēmums par ierosināto sesiju no 20. līdz 23. aprīlim.
<SPEAKER ID="119" NAME="Joseph Daul" AFFILIATION="PPE-DE">
(FR) Priekšsēdētāja kungs, dāmas un kungi, kā jūs zināt, 2008. gads ir Eiropas Starpkultūru dialoga gads, un tas nozīmē, arī dažādu reliģiju dialoga gads. Tāpēc es aicinu jūs, pildot savus Eiropas Parlamenta locekļu pienākumus, rādīt piemēru un respektēt mazākuma grupas. Tieši šī iemesla dēļ kompromisa un labas gribas noskaņojumā pret mūsu draugiem - ortodoksālās ticības pārstāvjiem - mana grupa ierosina šādas izmaiņas sesiju kalendārā 2009. gadā. 17. nedēļa, 2009. gada aprīļa plenārsēdes nedēļa, sāksies 21. aprīlī un beigsies 24. aprīlī - es nevēlos neko vairāk kā tikai teikt, ka mums jāļauj mūsu kolēģiem svinēt pareizticīgo Lieldienas.
<P>
Visu pareizticīgo valstu vārdā es pateicos par atbalstu un lūdzu jūs neradīt nekādas papildus pretrunas. Tomēr es vēlos lūgt Eiropas Parlamenta atbalstu mazākuma grupām, lai rādītu piemēru mūsu līdzpilsoņiem.
<SPEAKER ID="120" NAME="Hannes Swoboda" AFFILIATION="PSE">
(DE) Priekšsēdētāja kungs, es pieņemu, ka šis ir mutisks grozījums. Tas netika paziņots, bet, ja tas ir mutisks grozījums, tad mana grupa ir par to, lai šodien par to nobalsotu. Daudzi katoļi šeit strādā savās reliģiskajās brīvdienās; rīt ir viena šāda diena, neskatoties uz streiku. Tāda ir situācija, bet, neskatoties uz to, es iesaku balsot par labu šim priekšlikumam vai vismaz izvirzīt to uz balsošanu. Priekšsēdētāja kungs, ja jūs uzskatāt, ka tas nav pieņemams, pēc tam grupām vajadzētu panākt vienprātību šajā jautājumā.
<SPEAKER ID="121" NAME="Priekšsēdētājs">
.Ir noteikti jautājumi, par kuriem mums ir jābūt vienprātīgiem, un es ierosinu turpināt, kā ierosinājuši Daul un Swoboda kungi. Par to jābalso beigās. Vispirms mēs balsosim par citiem grozījumiem.
<SPEAKER ID="122" NAME="Hartmut Nassauer" AFFILIATION="PPE-DE">
(DE) Priekšsēdētāja kungs, pirms mēs balsojam, es vēlētos norādīt uz problēmu, kas ietekmē balsošanu un kuru vajadzētu izrunāt un atrisināt.
<P>
Ierosinātajā kalendārā ir atsauce uz vēlēšanu datumu 2009. gadā. Mēs par to nebalsojam tagad, mēs to vienkārši ņemam vērā. Tomēr šī vēlēšanu datuma dēļ Parlamenta vēlēšanu sēde notiks 2009. gada jūlijā. Šādā gadījumā dalībniekiem no dažām valstīm radušās problēmas, jo, ja jūs ieskatītos ciešāk, kļūtu skaidrs, ka, ja vēlēšanu sēde notiek 2009. gada 14. jūlijā, daži parlamenta deputāti nebūs nostrādājuši nepieciešamos piecus gadus, kas nepieciešams, lai būtu tiesības saņemt pensiju. Dažās dalībvalstīs netiek izmantots likumdošanas termiņš, bet fiksēts periods, jo likumdošanā noteiktais termiņš atsevišķās valstīs atšķiras.
<P>
Es domāju, ka šis pamatojums ir pietiekams, lai izskatītu un atrisinātu šo problēmu, izmainot vēlēšanu vai vēlēšanu sēdes datumu. Tāpēc es lūdzu Parlamenta Juridisko dienestu izskatīt šo jautājumu.
<SPEAKER ID="123" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, es gribētu izteikt līdzīgu priekšlikumu.
<P>
Esmu pārsteigts, ka mazākuma tiesības tiek izskatītas no šāda morāla aspekta. Pastāv apmēram septiņas ebreju svētku dienas, kuras nevar ievērot, jo tās ir darba dienas. Tas pats attiecas uz 13 protestantu svētku dienām. Vēlēšanu sēde notiek 14. jūlijā. Tā ir viena no vissvarīgākajām laicīgajām svētku dienām. Vai mēs varam Francijā strādāt 14. jūlijā, ja šajā datumā ir Franču revolūcijas gadadienas svinības? Es domāju, ka tas nav iespējams un ir nepiemēroti. Lūdzu, pārceliet arī šo datumu!
<P>
(Aplausi)
<SPEAKER ID="124" NAME="Priekšsēdētājs">
Mēs esam ņēmuši vērā sacīto, un tagad mēs turpināsim balsošanu.
<P>
(Parlaments piekrita pieņemt mutisko grozījumu)

<CHAPTER ID="006">
Oficiāla sveikšana
<SPEAKER ID="093" NAME="Priekšsēdētājs">
Dāmas un kungi! Es gribētu lūgt, lai jūs arī piedalītos svinīgajā ceremonijā pēc īsa brīža, jo tas ir pareizi un pienācīgi, ņemot vērā mūsu viesus, Saharova balvas laureātus. Pirms sēdes pārtraukšanas - uz pāris minūtēm, līdz ieradīsies mūsu viesi, es vēlos sveikt Sīrijas parlamenta delegāciju, ko vada Suleiman Haddad kungs, Sīrijas Tautas Asamblejas ārlietu komisijas priekšsēdētājs, kurš šeit ir sakarā ar desmito EP un Sīrijas starpparlamentāro sanāksmi. Es ļoti sirsnīgi sveicu mūsu Sīrijas viesus!
<P>
Man ir jāsaka, ka šī vizīte notiek labvēlīgos apstākļos. Asociācijas nolīgums starp Sīriju un ES nesen tika parafēts, un tas ir jāiesniedz Eiropas Parlamentam pēc iespējas drīzākai apstiprināšanai.
<P>
Eiropas Parlaments ir pārliecināts, ka Sīrijai var būt pozitīva loma Tuvajos Austrumos un jo īpaši Vidusjūras savienībā. Es delegācijai novēlu patīkamu uzturēšanos Strasbūrā un auglīgu viedokļu apmaiņu, kas mūsu attiecībām var nākt tikai par labu. Es vēlreiz ļoti sirsnīgi sveicu jūs!
<P>
Ar šo es pārtraucu šo sēdi uz pāris minūtēm, un pēc brīža mēs atkal tiksimies, lai piedalītos svinīgajā sēdē.
<P>
(Sēdi pārtrauca plkst. 12.05 un atsāka plkst. 12.15.)

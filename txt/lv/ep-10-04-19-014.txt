<CHAPTER ID="014">
Darba kārtība
<SPEAKER ID="024" NAME="Priekšsēdētājs">
Ir izplatīts galīgais darba kārtības projekts, ko Priekšsēdētāju konference sagatavoja sanāksmē, kas notika pirmdien, 2010. gada 19. aprīlī, saskaņā ar Reglamenta 137. pantu. Ir ierosināti šādi grozījumi:
<P>
(Izmaiņu pirmā daļa: sk. iepriekšējo punktu)
<SPEAKER ID="025" NAME="Jörg Leichtfried" AFFILIATION="S&amp;D">
(DE) Priekšsēdētāja kungs, es vēlos iesniegt priekšlikumu attiecībā uz procedūru jūsu zināšanai. Jauki, ka jūs mūs apsveicāt par piedalīšanos šajā sēdē. Tas ir grūti, taču tas ir mūsu darbs. Tas nav nekas īpašs. Es tikai vēlos ieteikt nākamreiz mūsu darbu mazliet atvieglot, izziņojot informāciju savlaicīgāk un atbildot uz mūsu e-pasta vēstulēm, lai mēs varētu sagatavoties. Tad, iespējams, šajā sēdē būtu varējuši piedalīties arī tie, kuru šobrīd šeit nav.
<P>
(Aplausi)
<SPEAKER ID="026" NAME="Priekšsēdētājs">
Jāatzīst, ka es īsti nesaprotu jūsu piezīmi, J. Leichtfried kungs, jo deputāti reaģēja ļoti labi. Taču, lūdzu, izbeigsim šo diskusiju.
<SPEAKER ID="027" NAME="John Bufton" AFFILIATION="EFD">
Priekšsēdētāja kungs, es piekrītu šim kungam. Mēs zinām, ka ir problēmas gaisa satiksmes jomā - protams, ka mēs to zinām, mēs taču neesam muļķi -, taču es nesaprotu to, kāpēc tas tika secināts tikai šovakar. Mēs visi te šodien ieradāmies, sēžu zālē ir daudz cilvēku un te ir daudz darbinieku. Nodokļu maksātāji maksā vairākus miljonus mārciņu par to, lai mēs visi varētu šeit atrasties, taču, neskatoties uz to, jūs izlēmāt pēdējā brīdī šo sēdi atcelt. Manuprāt, šāds lēmums ir pilnīgi nepareizs.
<P>
Manuprāt, šodien šeit ir pietiekami liels skaits cilvēku, lai balsotu. Mēs zinām par sarežģītajiem apstākļiem, taču šis ir parlaments. Jūs mainījāt savas domas un paziņojāt - mēs nebalsosim, taču jūs varat nākt un pārrunāt jautājumus un diskutēt, kas parasti ir pilnīgi bezjēdzīgi, un tad, kad jautājumu var nodot balsošanai, izrādās, ka mēs balsot nemaz nedrīkstam.
<P>
Manuprāt, nodokļu maksātāji Apvienotajā Karalistē par šādu lēmumu būs ļoti neapmierināti. Apvienotā Karaliste ir finansiālās grūtībās, šajā valstī tiek ierobežoti pakalpojumi, notiek parlamenta vēlēšanas, mēs domājam, kā taupīt līdzekļus, un tajā pašā laikā šeit mēs līdzekļus tērējam uz nebēdu. Pilnīgi noteikti ir pienācis laiks slēgt šo bodīti.
<SPEAKER ID="028" NAME="Priekšsēdētājs">
Paldies par šo piezīmi! Es visus jūsu komentārus uztveru ļoti nopietni, taču es vēlos norādīt, ka visas politiskās grupas un to pārstāvji vienojās par grozījumiem, ar kuriem es plānoju jūs iepazīstināt.
<SPEAKER ID="029" NAME="Sophia in 't Veld" AFFILIATION="ALDE">
(NL) Priekšsēdētāja kungs, manuprāt, lēmums atlikt balsojumu ir pareizs. Šajā sēdē piedalās pietiekams skaits deputātu, lai nodrošinātu kvorumu, bet nav klātesošu pārstāvju no visiem reģioniem. Taču es ierosinu nepārrunātos darba kārtības punktus saīsināt, lai mēs pilnu dienu varētu beigt agrāk nekā parasti, tas ir, trešdien vēlu pēcpusdienā, kā tas parasti ir ceturtdienās, nevis trešdien pusnaktī. Tādējādi tie cilvēki, kuri tomēr ir šeit, varētu atgriezties mājās un mums nebūtu šeit jāpaliek arī ceturtdien.
<SPEAKER ID="030" NAME="Priekšsēdētājs">
Dāmas un kungi, es ļaušu deputātiem uzstāties, tiklīdz būs pieņemta darba kārtība.
<SPEAKER ID="031" NAME="Charles Tannock" AFFILIATION="ECR">
Priekšsēdētāja kungs, saskaņā ar neparedzētu seku likumu gadījumā, ja šajā nedēļā paredzētais balsojums tiks atlikts uz 6. maiju, kas ir diena, kad Apvienotajā Karalistē notiks parlamenta vēlēšanas, daudzi un varbūt pat visi Parlamenta deputāti no Lielbritānijas, kuri pārstāv visas partijas un delegācijas, tajā dienā šeit nevarēs ierasties, kas arī negatīvi ietekmēs galīgo rezultātu. Vai, lūdzu, varētu balsojumu pārcelt uz trešdienu, 5. maiju, nevis ceturtdienu, 6. maiju?
<SPEAKER ID="032" NAME="Priekšsēdētājs">
Dāmas un kungi, es ierosinu sākt izskatīt darba kārtību, un pēc tam mēs varēsim turpināt uzklausīt jūsu jautājumus par sesiju 5. un 6. maijā. Lēmumu mēs pieņemsim vēlāk, šis jautājums nav jāizlemj uzreiz. Ir skaidrs tikai tas, ka balsojums notiks 5. un 6. maijā. Visi lēmumi tiks pieņemti vēlāk.
<P>
Sāksim izskatīt darba kārtību. Es lūdzu vairs nepārrunāt priekšlikumus attiecībā uz procedūru.
<SPEAKER ID="033" NAME="Priekšsēdētājs">
Ir izplatīta aprīļa sesijas darba kārtības projekta galīgā versija, kurā ir ierosināts veikt šādus grozījumus (Reglamenta 140. pants):
<P>
Pirmdiena:
<P>
Bez grozījumiem.
<P>
Otrdiena:
<P>
Sēde sāksies plkst. 9.00 ar Padomes un Komisijas paziņojumiem par gaisa satiksmes pārtraukšanu Eiropā.
<P>
Debates ilgs līdz plkst. 11.00.
<P>
Laikā no plkst. 11.00 līdz plkst. 13.00 tiks apspriesti šādi jautājumi: J. M. Barroso paziņojums par Komisijas likumdošanas un darba programmu 2010. gadam un Komisijas paziņojums par humānās palīdzības un atjaunošanas pasākumu koordinēšanu Haiti.
<P>
Otrdien balsojums nenotiks.
<P>
Trešdiena:
<P>
Bez grozījumiem.
<P>
Trešdien balsojums nenotiks.
<P>
Ceturtdiena:
<P>
Ceturtdien sēde nenotiks.
<P>
(Šādi darba kārtība tika pieņemta)

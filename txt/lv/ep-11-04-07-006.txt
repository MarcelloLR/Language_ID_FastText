<CHAPTER ID="006">
Balsošanas laiks
<SPEAKER ID="095" NAME="Priekšsēdētāja">
Nākamais darba kārtības punkts ir balsošana.
<P>
(Balsojuma rezultāti un cita informācija: skatīt protokolu)
<P>
*
<SPEAKER ID="096" NAME="Nigel Farage" AFFILIATION="EFD">
Priekšsēdētājas kundze, saskaņā ar Reglamenta 110. pantu Komisija var lūgt vārdu paziņojuma sniegšanai par būtisku jautājumu. Mēs negaidīti esam saņēmuši ekonomiski satraucošus, taču paredzamus jaunumus, ka vēl viena valsts ir nonākusi grūtībās un ka Portugālei būs nepieciešams atbalsts. Vai drīkstu vaicāt, vai esat saņēmusi Komisijas pārstāvju lūgumu šodien sniegt paziņojumu par Portugāles jautājumu? Ja nē, vai komisārs varētu sniegt šādas rīcības pamatojumu? Vai viņš uzskata, ka atbalsts Portugālei nav pietiekami būtisks jautājums, lai Parlaments to apspriestu, vai arī viņš izliekas problēmu neredzam?
<SPEAKER ID="097" NAME="Priekšsēdētāja">
Farage kungs, jūs esat izteicis savu viedokli, un esmu pārliecināta, ka komisārs jūsu sacīto dzirdēja. Katrai institūcijai ir privilēģija paust savu reakciju. Jūs esat sadzirdēts, mums atliek gaidīt turpmāko.
<SPEAKER ID="098" NAME="Nigel Farage" AFFILIATION="EFD">
Priekšsēdētājas kundze, vai atbilde uz manu jautājumu ir "jā” vai "nē”? Vai no Komisijas esat saņēmusi lūgumu sniegt steidzamu paziņojumu Portugāles jautājumā?
<SPEAKER ID="099" NAME="Priekšsēdētāja">
Farage kungs, tā ir komisāra privilēģija, un jums bija iespēja tikt uzklausītam. Turpināsim ar balsojumu.

<CHAPTER ID="005-09">
9. Bali konference par klimata pārmaiņām (balsošana) 
<P>
Rezolūcijas priekšlikums:
<P>
Pirms balsojuma:
<SPEAKER ID="100" NAME="Satu Hassi" AFFILIATION="Verts/ALE">
(FI) Priekšsēdētāja kungs, es tikai vēlējos pateikt, ka viens punkts rezolūcijā, kas tika iesniegts somu valodā, ir nepareizi iztulkots. Rezolūcijas 1. daļā, kas attiecas uz Bali sarunu pilnvarām, somu valodas tekstā ir pārpratums; tajā ieteikts, ka šajā rezolūcijā runa būs par ES iekšējām sarunu pilnvarām pirms Bali konferences. Patiesībā Bali pilnvaras nozīmē, ka Bali konferencē valstis, kas ratificējušas līgumu klimata jomā, mēģinās saņemt sarunu pilnvaras, lai būtu iespējams izstrādāt nākamo līgumu klimata jomā. Citiem vārdiem runājot, 1. daļas teksts somu valodā, kurā teikts, ka "vienotos par sarunu pilnvarām saistībā ar konferenci” būtu jāformulē šādi: "šajā konferencē vienotos par sarunu pilnvarām saistībā ar līgumu”.
<P>
- Pēc balsojuma:
<SPEAKER ID="102" NAME="Gay Mitchell" AFFILIATION="PPE-DE">
Priekšsēdētāja kungs, vajadzēja iereģistrēt, ka es nobalsoju pret grozījumu Nr. 7. Kad es nospiedu pogu, diemžēl iedegās nepareizā lampiņa. Tam vajadzēja būt balsojumam pret šo grozījumu. Tas nemaina balsojuma rezultātu, bet tas ir svarīgi man pašam. Tādēļ es vēlētos lūgt, lai mans balsojums tiktu reģistrēts kā balsojums pret šo grozījumu.
<SPEAKER ID="103" NAME="Priekšsēdētājs">
Jūsu teiktais tiks ņemts vērā.

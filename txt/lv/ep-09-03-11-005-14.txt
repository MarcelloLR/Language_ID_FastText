<CHAPTER ID="005-14">
14. Publiska piekļuve Eiropas Parlamenta, Padomes un Komisijas dokumentiem (
<P>
Pirms galīgā balsojuma.
<SPEAKER ID="124" NAME="Michael Cashman">
referents. - Priekšsēdētājas kundze, saskaņā ar Reglamenta 53. pantu es vēlētos aicināt Komisiju atbildēt un paziņot mums, vai tā paredz pieņemt visus šodien pieņemtos Parlamenta grozījumus.
<SPEAKER ID="125" NAME="Günter Verheugen">
Komisijas priekšsēdētāja vietnieks. - Priekšsēdētājas kundze, man ir tas gods Komisijas vārdā sniegt šādu paziņojumu.
<P>
Komisija atzīmē, ka tā sīki izskatīs grozījumus, par kuriem Parlaments balsoja. Komisija apstiprina savu vēlmi rast kompromisu ar Parlamentu un Padomi. Komisija apsvērs tās priekšlikumu tikai pēc tam, kad abas budžeta lēmējiestādes būs pieņēmušas savas nostājas. Pašlaik Komisija paredz arī turpmāk veicināt konstruktīvu dialogu ar abām iestādēm.
<SPEAKER ID="126" NAME="Michael Cashman">
referents. - Priekšsēdētājas kundze, es nezinu, kur bija komisārs, bet mēs šorīt pieņēmām savu nostāju.
<P>
Tāpēc es vēlētos aicināt plenārsēdi balsot par ziņojuma nosūtīšanu atpakaļ komitejai, kas nodrošinātu komitejai elastīgumu sarunu uzsākšanā gan ar Padomi, gan Komisiju.
<P>
Tāpēc es lūdzu Parlamenta atbalstu nosūtīšanai atpakaļ uz komiteju.
<SPEAKER ID="128" NAME="Michael Cashman">
referents. - Priekšsēdētājas kundze, es pateicos Parlamentam par pacietību šīs manas pēdējās iejaukšanās dēļ. Vai es tagad varētu lūgt jūs, priekšsēdētājas kundze, uzrakstīt oficiālu aicinājumu Čehijas prezidentūrai, kā arī topošajai Zviedrijas prezidentūrai, uzsākt oficiālu dialogu ar Eiropas Parlamentu, cik drīz vien iespējams?
<P>
Tāpat kā tas tika paziņots balsošanas sarakstā, kā arī mūsu tikko pieņemtā teksta saskaņotības un skaidrības dēļ, lai plenārsēdes kārtību turpinātu bez ievērojamām izmaiņām, es laipni lūgtu jūs veikt šo: sagrupēt pantus saskaņā ar to saturu pa konkrētiem tematiskiem virsrakstiem, atbilstīgi pārkārtot ievilkumus un definīcijas un sagatavot un publicēt Parlamenta nostāju kā apvienotu tekstu, cik drīz vien iespējams.
<P>
Visbeidzot, vai es drīkstu pateikties par milzīgo atbalstu, ko saņēmu ne tikai no sekretariātiem, bet arī no sagatavošanas dienestiem.
<P>
(Aplausi)
<SPEAKER ID="129" NAME="Priekšsēdētāja">
Es nodošu šo lūgumu, Cashman kungs, un rezultāti drīz būs zināmi.

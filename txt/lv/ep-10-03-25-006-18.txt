<CHAPTER ID="006-18">
18.  Šengenas Robežu kodekss attiecībā uz ārējo jūras robežu uzraudzību
<P>
Pirms rezolūcijas projekta pieņemšanas:
<SPEAKER ID="111" NAME="Michael Cashman" AFFILIATION="S&amp;D">
Priekšsēdētāja kungs! Es tikai vēlos, lai Parlaments zina, ka es biju sākotnējais referents lēmumam par FRONTEX un es ierosināju to pieņemt, jo, lai veiktu pasākumus un īstenotu glābšanas darbus jūrā, jo īpaši Vidusjūras dienvidos, ir nepieciešami ārkārtas pasākumi.
<P>
Komiteja mani neatbalstīja, tāpēc es dzēsu savu vārdu no šā ziņojuma un tagad aicinu Parlamentu noraidīt šo rezolūciju. Lai to pieņemtu, ir jābūt absolūtam 369 deputātu balsu vairākumam, tomēr es aicinu Parlamentu noraidīt šo rezolūciju, par kuru tūlīt balsosim.
<SPEAKER ID="112" NAME="Cecilia Malmström">
Komisijas locekle. - Priekšsēdētāja kungs! Deputātiem izskatīšanai ir iesniegts lēmumprojekts, ar ko papildina Šengenas Robežu kodeksu attiecībā uz ārējo robežu uzraudzīšanu saistībā ar FRONTEX operācijām jūrā.
<P>
Šis ir nepieciešams lēmums, un tas nodrošinās dalībvalstīm un FRONTEX iespēju efektīvāk pārvaldīt ārējās jūras robežas. Kā jau jūs zināt, drīz vien, gluži tāpat kā katru gadu šajā laikā, Vidusjūrā palielināsies kuģu skaits.
<P>
Priekšlikumā izvirzīti vairāki ļoti svarīgi principi un noteikumu precizējumi, kuri robežsargiem jāievēro un jāpiemēro, kontrolējot jūras robežas, piemēram, nerepatriēšanas princips un pienākums īpaši saudzīgi izturēties pret neaizsargātām personām un nepilngadīgajiem bez pavadības.
<P>
Priekšlikumā arī precizēts, kāda palīdzība sniedzama personām, kurām jūrā draud briesmas, un kur jāizceļ izglābtās personas.
<P>
Šajā Parlamentā ir daudz tādu, kas jau gadiem ilgi ir lūguši izstrādāt šādus principus un noteikumus, un beidzot tie ir mūsu rīcībā. Tā kā ierosināto izmaiņu dēļ operācijas pie jūras robežas būs efektīvākas, mazināsies arī nāves gadījumu risks Vidusjūrā.
<P>
Lēmumprojekts izstrādāts pēc ļoti grūtām un ilgām debatēm ar dalībvalstīm un ekspertiem, piemēram, Apvienoto Nāciju Organizācijas Augsto komisāru bēgļu jautājumos, kā arī ekspertiem no Starptautiskās Migrācijas organizācijas.
<P>
Lēmumprojekts nodrošina iestādēm arī labākus pamatnoteikumus tādu operāciju atbilstošas uzraudzības veikšanai, kurās izmanto ievērojamus Eiropas fondu līdzekļus.
<P>
Runājot par priekšlikuma tiesisko aspektu, Komisija par tiesisko pamatu ir izvēlējusies Šengenas Robežu kodeksa 12. pantu, jo noteikumi attiecas uz robežas uzraudzības patruļām FRONTEX operācijās, nevis uz robežkontrolēm, kā, manuprāt, teikts Parlamenta juridiskajā slēdzienā.
<P>
Pēc Parlamenta deputātu lūguma Komisija ir pārbaudījusi alternatīvus tehniskos risinājumus, kas dotu iespēju, pirmkārt, atkārtoti nesākt diskusiju par lietas būtību un, otrkārt, laikus pieņemt nepārprotamus noteikumus pirms FRONTEX operāciju veikšanas šovasar. Diemžēl mēs neesam atraduši šādu alternatīvu risinājumu, tāpēc es aicina godājamos deputātus nenoraidīt šos sen gaidītos jaunos noteikumus.
<SPEAKER ID="113" NAME="Priekšsēdētājs">
Busuttil kungs! Mēs pašreiz nevaram sākt debates par šo jautājumu. Jums tiek dots vārds, tomēr mēs nevaram sākt debates.
<SPEAKER ID="114" NAME="Simon Busuttil" AFFILIATION="PPE">
Priekšsēdētāja kungs! Divi runātāji ir uzstājušies un aicinājuši Parlamentu noraidīt šo rezolūciju, bet nav bijis neviena runātāja, kas aizstāvētu šīs rezolūcijas pieņemšanu. Tāpēc, manuprāt, ir tikai godīgi, ka uzstājas arī kāds, kurš var runāt un mudināt deputātus atbalstīt šo rezolūciju.
<P>
Ja man tiek dota tikai viena minūte, tad ļaujiet teikt, ka Pilsoņu brīvību, tieslietu un iekšlietu komiteja noraidīja šos noteikumus un tāpēc ierosināja šo rezolūciju ļoti vienkārša iemesla dēļ. Juridiskie dienesti mums teica - nevis vienreiz, bet divreiz - ka Komisija, ierosinot šos noteikumus, ir pārsniegusi savas pilnvaras. Tāpēc mēs tos noraidījām. Mēs pilnīgi noteikti vēlamies, lai šie noteikumi tiktu pieņemti - arī es pats esmu no valsts, kas vēlas šo noteikumu pieņemšanu - tomēr mēs negribam, lai Eiropas Komisija pārsniedz pilnvaras. Tāpēc mums vajadzētu atbalstīt šo rezolūciju.
<SPEAKER ID="115" NAME="Michael Cashman" AFFILIATION="S&amp;D">
Skaidrības labad - nobalsojot pret šo, jūs atbalstāt pasākumu, kas ļauj aizturēt personas jūrā. Nobalsojot pozitīvi par šo, jūs neatbalstāt šādu pasākumu. Pilnīgi skaidrs.
<SPEAKER ID="116" NAME="Priekšsēdētājs">
Turpināsim ar balsošanu.

<CHAPTER ID="014">
Iepriekšējās sēdes protokola apstiprināšana
<SPEAKER ID="477" NAME="Bruno Gollnisch" AFFILIATION="NI">
(FR) Priekšsēdētāja kungs, es vēlos izteikt komentāru par protokola 16. punktu, kurā visai pareizi minēts mans lūgums rīkot debates par manas parlamentārās imunitātes atņemšanu. Jūs šo lūgumu noraidījāt. Tādējādi tas ir pretrunā sēdes priekšsēdētājas Angelilli kundzes iepriekš teiktajam, t. i., viņas apgalvojumam, ka vakar man tika dots vārds, lai runātu par parlamentārās imunitātes atņemšanu, taču tā nav taisnība. Tādējādi Parlaments vienam no tā deputātiem ir liedzis svarīgu tiesību uz aizsardzību, neļaujot nedz pašam deputātam, nedz kādam, kurš varētu runāt viņa aizstāvībai, izteikties par šo tematu plenārsēdē, debatēs, balsojumu skaidrojumos vai citā gadījumā. Es tikai vēlējos, lai tas tiktu atzīts, tādēļ paldies, ka tas tika izdarīts.
<SPEAKER ID="478" NAME="Priekšsēdētājs">
Es saprotu, ka jūsu komentārs ir domāts saistībā ar protokolu. Paldies par šo komentāru.

<CHAPTER ID="006-03">
3. Stāvoklis Tuvajos Austrumos/Gazā (balsošana)
<P>
- Pirms balsošanas:
<SPEAKER ID="073" NAME="Martin Schulz" AFFILIATION="PSE">
(DE) Priekšsēdētāja kungs! Pateicos jums, ka devāt man vārdu. Ar jūsu un kolēģu deputātu atļauju es vēlētos izteikt divas piezīmes: pirmo par balsošanai nodoto rezolūciju, un otrā ir kāds personīgs paziņojums, kas attiecas uz kādu no kolēģiem deputātiem.
<P>
Par rezolūciju: mūsu grupa vēlreiz apsprieda to vakar vakarā. Diskusija bija ne tikai ļoti intensīva un dedzīga, bet arī ļoti saturīga. Manuprāt, šorīt, kad mēs gatavojamies balsošanai, mūs visus ir satriecis Wurtz kunga nupat teiktais. Ja bruņoti konflikti sasniedz tādu pakāpi, kad jau ir apdraudētas starptautiskās institūcijas, tad stāvoklis ir ārkārtīgi nopietns. Šajā gadījumā ir jāizsaka īpašs aicinājums Izraēlai respektēt starptautiskās sabiedrības institūcijas, jo pretējā gadījumā tiek apdraudēta humānā infrastruktūra, un tas, bez šaubām, ir pretrunā starptautiskajiem tiesību aktiem.
<P>
Mēs tomēr nolēmām atbalstīt šo rezolūciju, jo pēc vakardienas ilgās diskusijas uzskatām, ka ir pareizi un svarīgi pieņemt to tagad un ka mums, Eiropas Parlamentam, kā institūcijai ir jāraida šādi vēstījumi. Taču viens ir pavisam skaidrs, un proti, ja vardarbība saasinās līdz pakāpei, kad tā nesaudzē ne skolas, ne bērnudārzus, tad ir jāizsaka nevis nožēla, bet nosodījums visstingrākajā veidā. Kaut gan tas nav iekļauts rezolūcijā,
<P>
(Skaļi aplausi)
<P>
mēs to gribam uzsvērt šeit, jo ticam, ka tas atspoguļo to, ko jūt daudzi kolēģi, arī deputāti no citām grupām.
<P>
Atļaujiet man šodien teikt dažus vārdus par kolēģi, kurš savas politiskās karjeras laikā ir devis īpašu ieguldījumu miera procesā pasaulē un Eiropas Savienībā. Šī ir pēdējā plenārsēde, kurā piedalīsies mūsu kolēģis Rocard kungs. Ne tikai mums, Eiropas Parlamenta sociāldemokrātu grupai, bet, esmu pārliecināts, mums visiem...
<P>
(Ovācijas, deputātiem stāvot kājās)
<SPEAKER ID="074" NAME="Priekšsēdētājs">
Liels paldies, Schulz kungs! Tā kā es nevarēju piedalīties vakardienas pieņemšanā, jo mūs bija apmeklējis Padomes priekšsēdētājs, Čehijas premjerministrs Mirek Topolánek, es gribētu pateikt Rocard kungam, lūk, ko: Rocard kungs, es vēlētos apliecināt jums draudzību un dziļu cieņu un novēlēt laimi un panākumus visās jūsu nākotnes iecerēs. Es ceru, ka mēs arī turpmāk bieži tiksimies un gribu pateikties par jūsu lielo ieguldījumu Eiropas integrācijā. Sirsnīgs paldies, Rochard kungs!
<P>
(Skaļi aplausi)
<P>
- Pirms balsošanas - attiecībā uz 3. punktu:
<SPEAKER ID="075" NAME="Michael Gahler" AFFILIATION="PPE-DE">
(DE) Priekšsēdētāja kungs! Ar mūsu grupas un arī citu grupu piekrišanu es vēlos ierosināt šādu grozījumu:
<P>
Aizstāt vārdus "īpaša atbildība” ar vārdiem "liela nozīme”, lai teksts skanētu "kas piešķir lielu nozīmi Ēģiptei”
<P>
(Mutisko grozījumu pieņēma)
<SPEAKER ID="078" NAME="Priekšsēdētājs">
Dāmas un kungi! Vēlos jums paziņot, ka es kā Eiropas un Vidusjūras reģiona valstu Parlamentārās asamblejas (EMPA) priekšsēdētājs tagad centīšos panākt, lai EMPA prezidijs pieņem tādu pašu rezolūciju, kādu nupat apstiprināja Eiropas Parlaments.
<P>
(Aplausi)

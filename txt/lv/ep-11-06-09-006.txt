<CHAPTER ID="006">
Dažādi jautājumi
<SPEAKER ID="133" NAME="Mario Mauro" AFFILIATION="PPE">
(IT) Priekšsēdētāja kungs! Es uzstājos saskaņā ar Reglamenta 173. pantu. Šovakar Brazīlijas Augstākā tiesa noraidīja vairākkārtēja slepkavas Cesare Battisti izdošanu.
<P>
Šis Parlaments ir divās rezolūcijās aicinājis pieņemt pretēju lēmumu. Tādēļ vēlos norādīt, ka es esmu vīlies un ka vēlos, lai Parlamenta Prezidijs uzraksta Brazīlijas iestādēm, paužot visa Eiropas Parlamenta vilšanos, kā arī mūsu solidaritāti un līdzjūtību upuru ģimenēm, kuras jau 30 gadus gaida taisnīgu tiesu.
<SPEAKER ID="134" NAME="Priekšsēdētājs">
Esmu pateicīgs Mauro kungam par atbilstīgo komentāru ... (Borghezio kungs runā bez mikrofona). Manuprāt, vīlies un sarūgtināts par pieņemto lēmumu ir viss Parlaments, tāpēc varu tikai atkārtot to, ko Parlaments šajā jautājumā jau ir skaidri norādījis vismaz divreiz. Paudīsim Brazīlijas iestādēm savu sašutumu, ņemot vērā mūsu vilšanos.
<SPEAKER ID="135" NAME="Licia Ronzulli" AFFILIATION="PPE">
(IT) Priekšsēdētāja kungs! Man vajadzīgas tikai dažas sekundes, lai izteiktu laba vēlējumus Weisberger kundzei, kura nesen kļuvusi par māti un kura ir šeit klāt ar savu mazo meitiņu, kā arī visām jaunajām mātēm šajā Parlamentā, topošajām mātēm un sievietēm, kas, kā es, smagi strādā, lai būtu labas mātes un labas parlamenta deputātes.
<P>
Patīkami, ka šo sēžu zāli atdzīvina cerības simboli, bet... (runātāju pārtrauca troksnis sēžu zālē). Es lūdzu jūsu uzmanību, jo tas ir svarīgi, un man jums ir jāpasaka, par ko es domāju. Palūkosim, vai spējat būt pieauguši, jo pēdējās dažas dienas diemžēl esmu dzirdējusi tādus komentārus kā "Parlaments nav rotaļu laukums. Šī nav silīte. Nekādus bērnus un nekādas mātes”. Vēl sliktāk - ir bijuši komentāri, ka "bērnu klātbūtne rada sliktu tēlu par deputātiem”.
<P>
Tā kā mēs ļoti bieži izstrādājam tiesību aktus par darba un ģimenes dzīves līdzsvaru, ir patiešām absurdi, ka šajā sēžu zālē dzirdam šādus komentārus - jo vairāk, ja tos izsaka sievietes.

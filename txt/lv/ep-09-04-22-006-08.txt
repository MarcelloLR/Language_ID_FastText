<CHAPTER ID="006-08">
8. Eiropas metroloģijas pētniecības programma (
<P>
- Pirms balsojuma:
<SPEAKER ID="091" NAME="Erika Mann">
referente. - (DE) Priekšsēdētāja kungs, dāmas un kungi, iemesls, kāpēc mēs varam noslēgt šo procedūru pirmajā lasījumā, ir tas, ka mums ir izdevies panākt teicamu sadarbību dažādās grupās un ar pārējām institūcijām. Par to es vēlos izteikt īpašu pateicību saviem kolēģiem EP deputātiem, Padomei, Komisijai, Rūpniecības, pētniecības un enerģētikas komitejas sekretariātam, Eiropas Ekonomikas un sociālajai komitejai un, protams, lielajam pētnieku kolektīvam aiz tā visa.
<P>
Mēs tagad esam apzinājuši Eiropas pētniecību saistībā ar nākotnes sadarbību 23 nacionālo metroloģijas institūtu starpā. Tas ienesīs būtisku eiropeisku aspektu svarīgajā mērījumu laukā. Turklāt ir jāpastiprina turpmākā sadarbība, iesaistot piecas dalībvalstis, kuras vēl nepiedalās šajā integrācijā. Mēs to esam panākuši ar 169. panta palīdzību, kuru mēs piemērojam, koordinējot valstu un Eiropas pētniecības finansējumu. Katra finansējuma apjoms ir EUR 200 miljoni, un tas ļaus mums panākt sadarbību starp valstīm.
<P>
Pētījumi mērījumu jomā aptver plašu lauku, sākot no diabēta līdz nanotehnoloģijai vai visuma laukiem, un būs svarīga visai standartu izveidošanas jomai attiecībā uz CO2 nākotnē. Tādēļ es vēlos atkārtoti izteikt savu īpašo pateicību ikvienam iesaistītajam. Es ceru, ka tas turpmāk veicinās spēcīgāku Eiropas sadarbību šajā ļoti svarīgajā pētniecības jomā .

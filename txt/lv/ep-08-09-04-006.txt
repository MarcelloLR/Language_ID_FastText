<CHAPTER ID="006">
Kļūdu labojums (Reglamenta 204.a pants) (sk. protokolu)
<P>

<SPEAKER ID="072" NAME="Zbigniew Zaleski" AFFILIATION="PPE-DE">
Priekšsēdētāja kungs, vakar kārtības punktā pirms balsošanas par rezolūcijas priekšlikumu par Gruziju mūsu kolēģis, Schulz kungs, oficiāli, visas Eiropas priekšā, apvainoja prezidentu M. Saakashvili par konflikta uzsākšanu. Tā ir Krievijas propaganda, līdzīga tai, kuras dēļ vācieši Katiņā noslepkavoja poļu zaldātus un kura bija spēkā 50 gadus.
<P>
Manuprāt, Schulz kungs un visa grupa vēl daudz nezina par Krievijas metodēm, intrigām un propagandu.
<P>
(Aplausi no labējo puses)
<SPEAKER ID="073" NAME="Priekšsēdētājs">
Dāmas un kungi, mums šodien vēl gaidāmas garas debates. Tā kā Schulz kungu ir aizskāris Zaleski kunga teiktais, viņam tiks dots vārds, bet pēc tam mēs pievērsīsimies balsošanai. Debates par Gruziju notika vakar, un mēs izstrādājām rezolūciju, tāpēc mums nav vēlreiz viss jāatkārto šodien. Mēs vēlamies turpināt ar balsošanu, bet tā kā piezīmē tika minēts Schulz kungs, viņam tiek dots vārds.
<SPEAKER ID="074" NAME="Martin Schulz" AFFILIATION="PSE">
(DE) Priekšsēdētāja kungs, iespējams, Zaleski kungs vakar uzmanīgi neieklausījās tajā, ko vēlējos pateikt. Es nevainoju nevienu valsti. Mans nodoms nav vainot kādu konkrētu valsti. Attiecībā uz Vācijas īstenotajiem noziegumiem pret cilvēci Otrā pasaules kara laikā es vēlreiz izsaku nožēlu par savu tautu, kuras vārdā šie noziegumi tika pastrādāti.
<P>
Es to vēlētos vēlreiz uzsvērt šeit un tagad. Es esmu no tiem vāciešiem, kas vēlas panākt, lai tas nekad vairs neatkārtotos. Tomēr viens gan ir jāsaka: ikviens atbildīgs politiķis, ikviens vīrietis vai sieviete, kas vada valdību un vēlas atrisināt savas valsts problēmas ar ieroču spēku, pārkāpj starptautiskos tiesību aktus, un tas attiecas uz Saakashvili kungu.
<P>
(Aplausi)<BRK>
<SPEAKER ID="075" NAME="Priekšsēdētājs">
Dāmas un kungi, šis jautājums rada bažas mums visiem. Es nevēlos aprakstīt runu, kuru teicu Eiropas Padomē, kā veiksmīgu mēģinājumu apvienot visas atšķirīgās nostājas, bet es ieteiktu jums izlasīt šo runu, un, manuprāt, vairums cilvēku šeit, Parlamentā, saskatīs tajā savu nostāju.
<SPEAKER ID="076" NAME="Jörg Leichtfried" AFFILIATION="PSE">
(DE) Priekšsēdētāja kungs, iespējams esmu arī šo palaidis garām, bet es priecātos beidzot dzirdēt to oficiāli - citiem vārdiem sakot, no jums - vai daudzās baumas, kas klīst Parlamentā, ir patiesas un kas notiek ar Strasbūru turpmākajās nedēļās?
<SPEAKER ID="077" NAME="Priekšsēdētājs">
Es grasījos teikt paziņojumu par to sēdes beigās, jo vēlos izvairīties no debatēm par šo jautājumu tagad.
<P>
(Aplausi)
<P>
Vai varam vienoties, ka beigās es sniegšu paziņojumu par to, kas ir nolemts, lai mēs tiešām varētu tagad turpināt ar balsošanu? Ir arī ziņojums par šo tēmu, un jūs to saņemsiet. Es gribētu jums lūgt pārbaudīt savus e-pastus. Tomēr es sniegšu paziņojumu sēdes beigās, kad jūs visi vēl būsiet šeit.

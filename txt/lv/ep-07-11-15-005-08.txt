<CHAPTER ID="005-08">
8. Stāvoklis Pakistānā (balsošana) 
<P>
Kopīgs rezolūcijas priekšlikums:
<P>
- Pirms balsojuma par 1. punktu:
<SPEAKER ID="096" NAME="Robert Evans">
PSE grupas vārdā. - Priekšsēdētāja kungs, kā Delegācijas attiecībām ar Dienvidāzijas valstīm priekšsēdētājs es vadīju sarunas par šo kompromisa dokumentu. Es atzīstu, ka šis ir delikāts jautājums, un ir svarīgi, lai mēs visi apzinātos situāciju Pakistānā. Manuprāt, visi Parlamenta pārstāvji vēlēsies ģenerālim P. Musharraf nosūtīt spēcīgu, vienotu vēstījumu.
<P>
Atbilstīgi kompromisam un, cerams, lai iegūtu visa Parlamenta atbalstu, es vēlētos ierosināt šādus mutiskos grozījumus. A apsvērumā mēs atsaucamies uz kārtību, ko noteicis prezidents P. Musharraf, "apturot konstitūciju un tiesiskumu valstī un aizstājot to ar kara stāvokli”. Es vēlētos ierosināt, ka mēs nomainām to ar tekstu, atbilstīgi kuram prezidents P. Musharraf aizstājis to "ar ārkārtas stāvokli, de facto kara stāvokli”. Tad, saskaņā ar citu kolēģu ieteikumiem, trīs citās vietās, proti, 1., 10. un 11. punktā, mums jānomaina "kara stāvoklis” ar "ārkārtas stāvokli”. Es ceru, ka tas iegūs pilnīgu Parlamenta atbalstu.
<P>
(Mutisko grozījumu pieņēma)

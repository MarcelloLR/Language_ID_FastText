<CHAPTER ID="005-14">
14. Zivsaimniecība un akvakultūra Eiropas piekrastes zonu integrētas pārvaldības kontekstā (
<P>
- Pirms balsošanas:
<SPEAKER ID="147" NAME="Ioannis Gklavakis">
referents. - Priekšsēdētāja kungs, dāmas un kungi! Ļaujiet man īsi pieminēt Integrēto piekrastes zonas pārvaldību, kurai galvenokārt paredzēts aizsargāt zivsaimniecību un zivkopību. Debates par šo ziņojumu ir atceltas, pateicoties debatēm par situāciju Gruzijā, kas ir neatliekams un svarīgs jautājums. Tāpēc es šodien uzstājos.
<P>
Mans ziņojums galvenokārt ir par vides aizsardzību, tāpēc es lūdzu jūsu balsis tā atbalstam. Es norādu, ka Zivsaimniecības komiteja ir balsojusi vienprātīgi.
<P>
Mans ziņojums satur dažādus priekšlikumus, no kuriem četri ir īpaši svarīgi. Pirmkārt, jūrniecības pārskata plāna izpilde, otrkārt, ilgtermiņa plāns, kā arī notiekošās diskusijas, kurās piedalās visu profesiju pārstāvji, it īpaši zvejnieki. Treškārt, centrālas koordinējošas iestādes iespējamā izveide, jo iepriekšējos gados starp iestādēm nav bijusi koordinācija. Ceturtkārt, ir jāizveido plāns, jo kopš 2002. gada, kad notika līdzīgas runas, daži pasākumi tika veikti, neievērojot noteiktu laika grafiku.
<P>
Es ierosinu, ka tam, ko mēs nolemsim, ir jānotiek saskaņā ar laika grafiku. Tā kā mēs visi, kā man šķiet, vēlamies aizsargāt okeānu, es jūs lūdzu balsot "par” un jau iepriekš pateicos.

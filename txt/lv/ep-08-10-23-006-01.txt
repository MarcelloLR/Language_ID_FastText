<CHAPTER ID="006-01">
1. Eiropas Savienības vispārējā budžeta projekts - 2009. gada izpilde (balsošana)
<P>
- Pirms balsojuma
<SPEAKER ID="049" NAME="Jutta Haug">
referente. - (DE) Priekšsēdētāja kungs, paskaidrošanas process ir tāds pats kā iepriekšējos gadus. Pirms balsošanas man ir jāinformē Parlaments par dažām tehniskām korekcijām. Zinu, ka maniem kolēģiem tas nešķiet interesanti, tomēr to nepieciešams protokolēt.
<P>
Pirmkārt, kā jau norādīts balsojumu sarakstā, balsošana par 783. grozījumu par budžeta pozīciju 22 02 04 02 attiecas tikai uz maksājumu apropriācijām.
<P>
Otrkārt, paskaidrojumi saistībā ar Pasaules Enerģētikas izvērtējumu nepieder pie budžeta pozīcijas 08 03 01, kur tie kļūdas dēļ ir iekļauti, bet gan pie budžeta pozīcijas 08 05 01. Tādēļ balsojums par 936. grozījumu par budžeta pozīciju 08 03 01 ir jāveic bez komentāriem par Pasaules Enerģētikas izvērtējumu. Tā vietā tie tiks iekļauti 938. grozījumā par budžeta pozīciju 08 05 01.
<P>
Zinu, cik visi ir iepriecināti par to.
<P>
Treškārt, provizoriskā budžeta projekta decentralizētajām aģentūrām resursu atjaunošana ar attiecīgajiem nosaukumiem 1. un 2. pozīcijā, protams, ietver arī to amata sarakstu atjaunošanu. Tas attiecas uz Eiropas Zāļu aģentūru, Eiropas Ķimikāliju aģentūru, Eiropas Aviācijas drošības aģentūru, Eiropas Jūras drošības aģentūru, Eiropas Dzelzceļa aģentūru, Eiropas Vides aģentūru, Eiropas Profesionālās izglītības attīstības centru, Eiropas Pārtikas nekaitīguma iestādi, Kopienas Zivsaimniecības kontroles aģentūru un Kopienas Augu šķirņu biroju, kuru amatu saraksti nav īpaši iekļauti grozījumiem pievienotajos dokumentos.
<P>
Ceturtkārt, juridisko dienestu komentāru rezultātā nepieciešams nedaudz grozīt paskaidrojumu, kas pievienots dažām budžeta pozīcijām. Runa ir par teikumu, kas sākas ar "Komisija var” līdz "nodot Komisijas iekšējam revidentam”, šādos grozījumos: 994. grozījumā par budžeta pozīciju 19 04 01, 1011. grozījumā par budžeta pozīciju 21 02 01, 1015. grozījumā par budžeta pozīciju 21 03 01, 1016. grozījumā par budžeta pozīciju 21 04 01, 1026. grozījumā par budžeta pozīciju 23 02 01 un 785. grozījumā par budžeta pozīciju 23 02 02. Pareizais paskaidrojuma variants ir izklāstīts balsojumu sarakstā.
<P>
Visbeidzot, piektkārt, budžeta pozīcija 19 06 06 ar nosaukumu "Konsulārā sadarbība” nav iekļauta grozījumos, kaut arī to pieņēma kā daļu no grozījumu vēstules Nr. 1/2009. Tādēļ šo jauno budžeta pozīciju iekļaus ar atgādinājumu (p. m. [= pro memoria]).
<P>
Ja nevienam no maniem kolēģiem nav iebildumu pret iepriekš minēto, sēdes dienests visu iekļaus atbilstoši pieņemtajiem lēmumiem.
<SPEAKER ID="050" NAME="Priekšsēdētājs">
Haug kundze, tā kā mēs visi uzticamies jums, tad varam pievērsties balsošanai par minētajiem punktiem.
<P>
(Parlaments pieņēma referentes ierosinājumu.)
<P>
Pirms balsojuma par 111. grozījumu
<SPEAKER ID="051" NAME="Catherine Guy-Quint" AFFILIATION="PSE">
- (FR) Priekšsēdētāja kungs, man šķiet, ka mēs nenobalsojām par 106. grozījuma otro daļu. Vai varat, lūdzu, to pārbaudīt?
<SPEAKER ID="052" NAME="Priekšsēdētājs">
Guy-Quint kundze, mēs nobalsojām par šī grozījuma otro daļu. Dunstan kungs man tikko paskaidroja, ka pirmā daļa vairs nav spēkā un tādēļ mēs jau nobalsojām par otro daļu.
<P>
Pirms balsojuma par 8. bloku
<SPEAKER ID="053" NAME="Janusz Lewandowski">
referents. - Priekšsēdētāja kungs, šoreiz nav tehnisku korekciju, tādēļ varam balsot.
<P>
(Aplausi)
<SPEAKER ID="054" NAME="Priekšsēdētājs">
Tādā gadījumā varam tikai apsveikt referentu.

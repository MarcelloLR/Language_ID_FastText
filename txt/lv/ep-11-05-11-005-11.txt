<CHAPTER ID="005-11">
11.  Tekstilmateriālu nosaukumi un ar tiem saistītā tekstilizstrādājumu marķēšana (
<SPEAKER ID="123" NAME="Toine Manders" LANGUAGE="NL">
Priekšsēdētāja kungs! Mēs ar Padomi esam vienojušies par kopīgu paziņojumu. Ministre Györi kundze, kura šeit uzstājās vakar vakarā, lūdza to nolasīt man, jo viņa ir pazaudējusi balsi. To veido četras rindiņas:
<P>
Kopīgs Eiropas Parlamenta un Padomes paziņojums. "Eiropas Parlaments un Padome apzinās, cik liela nozīme ir tam, lai patērētājiem tiktu sniegta precīza informācija, jo īpaši tad, ja izstrādājumi marķēti ar izcelsmes norādi, lai nodrošinātu patērētājiem aizsardzību pret krāpnieciskiem, neprecīziem vai maldinošiem apgalvojumiem. Noderīgs līdzeklis šādas informācijas sniegšanai, ejot kopsolī ar tehnikas attīstību, varētu būt jauno tehnoloģiju izmantošana, piemēram, elektroniskais marķējums, tostarp radiofrekvenču identifikācija. Eiropas Parlaments un Padome aicina Komisiju, lai tā, izstrādājot šīs regulas 24. pantā prasīto ziņojumu, apsvērtu minēto līdzekļu ietekmi uz iespējamām jaunām marķēšanas prasībām, tostarp arī ar mērķi uzlabot tekstilizstrādājumu izsekojamību.” Tas ir arī viss, ceru, ka tagad ministres kundze piekrītoši pamās ar galvu.

<CHAPTER ID="007">
Balsošanas laiks
<SPEAKER ID="078" NAME="Priekšsēdētājs">
Nākamais punkts ir balsošanas laiks.
<P>
(Balsojuma rezultātu un citu informāciju par balsojumu skatīt protokolā.)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Priekšsēdētāja kungs, es atvainojos, bet es neesmu pārliecināts, uz kuru Reglamenta pantu es varu atsaukties, lai uzrunātu Parlamentu, bet es vēlos ziņot prezidentūrai par pašreizējo situāciju Parlamentā - tas kļūst par cirku, un šādā situācijā ir ļoti grūti mierīgi strādāt, risinot būtiskus jautājumus.
<P>
(Aplausi)
<P>
Pēc manām domām, šī situācija kļuva pilnīgi nekontrolējama vakar vakarā, un es aicinu prezidentūru rīkoties, lai atjaunotu mieru un nopietno gaisotni Parlamentā, kuram vajadzētu būt par paraugu visai pasaulei un vajadzētu būt nopietnam Parlamentam, nevis cirkam.
<P>
(Aplausi)
<SPEAKER ID="080" NAME="Priekšsēdētājs">
Hutchinson kungs, es saprotu, ka jūs satrauc tas, kas notiek ejās un koridoros. Jūs zināt, ka par šādiem jautājumiem ir atbildīgi kvestori. Mēs, neapšaubāmi, jūsu piezīmes darīsim viņiem zināmas.
<SPEAKER ID="081" NAME="Pervenche Berès" AFFILIATION="PSE">
(FR) Priekšsēdētāja kungs! Es arī vēlos izteikties par mieru un kārtību mūsu darba laikā. Mūsu sēdi vakardienas pēcpusdienā nopietni traucēja ārkārtīgi intensīvā staigāšana, bet darba kārtības maiņas dēļ runas par tādu būtisku jautājumu kā finanšu krīze tika atliktas vairāk nekā par divām stundām, pilnībā izjaucot runātāju secību. Šāda situācija neveicina netraucētu šā Parlamenta darbu.
<SPEAKER ID="082" NAME="Priekšsēdētājs">
Tādā gadījumā es jūsu piezīmes darīšu zināmas nevis kvestoriem, bet Priekšsēdētāju konferencei, kas ir par šādiem jautājumiem atbildīgā struktūra.
<P>


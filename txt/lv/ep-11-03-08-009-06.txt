<CHAPTER ID="009-06">
6.  Novatoriski finansēšanas veidi Eiropā un pasaulē (
<SPEAKER ID="141" NAME="Jean-Paul Gauzès" AFFILIATION="PPE">
(FR) Priekšsēdētājas kundze! Ar nožēlu ir jāatzīst, ka Podimata kundzes atzinumā ir dažas neskaidrības, kas rada vairākus svarīgus jautājums par novatoriskiem finansēšanas veidiem. Es vēlētos lūgt Eiropas Parlamenta sociālistu un demokrātu progresīvās alianses grupu atsaukt to piedāvāto alternatīvo priekšlikumu, lai mēs varētu noslēgt kopējo sagatavošanas darbu.
<P>
Otrkārt, man ar nožēlu jāatzīst, ka ir radusies nedaudz mākslīga opozīcija jautājumam par finanšu darījumu nodokli un ir piedāvāti divi ļoti līdzīgi grozījumi. Diemžēl tā rezultātā Parlaments nevar izteikt milzīgu atbalstu šim nodoklim situācijā, kad tas ir pieņemami no Eiropas konkurētspējas viedokļa.
<SPEAKER ID="142" NAME="Martin Schulz" AFFILIATION="S&amp;D">
(DE) Priekšsēdētājas kundze! Es vēlētos atbildēt Gauzès kundzei: "Jā, mēs plānojam atsaukt šo projektu, lai iesniegtu alternatīvu rezolūciju. Es grupai ieteikšu to darīt vienkārša iemesla dēļ - šie grozījumi, kurus ir parakstījuši 120 biedri no visām grupām, norāda uz to, ka priekšlikumi par finanšu darījumu nodokļiem neattiecas tikai uz kādu vienu grupu neatkarīgi no tā, vai tie būtu sociālisti, konservatīvie, Eiropas Tautas partijas grupa (Kristīgie demokrāti) vai Zaļo un Eiropas Brīvās apvienības grupa. Būtībā mēs radām institucionālu priekšlikumu un sūtām institucionālu signālu, ka šis Parlaments spēj formulēt dažādu grupu kopējo viedokli: "Mēs vēlamies, lai privātais sektors ieguldītu savu artavu šīs krīzes pārvarēšanā.” Tā nav sociālistu vai PPE grupas prasība, bet gan mūsu kopējā vēlme. Ja mēs šodien varam izteikt institucionālu viedokli, tad tas būs ievērojams Eiropas Parlamenta panākums. Tādēļ mēs atsaucam savu priekšlikumu.
<P>
(Aplausi)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Priekšsēdētājas kundze! Vakardienas plenārsēdē Eiropas Tautas partijas grupa (Kristīgie demokrāti) iesniedza kompromisa priekšlikumu. Tas liek uzdot jautājumu: vai ir iespējams skaidri pateikt, ka resursi tiks novirzīti ES budžetā un atbalsta mehānismam? Mēs lūdzām izskatīt šo jautājumu debatēs un gaidām atbildi, lai varētu panākt kompromisu un nosūtīt pozitīvu ziņu ES iestādēm.

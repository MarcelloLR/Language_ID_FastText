<CHAPTER ID="008-09">
9.  Uzņēmumu vadības deontoloģiskie aspekti (
<P>
Pirms balsošanas:
<SPEAKER ID="109" NAME="Derek Roland Clark" AFFILIATION="EFD">
Priekšsēdētājas kundze! Gaidot, kad jūs izziņosit nākamo balsojumu par Klaus-Heiner Lehne ziņojumu par deontoloģiju, vai es drīkstu jautāt, kāpēc vispār notiek šis balsojums? Šis jautājums bija jāapspriež vakar vakarā saskaņā ar brīvā mikrofona procedūru. Apspriešanu atcēla, tāpēc mēs tagad balsosim par to bez debatēm, lai gan šāda kārtība nav paredzēta. Vēlos, lai jūs zinātu, priekšsēdētājas kundze, ka tad, kad šo jautājumu pirms neilga laika apsprieda Nodarbinātības komitejā, neviens šajā komitejā nezināja, ko vārds "deontoloģija” nozīmē, līdz es to viņiem paskaidroju - pat priekšsēdētājs to nezināja. Manuprāt, tāpēc ir ļoti nepareizi balsot par šo nezināmo, neapspriesto priekšlikumu.
<SPEAKER ID="110" NAME="Priekšsēdētāja">
Varu jums teikt, ka to apsprieda Juridiskajā komitejā, kas to ierosināja, un tam ir piemērotas visas pienācīgās procedūras, tāpēc es esmu nolēmusi turpināt balsošanu.

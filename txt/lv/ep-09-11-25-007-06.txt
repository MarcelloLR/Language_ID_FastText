<CHAPTER ID="007-06">
6.  Daudzgadu programma 2010.-2014. gadam saistībā ar brīvības, drošības un tiesiskuma telpu (Stokholmas programma) (balsošana)
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Priekšsēdētāja kungs, atkal ir noticis tas, par ko pamatoti sūdzējās Ferber kungs. Esam dzirdējuši trīs dažādus skaitļus attiecībā uz punktu, par kuru mums drīzumā jābalso. Es nezinu, vai tas ir tāpēc, ka skaitļi bija nepareizi nolasīti vai neprecīzi iztulkoti. Es dzirdēju "33”, tad " 30” un pēc tam - "43”, un tas rada apjukumu.
<SPEAKER ID="107" NAME="Marc Tarabella" AFFILIATION="S&amp;D">
(FR) Priekšsēdētāja kungs, ticiet man - balsojuma ātrums ir nevainojams. Jūs esat ļoti pieklājīgs, un mēs jums par to esam ļoti pateicīgi, bet viss notiktu vēl raitāk, ja jūs neteiktu "paldies” pēc katra balsojuma, bet gan tikai balsošanas beigās!
<P>
Paldies, priekšsēdētāja kungs!
<SPEAKER ID="108" NAME="Priekšsēdētājs">
Paldies par piezīmi!
<SPEAKER ID="110" NAME="Carlo Casini" AFFILIATION="PPE">
(IT) Priekšsēdētāja kungs, runa ir par 131. punkta mutisku grozījumu, par kuru esmu vienisprātis ar abiem referentiem - López Aguilar kungu un Berlinguer kungu.
<P>
Pašreizējā redakcijā teikts: "...aicina Padomi, Komisiju un dalībvalstis novērtēt un pārskatīt pašreizējos starptautiskos, Eiropas Savienības un dalībvalstu tiesību aktus un politiku attiecībā uz narkotikām un veicināt ļaunuma samazināšanas politiku, jo īpaši saistībā ar konferencēm, kas par šiem jautājumiem notiek ANO līmenī”.
<P>
Mutiskajā grozījumā tiek ierosināts iekļaut vārdus "novēršana” un "atveseļošanās”, tādējādi sanāk, ka aicinājums novērtēt un pārskatīt tiesību aktus attiektos uz "ļaunuma samazināšanas, novēršanas un atveseļošanās politiku”.

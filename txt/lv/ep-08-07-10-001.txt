<CHAPTER ID="001">
Sēdes atklāšana
<P>
(Sēde tika atklāta plkst. 9.00.)
<SPEAKER ID="005" NAME="Daniel Cohn-Bendit" AFFILIATION="Verts/ALE">
- Priekšsēdētājas kundze, es gribētu par kaut ko pārliecināties. Šķiet, pēc Francijas prezidentūras pieprasījuma tika nolemts kontrolēt fotografēšanu prezidenta N. Sarkozy runas laikā.
<P>
Es gribētu zināt, kurš pieņēma šo lēmumu, kurš to pieprasīja un kurš ir atbildīgs par fotografēšanu Eiropas Parlamentā. Vai tas ir Eiropas Parlaments vai Francijas prezidentūra? Es augstu novērtētu atbildi pirms sēdes sākuma.
<SPEAKER ID="006" NAME="Priekšsēdētāja">
D. Cohn-Bendit, jūs saņemsiet atbildi pirms sēdes sākuma, bet pagaidām, ja jūs neiebilstat, turpināsim balsošanu.
<SPEAKER ID="007" NAME="Astrid Lulling" AFFILIATION="PPE-DE">
- Priekšsēdētājas kundze, kā šī Parlamenta kvestore es gribētu pievērst jūsu uzmanību faktam, ka ceļu uz Parlamenta ieeju no vienas puses bloķē kārtības policija. Viņi neļauj iebraukt amatpersonu automašīnām. Ja daži deputāti nokavējas tāpēc, ka viņiem jābrauc pa apkārtceļu, viņi nebūtu jāsoda, ja viņi nevar piedalīties balsošanā.
<SPEAKER ID="008" NAME="Priekšsēdētāja">
A. Lulling, skaidrs, ka ņemsim vērā to, ka dažiem deputātiem ir grūtības piekļūt Parlamentam.

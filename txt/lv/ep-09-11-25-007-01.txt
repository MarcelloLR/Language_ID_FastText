<CHAPTER ID="007-01">
1.  2007. gada budžeta izpildes apstiprināšana: ES vispārējais budžets, Padome (Reglamenta 138. pants) (
<P>
Pirms balsošanas
<SPEAKER ID="081" NAME="Nicole Sinclaire" AFFILIATION="EFD">
Priekšsēdētāja kungs, es runāju saskaņā ar 173. pantu par Reglamenta 2. pantu. Citēju: "Eiropas Parlamenta deputāti īsteno savas pilnvaras neatkarīgi.” Šī rīta debatēs par Padomes un Komisijas paziņojumiem jūs, priekšsēdētāja kungs, teicāt, ka Farage kunga izteikumi ir nepieņemami. Kā jauna šī Parlamenta deputāte es gribētu, lai jūs paskaidrojat, ņemot vērā 2. pantu, vai šī Parlamenta deputāti var brīvi izteikt savu viedokli bez jebkādas cenzūras.
<SPEAKER ID="082" NAME="Priekšsēdētājs">
Ja atļausiet, es tikšos ar Farage kungu, un mēs draudzīgā gaisotnē par to parunāsim. Tāds ir mans ierosinājums. Liels paldies.
<SPEAKER ID="083" NAME="Martin Schulz" AFFILIATION="S&amp;D">
(DE) Priekšsēdētāja kungs, es arī piedalījos šī rīta debatēs. Man neradās priekšstats, ka jūs būtu bijis netaisnīgs vai jelkādā veidā ļaunprātīgi izmantotu savas pilnvaras. Gluži otrādi...
<P>
(Troksnis zālē)
<P>
Es gribētu teikt gluži otrādi - jūs ar ļoti lielu pacietību un cieņu klausījāties, kā šis tā sauktās grupas priekšsēdētājs mums pierādīja, ka ir profesionāls neslavas cēlējs. Tāda ir patiesība par Farage kunga runu.
<P>
(Aplausi)
<SPEAKER ID="084" NAME="Søren Bo Søndergaard">
referents. - Priekšsēdētāja kungs, es gribētu pieprasīt balsošanu pēc saraksta par Padomes 2007. gada budžeta izpildes apstiprināšanu. Manuprāt, ir būtiski, lai Padome sajustu lielu atbalstu no šī Parlamenta reizē ar mūsu prasībām Padomei ciešāk sadarboties ar Parlamentu un tā kompetentajām komitejām nākamajā budžeta izpildes apstiprināšanas procedūrā.

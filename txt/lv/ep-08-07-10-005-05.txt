<CHAPTER ID="005-05">
5. Situācija Ķīnā pēc zemestrīces un pirms olimpiskajām spēlēm (balsošana) 
<P>
- Pirms balsošanas par grozījumu Nr. 7:
<SPEAKER ID="031" NAME="Vytautas Landsbergis" AFFILIATION="PPE-DE">
Priekšsēdētājas kundze, mans mutiskais grozījums attiecas uz 8. rindkopu, kas mudina Ķīnas iestādes izbeigt dažādu grupu diskrimināciju. Mans priekšlikums ir pēc "arodbiedrību aktīvisti” iekļaut vārdus "Falun Gong biedri”. Tie ir cilvēki, kas nodarbojas ar īpaša veida kustībām un elpošanu, bet komunistu iestādes viņus uzskata par disidentiem un vajā.
<P>
(Mutiskais grozījums tika pieņemts)
<P>
- Pēc balsošanas:
<SPEAKER ID="033" NAME="Reinhard Rack" AFFILIATION="PPE-DE">
Priekšsēdētājas kundze, mums šodien bija krietni daudz svarīgu balsošanu. Ņemot to vērā, tiešām nav nepieciešams, ka D. Cohn-Bendit balsošanas laikā nepārtraukti sniedz komentārus un sarunājas; tas novērš uzmanību.
<SPEAKER ID="034" NAME="José Ribeiro e Castro" AFFILIATION="PPE-DE">
Priekšsēdētājas kundze, es gribētu pievērst uzmanību faktam, ka mēs tikko noraidījām grozījumu, kas aicina atbrīvot kādu, ko mēs ieteicām Saharova balvai. Nākamo reizi, kad mēs piešķirsim Saharova balvu, decembrī, mums labāk būtu dot viņiem važu komplektu, un viņi varēs doties pa tiešo uz cietumu!
<P>
(Skaļi aplausi)

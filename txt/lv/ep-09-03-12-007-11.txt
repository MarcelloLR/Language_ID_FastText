<CHAPTER ID="007-11">
11.  2008. gada progresa ziņojums par Bijušo Dienvidslāvijas Maķedonijas Republiku (balsošana) 
<P>
- Pirms balsojuma:
<SPEAKER ID="122" NAME="Erik Meijer">
autors. - Priekšsēdētāja kungs, pirms mūsu balsojuma par rezolūciju, ko es iesniedzu par Bijušās Dienvidslāvijas Maķedonijas Republikas pievienošanās procesu, es vēlos izteikt trīs tehniskas piezīmes, lai ikviens var lemt par pareizajiem tekstiem.
<P>
Pirmā piezīme: kur runa ir par Maķedonijas vidutāju 12. punktā, tekstam ir jābūt "Bijušās Dienvidslāvijas Maķedonijas Republikas vidutāja”. Tas pilnībā saskan ar to, ko mēs nolēmām, balsojot par maniem 2007. gada un 2008. gada ziņojumiem.
<P>
Otrā piezīme: 18. punktā Maķedonijas ortodoksālā baznīca ir valsts lielākās reliģiskās kopienas oficiālais nosaukums. Tas tiek pieminēts, lai atšķirtu to no Serbijas pareizticīgo grupas. Šī vārda "Maķedonijas” lietojumu nevar aizstāt ar jebkādu atsauci uz kādas valsts nosaukumu. Tā kā tas ir organizācijas oficiālais nosaukums, es ierosinu šo vārdu likt pēdiņās.
<P>
Trešā piezīme: attiecībā uz vārda "pending” tulkojumu 10. punktā frāzē "līdz kuram tiktu pilnībā īstenotas pievienošanās partnerības galvenās prioritātes”, vismaz franču un itāļu versijas atšķiras no tekstiem angļu, vācu un holandiešu valodā. Visiem galīgajiem tulkojumiem es ierosinu izmantot oriģinālo angļu versiju.
<SPEAKER ID="124" NAME="Giorgos Dimitrakopoulos">
PPE-DE grupas vārdā. - (EL) Priekšsēdētāja kungs, 12. punktā mums bija 1. grozījums, ko iesniedza H. Swoboda un par kuru tika pieprasīta balsošana pēc saraksta, un, kā jūs zināt, H. Swoboda šodien 1. grozījumu atsauca. Es tādēļ lūgtu, lai tiktu noteikta balsošana pēc saraksta par 12. punkta otro daļu.
<SPEAKER ID="126" NAME="Anna Ibrisagic">
PPE-DE grupas vārdā. - Priekšsēdētāja kungs, es vēlētos ierosināt svītrot daļu no šī teksta, tādējādi 13. punkta otrās daļas jaunajam tekstam būtu jāskan šādi: "ņemot vērā "Nimetz procesa” ietvaros izziņoto jauno sarunu kārtu, pauž cerību, ka visu kaimiņos esošo valstu valdības atbalstīs šīs valsts integrāciju Eiropas Savienībā, tādējādi veicinot reģiona stabilitāti un labklājību;”
<SPEAKER ID="128" NAME="Hannes Swoboda">
PSE grupas vārdā. - (DE) Priekšsēdētāja kungs, es vispirmām kārtām gribētu izteikt savu viedokli, ka nav godīgi tas, ka jūs noraidījāt daļu no mana oriģinālā teksta, kad es atsaucu savu grozījumu. Tā nav godīga procedūra.
<P>
Tomēr attiecībā uz to, ko tikko teica A. Ibrisagic, es gribētu teikt, ka mēs varam pieņemt šo formulējumu. Tad es atsauktu arī savu 3. grozījumu, un es ceru uz godīgu attieksmi no otras puses.

<CHAPTER ID="008">
Balsošanas laiks
<SPEAKER ID="096" NAME="Priekšsēdētājs">
Pirms mēs sākam balsojumu, es gribu informēt deputātus, ka ar šodienu mēs ieviešam jaunu informācijas sistēmu balsošanai sēžu zālē. Tās galvenā iezīme ir vienā no lielajiem ekrāniem redzamais Dokumentu iesniegšanas nodaļas sagatavotais oficiālais balsošanas saraksts. Katra balss displejā tiks izcelta tās paziņošanas laikā, tādējādi palīdzot deputātiem sekot līdzi balsojumam.
<P>
Nākamais punkts ir balsojums.
<P>
(Par balsojuma rezultātiem un citām detaļām: sk. protokolu).
<SPEAKER ID="097" NAME="Graham Watson">
ALDE grupas vārdā. - Priekšsēdētāja kungs, es vēlētos šo to precizēt. Vai šajā gadījumā priekšsēdētājs ir izlēmis, ka mēs piemērosim pārstrādāšanas procedūru balsojumā par Krahmer kunga ziņojumu šodien un balsojumā par Cashman kunga ziņojumu rīt? Ja tā ir, mana grupa pieprasa atlikt balsojumu par Krahmer kunga ziņojumu līdz rītdienai, lai mēs varētu izpētīt pārstrādāšanas procedūras piemērošanas ietekmi.
<SPEAKER ID="098" NAME="Priekšsēdētājs">
Priekšsēdētājs apsver šos divus momentus. Kad būsim nonākuši līdz Krahmer kunga ziņojumam, mēs izskatīsim jūsu priekšlikumu attiecībā uz procedūru.
<SPEAKER ID="099" NAME="Thomas Mann" AFFILIATION="PPE-DE">
(DE) Priekšsēdētāja kungs, es apsveicu Parlamentu saistībā ar šo jauno informācijas sistēmu. Izskatās gan, ka ikdienas rutīnā daži informācijas biti tomēr nestrādā.
<P>
Starp citu, es esmu ļoti priecīgs par to, ka dienā, kad aprit 50 gadu, kopš Ķīna okupēja Tibetu, daudzi no mums ir izkāruši Tibetas karodziņus. Tomēr līdz manām ausīm ir nonākusi informācija, ka Prezidijs esot jau priekšlaikus paziņojis, ka dažus karodziņus nedrīkstēšot izkārt, kas nozīmētu, ka deputāti tos nedrīkst demonstrēt šajā nozīmīgajā dienā. Vai ir dzirdēta svaigāka informācija par šo jautājumu?
<SPEAKER ID="100" NAME="Priekšsēdētājs">
Cik noprotu, tad par šo jautājumu ir bijušas neskaidrības, taču priekšsēdētājs ir pateicis, ka kārtības labad šodien - es priecājos redzēt šajā sēžu zālē tik daudz karodziņu, un arī man pašam tāds ir iesprausts kabatā - Tibetas karogu drīkst izkārt.
<P>
Izmantojot šo iespēju, es sveikšu šajā zālē Viņa Svētības Dalailamas pārstāvi Tashi Wangdi.
<P>
(Ilgi aplausi)
<SPEAKER ID="101" NAME="Zbigniew Zaleski" AFFILIATION="PPE-DE">
Priekšsēdētāja kungs, ar jūsu atļauju, es gribētu teikt dažus nopietnus un svarīgus vārdus. Pavisam nesen mēs atzīmējām barbariskās masu slepkavības gadadienu, pieminot 20 000 poļu virsniekus un inteliģences pārstāvjus, kas 1940. gadā Katiņā tika nonāvēti ar šāvienu pakausī pēc "Tautu Tēva” Josifa Staļina pavēles. Tā tika iznīcināti tautas vadoņi un valsts elite, kas cīnījās par savu un par Eiropas brīvību.
<P>
Pirms četriem gadiem es lūdzu pieminēt viņus ar klusuma brīdi, taču Parlaments man atteica. Tāpēc es neizteikšu šo lūgumu šodien un atbrīvošu prezidentvalsti no acīmredzami grūta lēmuma pieņemšanas. Tā vietā es gribēju atgādināt mums par šo traģēdiju un paust cerību, ka mūsu kopējie pūliņi neļaus atkārtoties tamlīdzīgam genocīdam Eiropas kontinentā nākotnē.
<P>
(Aplausi)<BRK>
<SPEAKER ID="102" NAME="Priekšsēdētājs">
Paldies, Zaleski kungs, aplausi runā paši par sevi.

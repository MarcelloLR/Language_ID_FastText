<CHAPTER ID="012-02">
2. Laosa un Vjetnama
<SPEAKER ID="237" NAME="Priekšsēdētājs">
Nākamais darba kārtības punkts ir četri rezolūciju projekti par Laosu un Vjetnamu.
<SPEAKER ID="238" NAME="Véronique De Keyser" LANGUAGE="FR">
Priekšsēdētāja kungs, jau atkal mēs piedalāmies ārkārtas debatēs par Vjetnamu un Laosu. Tas tā patiešām ir, ka Eiropas Parlamentā ir notikušas līdzīgas debates, bet mēs nevaram pieļaut, ka šīs ārkārtas debates paliek nepamanītas.
<P>
Patiesībā mēs esam diezgan noraizējušies. Kopš 2006. gada, kad Vjetnamu svītroja no Amerikas Savienoto Valstu "melnā saraksta” par apspiešanu un cilvēktiesību pārkāpumiem, cilvēktiesību aizstāvju apspiešana tikai vēršas plašumā.
<P>
Es vēlos pieminēt tikai vienu gadījumu, kurš, pēc manām domām, ir ļoti raksturīgs, un tas ir gadījums saistībā ar Tran Khai Thanh Thuy kundzi. Viņa ir rakstniece, blogotāja, žurnāliste un aktīviste, kura pašlaik atrodas cietumā neskaidru iemeslu dēļ, no kuriem ticamākais ir, ka viņa aizstāvēja vārda brīvību un cilvēktiesības savā valstī. Viņa slimo ar diabētu, un viņas veselības stāvoklis ir slikts. Mēs baidāmies par viņas dzīvību un pieprasām ne tikai atbilstīgu veselības aprūpi cietumā, bet arī tūlītēju viņas atbrīvošanu.
<P>
Es mīlu Vjetnamu. Vjetnama ir lieliska valsts un 2010. gadā pārņems ASEAN prezidentūru. Es uzskatu, ka tādu pasākumu pieņemšana, kas vairāk atbilst starptautiskajiem demokrātiskajiem standartiem, tikai palīdzētu vēl vairāk nostiprināt tās morālo autoritāti.
<SPEAKER ID="239" NAME="Thomas Mann" LANGUAGE="DE">
Priekšsēdētāja kungs, cilvēktiesību situācija Vjetnamā ir satraucoša. Reliģiskā vajāšana, it īpaši kristiešu un budistu vajāšana, ir tās darba kārtībā. Visi, kuri aizstāv brīvību un cilvēktiesības, tiek pazemoti un nepārtraukti uzraudzīti. Septembra beigās notika uzbrukums simtiem mūku no Bat Nha klostera. Visam klostera kompleksam tika nodarīts liels kaitējums, taču policija tikai sēdēja un skatījās. Mūki, kas meklēja patvērumu tuvējā Phuoc Hue templī, tika piekauti. Šādu vardarbību nedrīkst paciest. Tas ir briesmīgi, ka neskaitāmi Eiropas Savienības un citu pasaules daļu aicinājumi uzlabot cilvēktiesību situāciju vienkārši tiek ignorēti. Ir simtiem iemeslu, lai beidzot tiktu veiktas izmaiņas, it īpaši tāpēc, ka nākošgad Vjetnama kļūst par ASEAN valstu grupas prezidējošo valsti.
<P>
Situācija Laosā nav īpaši labāka. Novembra sākumā vairāk nekā 300 mierīgus demonstrantus, kas aicināja nodrošināt lielāku plurālismu un demokrātiju, brutāli piekāva slepenpolicija. Visus centienus ieviest politisku dialogu šajā valstī nekavējoties iznīcina vienīgā valdošā partija.
<P>
5000 hmongu bēgļi, kas pašlaik dzīvo nometnēs Taizemes ziemeļos un kas ir vajāta minoritāte, arī ir drausmīgā situācijā. Viņiem nav piešķirts bēgļu statuss. Organizācija "Ārsti bez robežām”, kuras pārstāvji šonedēļ bija Parlamentā, norādīja, ka tai ir gandrīz neiespējami sniegt humāno palīdzību nometnēs, jo cilvēkus nepārtraukti un lielākoties pilnīgi patvaļīgi arestē un piespiež atgriezties Laosā. Visi apgalvojumi, ka šie cilvēki atgriežas brīvprātīgi, vienkārši nav patiesi.
<P>
Mēs Parlamenta deputāti aicinām Komisiju un Padomi sniegt mums precīzu informāciju par to, kuras panāktās vienošanās ar šīm divām valstīm cilvēktiesību un demokrātijas jomā tiek īstenotas. Kuras vienošanās nepārtraukti tiek bloķētas? Vjetnamas un Laosas pilsoņu labā ir jārod iespēja izdarīt spiedienu uz šo divu valstu valdībām.
<P>
(Aplausi)
<SPEAKER ID="240" NAME="Heidi Hautala" LANGUAGE="FI">
Priekšsēdētāja kungs, tās ir iepriecinošas ziņas, ka Dienvidaustrumu Āzijas valstu apvienība ir izveidojusi reģionālo Cilvēktiesību komisiju. Ņemot to vērā, ir šokējoši satikt vjetnamiešu mūkus, kuri kļuvuši par nežēlīga uzbrukuma upuriem. Mums, Cilvēktiesību apakškomitejas locekļiem, bija tas gods nesen ar viņiem tikties.
<P>
Šķiet, ka reliģisko kopienu situācija Vjetnamā kļūst arvien sarežģītāka. Mums patiešām ir jānosoda tas, ka vairāk nekā 300 mūkiem un mūķenēm no diviem klosteriem bija tie jāatstāj vardarbības akta dēļ un ka reliģiskās kopienas nepārtraukti tiek apdraudētas. Ir svarīgi, lai Vjetnama ņemtu vērā Apvienoto Nāciju Organizācijas Cilvēktiesību komisijas ieteikumus, kuros, piemēram, valstij ierosināts uzaicināt Apvienoto Nāciju Organizācijas Īpašo pārstāvi uzraudzīt uzskatu un reliģijas brīvības, kā arī citu pamata cilvēktiesību īstenošanu.
<SPEAKER ID="241" NAME="Cristian Dan Preda" LANGUAGE="RO">
Vjetnamā simtiem cilvēku tiek aizturēti savas politiskās un reliģiskās pārliecības dēļ. Es patiešām uzskatu, ka vardarbīgais uzbrukums budistu mūkiem septembra beigās skaidri parāda, ka Vjetnama atsakās uzlabot situāciju cilvēktiesību jomā.
<P>
Laosā - valstī, kur valda militārā diktatūra, - pirms desmit gadiem izveidotās studentu un pasniedzēju kustības līderi joprojām slepeni tiek turēti apcietinājumā. Nesenās miermīlīgās demonstrācijas, kuras tika organizētas, lai atbalstītu cilvēktiesību ievērošanu, apspieda slepenpolicija, un hmongu kopiena joprojām tiek vajāta.
<P>
Gan Laosai, gan arī Vjetnamai ir pilnībā jānodrošina atbilstība starptautiskajiem standartiem cilvēktiesību aizsardzības jomā. Ir jāizbeidz vajāt reliģisko kopienu locekļi, minoritātes un it īpaši pilsoņi, kas tikai aizstāv savas politikās tiesības.
<P>
Eiropas Savienības pienākums ir cieši uzraudzīt attīstību cilvēktiesību jomā un izmantot visu tās ietekmi, lai pavērstu šo negatīvo tendenci pretējā virzienā.
<P>
(Aplausi)
<SPEAKER ID="242" NAME="Lidia Joanna Geringer de Oedenberg" LANGUAGE="PL">
Priekšsēdētāja kungs, pašlaik notiekošajās sarunās par jauno partnerības un sadarbības nolīgumu starp ES un Vjetnamu ir jāiekļauj arī jautājums par cilvēktiesību un pilsonisko brīvību ievērošanu. Informācija, kas nonāk līdz mums, liecina par to, ka situācija Vjetnamā šai sakarībā ir ārkārtīgi satraucoša, it īpaši saistībā ar represijām, kas vērstas pret interneta lietotājiem. Internets ir medijs, kas ir balstīts uz brīvu informācijas un viedokļu apmaiņu par jebkuru tēmu pasaules līmenī. Taču Vjetnamas tiesiskais regulējums par interneta lietošanu paredz sodu par vārda brīvības īstenošanu jomās, kuras tiek uzskatītas par jutīgām, piemēram, cilvēktiesību un demokrātijas popularizēšanas jomā.
<P>
2008. gadā pieņemtie noteikumi par blogiem nosaka, ka to saturs ir ierobežots līdz personīgiem jautājumiem, un aizliedz pretvalstisku materiālu un tādu materiālu izplatīšanu, kuri apdraud valsts drošību.
<P>
(Priekšsēdētājs aicināja deputāti runāt lēnāk.)
<P>
Ārvalstu nevalstiskās organizācijas ziņo, ka blogotāji, kuri diskutē par politiskiem jautājumiem, tiek turēti apcietinājumā. Eiropas Savienības iestādes nedrīkst palikt vienaldzīgas pret šiem satraucošajiem faktiem Vjetnamā, un papildus politiskajai darbībai ir vajadzīga arī tiesiska darbība. Tāpēc jaunajā nolīgumā starp ES un Vjetnamu es aicinu iekļaut saistošus noteikumus par cilvēktiesību jautājumu.
<SPEAKER ID="243" NAME="Johannes Cornelis van Baalen">
ALDE grupas vārdā. - Priekšsēdētāja kungs, ALDE grupa uzskata, ka Laosa un Vjetnama nav demokrātiskas valstis. Cilvēktiesības netiek garantētas nevienā no šīm valstīm, kā arī netiek garantētas reliģijas brīvības vai citas tiesības. Tāpēc mēs no sirds atbalstām šo rezolūciju un aicinām Padomi un Komisiju attiecīgi rīkoties.
<SPEAKER ID="244" NAME="Ryszard Antoni Legutko" LANGUAGE="PL">
Priekšsēdētāja kungs, es vēlreiz vēlos uzsvērt kristiešu dramatisko situāciju Laosā un Vjetnamā. Abās šajās valstīs valsts vispārējā struktūra un apspiešanas aparāts ir vērsts uz kristietības - gan katoļu baznīcas, gan arī protestantu grupu - iznīcināšanu.
<P>
Laosā šāda situācija ir izveidojusies vadošās komunistu partijas īstenotās programmas rezultātā, kas pret kristietību izturas kā pret rietumu imperiālisma reliģiju. Vjetnamā īstenotie pasākumi ir pretrunā formāli noteiktajiem tiesību aktiem. Apspiešana tiek īstenota dažādos veidos - aresti, spīdzināšana, brīvības liegšana, pazemošana un ieslodzīšana psihiatriskajās iestādēs.
<P>
Nedrīkst pieļaut, ka uz šādu praksi nav vērsta stingra Eiropas iestāžu reakcija. Lai gan diezgan daudz cilvēku Eiropā cīnās pret kristietību ar likumīgiem līdzekļiem, tas ir mūsu pienākums, mūsu visu pienākums vērsties pret barbarismu, ko mēs redzam dažās Āzijas valstīs.
<SPEAKER ID="245" NAME="Eija-Riitta Korhola" AFFILIATION="PPE">
(FI) Priekšsēdētāja kungs, septembrī Laosa spēra nozīmīgu soli uz priekšu, lai uzlabotu situāciju cilvēktiesību jomā, ratificējot Starptautisko paktu par pilsoniskajām un politiskajām tiesībām. Šis Pakts aptver tādas jomas kā reliģijas, biedrošanās un runas brīvība un nodrošina personām tiesības paust savu politisko viedokli.
<P>
Taču teorija un prakse nereti atrodas ļoti tālu viena no otras, un ceļš no teorijas līdz praksei var būt ļoti ilgi ejams. Jau atkal ir vajadzīga liela politiskā griba. Studentu kustības līderi, kurus arestēja 1999. gada oktobra demonstrācijās, un citi pārliecības dēļ ieslodzītie, kā arī tie, kurus arestēja 2. novembra miermīlīgās demonstrācijas laikā, ir nekavējoties jāatbrīvo.
<P>
Ir īpaši svarīgi, lai Laosas iestādes parādītu savu demokrātisko nostāju, pēc iespējas drīzāk izstrādājot un īstenojot reformas likumdošanas jomā. Valsts tiesību akti ir jāsaskaņo ar starptautiskajiem nolīgumiem, kurus Laosa ir apņēmusies īstenot. Tikai likumdošanas reforma un daudzpartiju vēlēšanas var nodrošināt demokrātiju un tajā pašā laikā cilvēktiesību ievērošanu Laosas Tautas Demokrātiskajā Republikā.
<SPEAKER ID="246" NAME="Marc Tarabella" AFFILIATION="S&amp;D">
(FR) Priekšsēdētāja kungs, 2007. gada jūlijā es šajā Parlamentā daudzināju, ka 2006. gads Vjetnamai bija politiskās atvērtības gads. Es aicināju Vjetnamu ļaut īstenot visas tās teritorijā pārstāvētās reliģijas, kā arī ļaut tās iedzīvotājiem brīvi izvēlēties reliģiju.
<P>
Tagad, kad ir pagājuši vairāk nekā divi gadi, es redzu, ka situācija nav attīstījusies pareizajā virzienā. Reliģijas brīvība Vjetnamā joprojām nav realitāte, un, minot tikai vienu piemēru, - budistu mūku arestu skaits turpina pieaugt.
<P>
Tā kā Vjetnama drīzumā uzņemsies ASEAN prezidējošās valsts lomu - un es šajā Parlamentā vēlos paust atzinību tās centieniem veselības, izglītības un nevienlīdzības mazināšanas jomā, mēs vēlamies izmantot šo rezolūciju, lai atgādinātu šai valstij par cilvēktiesību nozīmi un aicināt to kā nākamo ASEAN prezidentvalsti rādīt piemēru.
<P>
Turklāt es atzinīgi vērtēju to, ka Laosas valdība ir ratificējusi Starptautisko paktu par pilsoniskajām un politiskajām tiesībām. Es ceru, ka tādējādi tiks nodrošināta pilnīga atbilstība šim paktam, it īpaši attiecībā uz runas un biedrošanās brīvību.
<P>
Visbeidzot mēs aicinām Laosas valdību darīt visu, kas ir tās spēkos, lai atbrīvotu visas personas, kuras tika arestētas 2009. gada 2. novembrī miermīlīga demonstrācijas mēģinājuma laikā, kā arī "1999. gada 26. oktobra studentu kustības” līderus.
<SPEAKER ID="247" NAME="Ryszard Czarnecki" AFFILIATION="ECR">
(PL) Priekšsēdētāja kungs, arī iepriekšējā Parlamenta pilnvaru termiņā mēs šeit runājām par Vjetnamu, it īpaši saistībā ar budistu reliģisko vajāšanu. Šodien ir pienācis laiks vēlreiz runāt par reliģisko tiesību pārkāpumiem abās šajās valstīs, kas šoreiz vērsti pret kristiešiem. Diemžēl šajās divās valstīs tā ir pastāvīga politiska iezīme. Šai sakarībā Eiropas Parlamentam, kas ir tik jutīgs pret cilvēktiesību un minoritāšu tiesību pārkāpumiem, ir jānāk klajā ar paziņojumu.
<P>
Ir vēl viens aspekts - es šodien šeit esmu ieradies ne tikai kā politiķis, bet arī kā blogotājs, turklāt diezgan labi zināms blogotājs Polijā. Kā blogotājs es vēlos protestēt pret citu interneta lietotāju un blogotāju vajāšanu Vjetnamā. Mums viņi ir aktīvi jāaizstāv.
<SPEAKER ID="248" NAME="Mario Mauro" AFFILIATION="PPE">
(IT) Priekšsēdētāja kungs, dāmas un kungi, vajāšana un diskriminācija reliģijas dēļ Vjetnamā nav nekas jauns. Vajāšana un diskriminācija notiek nevis vienu dienu vai vienu mēnesi, bet jau 50 gadus.
<P>
Es aprobežošos ar to, ka pieminēšu nesenākos gadījumus, piemēram, katedrāles nojaukšanu Vinh Long pilsētā, kuras vietā izveidoja publisku parku, vai masu nekārtību novēršanas policijas un buldozeru iesaistīšanos, lai nojauktu Jaunavas Marijas statuju katoļu kapsētā Hanojā. Turklāt priesteris un viņa draudzes locekļi tika nosodīti par to, ka nogādāja policijā kādu personu, kas priesterim izteica draudus. Tādējādi kristieši no upuriem kļūst par noziedzniekiem.
<P>
Autoritārisma izplešanās sasniedz satraucošus apmērus. Patiesībā Hanojas valdība ir pieprasījusi, lai drošības apsvērumu dēļ tiktu bloķētas 10 mājas lapas, kurās regulāri tiek izplatīti "bīstami politiski materiāli”, un lai tiktu izvērsta cīņa pret kustībām, kas oponē partijai.
<P>
Situācija ir ārkārtīgi satraucoša arī Laosā, kur kristieši tiek nepārtraukti vajāti, veicot arestus un izsakot draudus un reizēm pat izraidot viņus no ciemiem, kur viņi dzīvo.
<P>
Priekšsēdētāja kungs, reliģijas brīvība ir dabiskas cilvēktiesības katrai un ikvienai personai. Tā nav pie varas esošo piešķirta priekšrocība. Tāpēc mūsu iejaukšanās un apņemšanās ir ļoti būtiska.
<SPEAKER ID="249" NAME="Zbigniew Ziobro" AFFILIATION="ECR">
(PL) Priekšsēdētāja kungs, mums būtu atzinīgi jāvērtē visi pasākumi, lai uzsvērtu cilvēktiesību nozīmi un gadījumus, kad tās netiek ievērotas kādā pasaules daļā - valstīs, kurās tiek pārkāptas cilvēku pamattiesības. Taču, pievēršoties šo tiesību pārkāpumiem, mums ir jāpievērš īpaša uzmanība situācijām konkrētās valstīs, kad tiek pārkāptas dažādu reliģiju pārstāvju tiesības un viņu tiesības brīvi praktizēt savu ticību un ieinteresētību reliģijas brīvības jomā un demonstrēt savu pārliecību šai sakarībā. Tāpēc mums būtu jāceļ trauksme visos šāda veida būtisku pārkāpumu gadījumos.
<P>
Mums būtu arī jāatceras, ka šeit, Eiropā, mums vienmēr jārāda piemērs kā vietai pasaules kartē, kas ir lielisku tradīciju, brīvības un cieņas pret citām reliģijām paraugs. Tieši tāpēc es jūtos nedaudz neomulīgi, novērojot zināmu tendenci. Tā ir tendence, ko, protams, nevar salīdzināt ar šajā Parlamentā pieminētajiem faktiem. Ar to es domāju tendenci, kas parādās Eiropas Cilvēktiesību tiesas nolēmumos, kura, šķiet, ielaužas reliģijas brīvības telpā un dažu valstu tradīcijās, šajā gadījumā - nolēmumu attiecībā uz Itāliju un krustiem. Es uzskatu, ka šādi nolēmumi arī var radīt nelabvēlīgu vidi, kurā daži simboli un uzsvērumi var tikt pārprasti.
<P>
Kopumā es vēlos teikt, ka katrs žests un katrs pasākums, kas palielina cilvēktiesību nozīmi, ir būtisks, un mums būtu jārunā par to atklāti, it īpaši saistībā ar valstīm, kurās cilvēktiesības tiek pārkāptas.
<SPEAKER ID="250" NAME="Charles Tannock" AFFILIATION="ECR">
Priekšsēdētāja kungs, Vjetnama un Laosa, kā arī Kuba un Ķīnas Tautas Republika diemžēl joprojām ir vienīgās vienpartijas komunistiskās diktatūras, kur parlamentārā demokrātija, debašu daudzveidība, tostarp mediju brīvība un blogošana internetā, un miermīlīga reliģijas praktizēšana ir sveši jēdzieni.
<P>
Vjetnamā Hanojas valdība neiecietīgi izturas pret atklāti praktizējošiem budistu mūkiem un katoļiem, un Laosā tiek vajāta hmongu tauta, un daudzi no viņiem ir aizbēguši uz Taizemi. Es piekrītu tam, ka, neskatoties uz pasaules labo gribu, un par spīti nebeidzamām starptautiskā līmenī uzņemtām un ANO noteiktām saistībām, tostarp tām, kas nesen paustas ES tirdzniecības nolīgumos, komunistiska diktatūra nekad nevar kļūt par liberālu demokrātiju.
<SPEAKER ID="251" NAME="Karel De Gucht">
Komisijas loceklis. - Priekšsēdētāja kungs, Komisija apgalvo, ka pēdējos gados Laosas vispārējā politiskā situācija ir būtiski uzlabojusies un piekrīt Parlamentam, ka Laosas veiktā Starptautiskā pakta par pilsoniskajām un politiskajām tiesībām (ICCPR) ratifikācija ir atzinīgi vērtējams solis pretī reliģiskās pārliecības, biedrošanās, runas un preses brīvības ievērošanai. Komisija atzinīgi vērtē arī Konvencijas par personu ar invaliditāti tiesībām un ANO Konvencijas par cīņu pret korupciju ratifikāciju.
<P>
Aprīlī Laosas valdība apstiprināja dekrētu, kas atļauj veidot un reģistrēt valsts pilsoniskās sabiedrības organizācijas. Tas ir būtisks solis uz priekšu, lai nodrošinātu biedrošanās brīvību un valsts attīstībā paredzētu noteiktu vietu pilsoniskajai sabiedrībai.
<P>
Taču mēs, tāpat kā Parlaments, esam noraizējušies par politieslodzītajiem. Attiecībā uz trijām Parlamenta minētajām personām iestādes 2009. gada oktobrī mūsu delegācijai Vjetnamā atkārtoja iepriekš sniegto paziņojumu, proti, ka Keochay kungs ir atbrīvots jau 2002. gadā. Tika teikts, ka abu pārējo personu - Seng-Aloun Phengphanh kunga un Tongpaseuth Keuakaoun kunga - veselības stāvoklis ir labs. Iestādes apgalvo, ka tām nav informācijas par Bouvanh Chanmanivong kungu.
<P>
Komisija ir apspriedusies ar vietējiem diplomātiem un citām personām par iespējamajiem vairāku simtu demonstrantu arestiem 2009. gada decembrī. Taču mēs nespējām apstiprināt izskanējušo informāciju.
<P>
Komisija piekrīt Parlamenta viedoklim, ka steidzami ir jārisina jautājums par 158 personu aizturēšanu pilsētā Nong Khai. Komisija aicina Laosas un Taizemes valdības ļaut ieslodzītajiem pārcelties uz trešām valstīm, kuras tiem ir piedāvājušas patvērumu.
<P>
Attiecībā uz pārējiem Laosas hmongiem nometnēs Taizemē ir jāveic atbilstīga izpēte, lai noteiktu pārkāpumu statusu.
<P>
Tagad es pievērsīšos Vjetnamai. Komisija piekrīt Parlamenta paustajām bažām attiecībā uz neseniem novērojumiem, kas liecina par bargāku Vjetnamas valdības attieksmi pret cilvēktiesību jautājumu. Nesen veiktie miermīlīgo blogotāju un cilvēktiesību aizstāvju aresti un tiesvedība, kā arī spriedze attiecībā uz reliģiskajām grupām, piemēram, miermīlīgo budistu kopienu un Batnas klosteri, Eiropā ir izraisījušas bažas par šo darbību leģitimitāti.
<P>
Mēs aicinām Vjetnamu kā Starptautiskā pakta par pilsoniskajām un politiskajām tiesībām dalībnieci ar cieņu izturēties pret tās starptautiskajām saistībām cilvēktiesību jomā un atbrīvot visus minētos ieslodzītos, it īpaši cilvēktiesību juristu Le Cong Dinh, demokrātijas aizstāvi un rakstnieku Tran Khai Thanh Thuy un katoļu priesteri Tēvu Nguyen Van Ly, kuri pašlaik ir aizturēti par to, ka miermīlīgi pauda savu viedokli.
<P>
Mēs piekrītam arī tam, ka neatkarīgākiem medijiem būtu liela nozīme, lai miermīlīgā ceļā paustu sociālo neapmierinātību ekonomiskās spriedzes laikā. Tieši tāpēc mēs aicinām Vjetnamu pieņemt preses likumu, kas atbilstu ICCPR 19. panta noteikumiem par vārda brīvību.
<P>
Tomēr mēs esam pārliecināti par mūsu stabilo cilvēktiesību dialogu un sadarbību ar Vjetnamu. Mēs ticam konstruktīvai līdzdalībai. Taču, lai šāda līdzdalība saglabātos ilgtspējīga, īstenojot dialogu un sadarbību, ir jāgūst taustāmi rezultāti.
<P>
Nav, ka dialogs ir labākais risinājums, nav labāka pierādījuma par vien pašas Vjetnamas rīcību.
<SPEAKER ID="252" NAME="Priekšsēdētājs">
Ar šo šis punkts tiek slēgts.
<P>
Balsojums notiks pēc debašu beigām.

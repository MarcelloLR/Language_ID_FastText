<CHAPTER ID="007-08">
8. IASCF: Struktūras pārskats - IASB pārskatatbildība un sastāvs - pārmaiņu ierosinājumi (balsošana) 
<SPEAKER ID="115" NAME="Piia-Noora Kauppi">
PPE-DE grupas vārdā. - Priekšsēdētāja kungs! Kā jau jūs teicāt, PPE-DE grupa vēlētos lūgt atlikt balsošanu par šo rezolūciju. Bez šaubām, Starptautiskās grāmatvedības standartu padomes pārvaldību nevar izlemt nākamajās divās nedēļās, tādēļ mums ir laiks balsošanai par šo rezolūciju nākamajā mazajā plenārsēdē šeit Briselē.
<P>
Iemesls tāds, ka mēs esam saņēmuši dažus jaunus Eiropas Komisijas priekšlikumus, un varbūt ir iespējams uzlabot kādu rezolūcijas formulējumu.
<P>
Termiņš bija ļoti īss, un tādēļ mēs gribam iegūt vairāk laika un balsot par to nākamajā sesijā Briselē.
<SPEAKER ID="116" NAME="Pervenche Berès" LANGUAGE="FR">
Priekšsēdētāja kungs, es runāju kā Ekonomikas un monetārās komitejas priekšsēdētāja. Pašreizējās finanšu krīzes laikā ikviens saprot, ka grāmatvedības standarti un to iespējamais cikliskums ir liela problēma. To struktūru pārvaldība, kuras izstrādā šos grāmatvedības standartus, ir ļoti svarīgs jautājums.
<P>
Eiropas Komisija, kura jau risināja šos jautājumus A. Radwan ziņojumā, ir nolēmusi veidot priekšlikumu, kurā nav iesaistīti tie, kuri atbild par finanšu tirgus stabilitāti, priekšlikumu, kas tika veidots steigā kopā ar amerikāņu iestādēm - šo iestāžu pilnvaras bija galā, un tās noraidīja visi ASV prezidenta vēlēšanu kandidāti, - un neapspriežoties ar Padomi vai Eiropas Parlamentu.
<P>
Kompromisa un atklātības vārdā mēs esam ar mieru atjaunot šo diskusiju, ja Komisija, savukārt, piekrīt pārskatīt šo priekšlikumu un uzklausīt Eiropas Parlamenta ierosinājumus. Tādēļ es gribētu, lai Komisija nāk klajā ar paziņojumu un apņemas pārskatīt šo priekšlikumu. Tādā gadījumā mēs varēsim atbalstīt Kauppi kundzes priekšlikumu.
<SPEAKER ID="117" NAME="Androula Vassiliou">
Komisijas locekle. - Priekšsēdētāja kungs, Komisijai nav nostājas šajā jautājumā.
<SPEAKER ID="118" NAME="Priekšsēdētājs">
Komisija nav izteikusi viedokli.
<P>
Berès kundze, vai es pareizi sapratu, ka jūs šajos apstākļos atbalstīsit šā priekšlikuma autori Kauppi kundzi?
<P>
Tad mēs balsosim par šo priekšlikumu.
<P>
(Parlaments pieņēma priekšlikumu par balsošanas atlikšanu)

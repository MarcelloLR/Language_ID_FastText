<CHAPTER ID="001">
Sēdes atklāšana
<SPEAKER ID="005" NAME="Paul van Buitenen">
Verts/ALE grupas vārdā. - (NL) Priekšsēdētāja kungs, attiecībā uz procedūru jautājumiem Zaļo/EFA grupas vārdā vēlos izteikt lūgumu saistībā ar rītdienas debatēm un balsojumu par Regulu (EK) Nr. 1073/1999 par izmeklēšanu, ko veic Eiropas Birojs krāpšanas apkarošanai (OLAF) vai, citiem vārdiem runājot, par Gräßle ziņojumu. Šķiet, ka Komisija apsver iespēju izbeigt regulas pašreizējo pārskatīšanu, ņemot vērā OLAF nesen atklātos pārkāpumus, un tādējādi vēlas atcelt pašreizējos priekšlikumus koplēmuma procedūrā ar Parlamentu.
<P>
Zaļo grupas vārdā lūdzu noskaidrot Komisijā, vai tas tiešām tā ir un vai pirms rītdienas debatēm tiks izdots paziņojums, lai Eiropas Parlaments zinātu, vai debatēm un balsojumam ir kāda nozīme.
<SPEAKER ID="006" NAME="Priekšsēdētājs">
Jautājums iesniegts Komisijai. Ferrero-Waldner kundzei būs iespēja uz to atbildēt. Aicinu Jouyet kungu teikt uzrunu. Visi esam sanākuši un varam izskatīt nākamo jautājumu dienas kārtībā.

<CHAPTER ID="008-03">
3.  Alternatīvu ieguldījumu fondu pārvaldnieki (
<SPEAKER ID="125" NAME="Jean-Paul Gauzès" LANGUAGE="FR">
Priekšsēdētāja kungs, dāmas un kungi! Jūs tūlīt balsosiet par vienu no svarīgākajiem elementiem, ar ko Eiropa reaģē uz finanšu krīzi, proti, alternatīvu ieguldījumu fondu, tostarp riska ieguldījumu fondu un privātā kapitāla fondu, regulējumu.
<P>
Šis kompromisa dokuments tika gatavots ļoti ilgi. Mums ir izdevies panākt plašu vienprātību, un es vēlos ECOFIN padomes priekšsēdētāja klātbūtnē izteikt atzinību Beļģijas prezidentūrai, kura tieši un aktīvi iesaistījās darbā pie šā jautājuma, jo īpaši ar ministra aktīvu līdzdalību svarīgākajos trialogos. Es vēlos pateikties arī komisāram M. Barnier, kura darbs bija īpaši noderīgs.
<P>
Visbeidzot, es vēlos izteikt pateicību maniem kolēģiem ēnu referentiem, Sekretariāta darbiniekiem, kā arī ekspertiem, kuri mums palīdzēja. Darbs ilga vairāk nekā 14 mēnešus, un tika strādāts ar 1 690 grozījumiem. Tas bija liels darbs, taču esmu pārliecināts, ka mēs esam sagatavojuši dokumentu, kas, pateicoties Beļģijas prezidentūrai, ir būtisks solis uz priekšu Eiropas finanšu regulējuma jomā.

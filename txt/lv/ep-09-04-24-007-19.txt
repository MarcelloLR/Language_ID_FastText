<CHAPTER ID="007-19">
19. Mehānisma izveide vidēja termiņa finansiālai palīdzībai attiecībā uz dalībvalstu maksājumu bilancēm
<P>
- Pirms balsošanas
<SPEAKER ID="142" NAME="Pervenche Berès" AFFILIATION="PSE">
(FR) Priekšsēdētājas kundze, es gribētu izteikties par šo jautājumu tāpēc, ka Ekonomikas un monetārajā komitejā mēs nopietni debatējām par aizdevuma aspektiem, un Eiropas Tautas partijas (Kristīgo demokrātu) un Eiropas Demokrātu grupa bija iesniegusi grozījumu, uzskatot, ka Eiropas aizdevumam nav juridiska pamatojuma.
<P>
Ar PPE grupas galveno sarunu dalībnieku Langen kungu, kurš gan nebija šī jautājuma ēnu referents, mēs vienojāmies sagatavot grozījumu, pievienojot nostādni, ka Kopienas aizdevumam nav precīza pamata. Tieši ar šādiem nosacījumiem mēs iesniedzām grozījumu Nr. 2, tādēļ esmu diezgan izbrīnīta, kad labi informēti eksperti man saka, ka PPE sarakstā pie šā grozījuma ir mīnusa zīme, un es gribētu dot Langen kungam iespēju izlabot PPE sarakstu.
<SPEAKER ID="143" NAME="Werner Langen" AFFILIATION="PPE-DE">
(DE) Priekšsēdētājas kundze, man nav nekāda iemesla skaidrot, kā ir veidots mūsu grupas balsošanas saraksts. Mēs to esam apsprieduši un atkārtoti izvērtējuši, un varam pilnībā atbalstīt iesniegto priekšlikumu.

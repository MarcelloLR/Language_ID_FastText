<CHAPTER ID="009">
Saskaņā ar parasto likumdošanas procedūru pieņemto tiesību aktu parakstīšana
<SPEAKER ID="398" NAME="Priekšsēdētājs">
Kolēģi! Mēs sāksim ar Lex pilsoņu iniciatīvas parakstīšanu. Godājamais Padomes priekšsēdētāj un ministr Martonyi, godājamie komiteju priekšsēdētāji! Šodien mēs runājam par juridisku jautājumu: ļoti svarīga Eiropas tiesību akta oficiālu parakstīšanu. Tas ir svarīgs, jo ar to turpinām nostiprināt mūsu iestāžu pilnvaru līdzsvaru.
<P>
Šīs regulas par Eiropas pilsoņu iniciatīvu, kas ir pieņemta saskaņā ar parasto likumdošanas procedūru, mērķis ir nodrošināt pilsoņiem tādu pašu politisko iniciatīvu, kāda ir Ministru padomei un Eiropas Parlamentam. Ir vajadzīgs viens miljons parakstu - tikai 0,2 % mūsu pilsoņu - lai aicinātu Eiropas Komisiju rīkoties jautājumos, kas attiecas tieši uz pilsoņiem. Tas viņiem ļauj tikt uzklausītiem. Man būs jāizveido tieša saikne starp pilsoņiem un Eiropas Savienības iestādēm, pārvarot plaisu starp tiem - starp mums visiem Eiropas Savienībā.
<P>
Eiropas Parlaments un Padome ir smagi strādājuši, lai ātri pieņemtu šo uz pilsoņiem vērsto regulu pirmajā lasījumā. Es vēlos pateikties visiem, kas veicināja šīs sekmes: dažādām prezidentūrām - it sevišķi Beļģijas un Ungārijas prezidentūrai - Komisijai un šā Parlamenta deputātiem. Es vēlos īpaši pateikties Konstitucionālo jautājumu komitejas (AFCO) un Lūgumrakstu komitejas (PETI) priekšsēdētājiem Carlo Casini un Erminia Mazzoni. Es jūs lūgšu pienākt pie manis parakstīšanas procedūras laikā. Pateicos arī četriem referentiem - Alain Lamassoure, Zita Gurmai, Diana Wallis un Gerald Häfner - es ceru, ka esat šeit un ka varēsim kopā īstenot procedūru, kā arī daudziem citiem deputātiem, kas bija iesaistīti kā ēnu referenti.
<P>
Varat lepoties ar darbu, ka paveikts mūsu pilsoņu labā. Ar Padomi mēs oficiāli parakstīsim šo tiesību aktu, bet pirms tam lūgšu ar nelielu runu uzstāties mūsu viesi, kas šajā pusgadā Eiropas Parlamentā viesosies bieži.
<SPEAKER ID="399" NAME="János Martonyi">
Padomes priekšsēdētājs. - Priekšsēdētāja kungs! Šajā vienreizējā un svinīgajā brīdī es atceros Eiropas Parlamenta agrīnās dienas, kad mēs runājām par to, kā varētu likvidēt vai vismaz samazināt "demokrātijas trūkumu Eiropas integrācijas procesā”, kā to sauca toreiz. Mums bija kopējs mērķis, proti, uzlabot Eiropas Savienības demokrātisku darbību.
<P>
Nupat ir rasts viens no veidiem, kā to panākt, proti, pilsoņu dalības sekmēšana Eiropas Savienības demokrātiskajā dzīvē. Tā un tādēļ līgumā tika ietvertas pilsoņu iniciatīvas tiesības, un tagad pilsoņi var tieši vērsties pie Eiropas Komisijas un aicināt to iesniegt Eiropas Savienības tiesību akta priekšlikumu.
<P>
Esmu cieši pārliecināts, ka šis ir stūrakmens virzībā uz demokrātiskāku Eiropas Savienību. Tas ir arī pirmais tiešas demokrātijas elements. Tas izveido tiešu saziņu un dialogu starp iestādēm un pilsoņiem, kā arī mudina tiešu pārrobežu dialogu un sadarbību. Tas arī sekmē līdzdalības sajūtu: Eiropa nav viņi - Eiropa esam mēs, un Eiropa attīstīsies tā, kā mēs visi kopā to attīstīsim. Jā, mūsu moto "spēcīga un cilvēciska Eiropa” ir atkarīgs no mums visiem.
<P>
Lai sasniegtu šos mērķus un īstenotu līgumu, ir jānosaka skaidra, vienkārša un uz cilvēkiem vērsta procedūra. Tas tagad ir panākts, pateicoties labai sadarbībai starp visām iestādēm - Komisiju, Padomi un galvenokārt Eiropas Parlamentu. Es vēlos īpaši pateikties Maroš Šefčovič no Komisijas; es vēlos pateikties Spānijas un Beļģijas prezidentūrām, abām mūsu trio loceklēm; un īpaši pateikties un arī apsveikt Eiropas Parlamentu un visus tos, kas ir bijuši iesaistīti šajā ārkārtīgi svarīgajā darbā: komiteju priekšsēdētāji, kā arī referenti Alain Lamassoure, Zita Gurmai, Diana Wallis un Gerald Häfner un visi citi deputātiem, kas piedalījās šajā ārkārtīgi svarīgajā darbā.
<P>
Tas parāda lielisko sadarbību un saprašanos ne tikai starp Eiropas iestādēm, bet arī starp dažādām politiskajām kopām un grupām. Varu tikai cerēt, ka šī sadarbība un saprašanās būs paraugs nākotnē gan iestādēm, gan politiskajām grupām.

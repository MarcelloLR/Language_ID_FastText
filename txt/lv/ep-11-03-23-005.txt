<CHAPTER ID="005">
Komiteju un delegāciju sastāvs (sk. protokolu)
<SPEAKER ID="018" NAME="Nirj Deva" AFFILIATION="ECR">
Priekšsēdētāja kungs, atceroties, ka nesen Japānā jau otro reizi notika zemestrīce ar visām no tās izrietošajām sekām, vai mūsu Parlamentam nevajadzētu to atzīmēt ar klusuma brīdi, tādā veidā atbalstot Japānas tautu un viņu demokrātiju un izsakot līdzjūtību?
<SPEAKER ID="019" NAME="Priekšsēdētājs">
Pagājušajā nedēļā mēs rīkojām sanāksmi, kurā piedalījās visi Eiropas Parlamenta deputāti, Eiropas Komisijas priekšsēdētājs un Eiropadomes priekšsēdētājs Van Rompuy kungs. Sanāksmes sākumā es nosūtīju līdzjūtības apliecinājumus visai Japānas tautai. Es arī runāju par šausmīgajām ciešanām. Mēs dziļi jūtam līdzi Japānas tautai. Mēs sēžu zālē ar klusuma brīdi godinājām to cilvēku piemiņu, kas gāja bojā šajā katastrofā. Mums notika arī īsas pārrunas par šo katastrofu. Es uzskatu, ka Parlaments ir paudis solidaritāti ar Japānas tautu. Liels paldies.
<P>
(Aplausi)

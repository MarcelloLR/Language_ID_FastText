<CHAPTER ID="010-02">
2. (
<P>

<SPEAKER ID="116" NAME="Christopher Beazley" AFFILIATION="PPE-DE">
Priekšsēdētāja kungs, es runāju saskaņā ar Reglamenta 152. un 160. pantu par balsošanas procedūru un balsojumu pēc saraksta. Ir skaidri redzams, ka Reglaments ir pārkāpts un izmantots tādā veidā, kas ir pilnīgi pretējs reglamenta nolūkam. Vai es varētu lūgt ar jūsu starpniecību tādus speciālistus kā R. Corbett un pārējos ļoti rūpīgi paskatīties, kas šodien ir noticis? Pēc manas izpratnes priekšsēdētājam ir rīcības brīvība pasludināt ikvienu prasību balsot pēc saraksta par spēkā neesošu. Tā var kļūt nepieciešama, kad mums būs smagākas balsojumu sesijas nākotnē.
<SPEAKER ID="117" NAME="Reinhard Rack" AFFILIATION="PPE-DE">
(DE) Priekšsēdētāja kungs, mums šajā Parlamentā ir ļoti liberāls un it īpaši mazākumam draudzīgs Reglaments, un tas ir labi. Mūsu vēlme un pienākums ir saglabāt to. Taču tam nepieciešams, lai grupas pareizi izmanto mazākuma tiesības un neizmanto tās ļaunprātīgi. Ja notiek tā, kā ir noticis šodien, mums šī metode ir jāpārdomā.
<SPEAKER ID="118" NAME="Daniel Hannan" AFFILIATION="PPE-DE">
Priekšsēdētāja kungs, man jārunā par diviem pieminētajiem Reglamenta pārkāpumiem. Noteikumi par to ir pavisam skaidri. Katrai grupai ir tiesības pieprasīt balsojumu pēc saraksta. Nekāda rīcības brīvība priekšsēdētājam nav dota. Mēs vienmēr esam pieņēmuši to, ka galu galā jebkurā demokrātiskā sēžu zālē vairākumam ir tiesības panākt savu, bet tas, ko mēs tikko dzirdējām, ir visneiecietīgākā nostāja, kas nepieļauj nekādu opozīciju, kas nepieļauj nekādu atšķirīgu viedokli un, ja mani kolēģi grib saprast, kāpēc Eiropas Savienība ir tik nepopulāra tur ārā vēlētāju vidū, jums tikai jāpārdomā pašiem sava neiecietīgā attieksme pret ikvienu, kas izsaka citu, nevis jūsu pašu viedokli.
<P>
(Aplausi)
<SPEAKER ID="119" NAME="Priekšsēdētājs">
Hannan kungs, kā man zināms, visi šorīt notikušie balsojumi ir bijuši balsojumi pēc saraksta. Tādēļ Reglaments ir precīzi ievērots.
<SPEAKER ID="120" NAME="Nigel Farage" AFFILIATION="IND/DEM">
Priekšsēdētāja kungs, es vēlos norādīt C. Beazley un R. Rack, un varbūt jums pašam, priekšsēdētāja kungs, ka šodien ir pirmā reize, kopš es esmu Eiropas Parlamentā, kad mēs īsti varam būt pārliecināti, ka rezultāti ir pareizi, jo parasti tas ir farss! Tādēļ nežēlojieties par mums, mēs jums palīdzam sakārtot šo iestādi, lai turpmāk šis darbs vairāk tiek padarīts komitejā un mums neiesniedz simtiem un dažos gadījumos tūkstošiem grozījumu. Tas, ko mēs esam izdarījuši, pilnībā atbilst Reglamentam, un jums visiem, it sevišķi tiem, kas tic šai iestādei, būtu jāgūst no tā mācība.
<SPEAKER ID="121" NAME="Martin Schulz">
PSE grupas vārdā. - (DE) Saskaņā ar Reglamenta 171. pantu iesniedzu šādu priekšlikumu Eiropas Parlamenta Sociālistu grupas vārdā: ņemto vērā steidzamo vajadzību apspriest Reglamentu un tā interpretāciju, es ierosinu tūlīt pārtraukt sanāksmi un visas turpmākās debates, tostarp arī balsojuma skaidrojumus, līdz desmitiem vakarā.
<P>
(Aplausi)
<SPEAKER ID="122" NAME="Priekšsēdētājs">
Četrpadsmit Parlamenta deputāti ir pieprasījuši balsojuma skaidrojumu par katru no septiņām vakar un šorīt notikušajām debatēm. Četrpadsmit deputāti, no kuriem katrs ir pieprasījis paskaidrojumu par katru no septiņām debatēm: desmit deputāti no IND/DEM grupas, divi np PPE-DE grupas un divi neatkarīgie.
<P>
Ja tagad notiks šie balsojuma skaidrojumi, tie droši vien prasīs divas stundas mūsu laika.
<P>
Tādēļ es ierosina šādu Parlamenta procedūru: vai nu mēs saņemam balsojuma skaidrojumus un paliekam šeit divas stundas ilgāk, vai arī tagad pārtraucam sanāksmi, kā ierosināja Schulz kungs, un noturam balsojuma skaidrojumu šovakar.
<P>
(Parlaments piekrita šim priekšlikumam.)
<P>
Dāmas un kungi, paziņojumi par balsojuma skaidrojumiem tiks sniegti plkst. 15.00.

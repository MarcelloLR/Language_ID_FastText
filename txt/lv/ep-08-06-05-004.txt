<CHAPTER ID="004">
Iepriekšējās sēdes protokola apstiprināšana
<SPEAKER ID="074" NAME="Monica Frassoni" AFFILIATION="Verts/ALE">
(IT) Priekšsēdētāja kungs, dāmas un kungi, Komisija vakar sāka radioaktīvā riska brīdinājumu sistēmas izveidi pēc Krško, Slovēnijā, notikušā negadījuma, par kuru informācija joprojām ir nepilnīga. Par brīdinājumu informēja, izmantojot procedūru, ko aprakstīja kā neparastu, un tā iemesli un sekas joprojām ir neskaidri.
<P>
Tādēļ mēs aicinām Slovēnijas prezidentūru un Komisiju saglabāt pārredzamības līmeni, kuru atbalsta Komisija, un informēt Eiropas Parlamentu un sabiedrību, kas tieši notika un kas notiek tagad, jo pašlaik tiek izplatītas vairākas baumas, kuras ir neskaidras un viegli pārprotamas. Tādēļ pieprasām nepieciešamos paskaidrojumus no Eiropas iestādēm.
<SPEAKER ID="075" NAME="Roberto Musacchio" AFFILIATION="GUE/NGL">
(IT) Priekšsēdētāja kungs, dāmas un kungi, es vēlos īsiem vārdiem apstiprināt kolēģa pieprasījumu. Ir noticis ļoti nopietns negadījums reaktorā, kuram jau iepriekš ir bijušas problēmas. Nepieciešama maksimāla pārredzamība, ne tikai tāpēc, ka mēs zinām, ka reaktora slēgšana un tā drošuma garantēšana nav viegls jautājums. Attiecībā uz manu valsti jāsaka, ka mēs atrodamies tikai dažus dučus kilometru attālumā no Slovēnijas, kas pašlaik turklāt ir ES prezidentūra.
<SPEAKER ID="076" NAME="Priekšsēdētājs">
Divi runātāji ir runājuši par šo tematu un, manuprāt, tas ir diezgan.
<SPEAKER ID="077" NAME="Günter Verheugen">
Komisijas priekšsēdētāja vietnieks. - Priekšsēdētāja kungs, 1. jūnijā, pamatojoties uz informāciju, kas saņemta no Eiropas Kopienas steidzamas radioloģiskas informācijas apmaiņas sistēmas (ECURIE) un kuras sniegšanu sekmēja piesardzības princips, Komisija publicēja publisku paziņojumu par brīdinājuma signālu no Slovēnijas plkst. 17.38 pēc vietējā laika. Tas attiecās uz dzesinošas smēremulsijas zudumu galvenajā dzesēšana sistēmā Krško atomelektrostacijā Slovēnijas dienvidrietumos.
<P>
Saskaņā ar pēdējo no Slovēnijas iestādēm saņemto informāciju Krško atomelektrostacijas reaktoru pilnībā slēdza trešdien, 4. jūnijā, plkst. 19.30. Relatīvi mazā noplūde neizkļuva ārpus aizsargtelpām. Slovēnijas iestādes ir apstiprinājušas, ka nekādas vielas vidē nav nokļuvušas. Situāciju var uzskatīt par pilnībā kontrolētu.
<P>
Komisija nekavējoties šo informāciju nosūtīja visām dalībvalstīm saskaņā ar procedūru un publicēja otro publisko paziņojumu. Informāciju par negadījumu sniedza ECURIE sistēma. ECURIE sistēma prasa dalībvalstīm nekavējoties informēt Komisiju un visas potenciāli skartās dalībvalstis, ja tās nepieciešamības gadījumā plāno veikt novēršanas pasākumus, lai aizsargātu iedzīvotājus no radioloģisku vai ar kodolenerģiju saistītu negadījumu sekām. Eiropas Kopienai šāds paziņojums ir nekavējoties jānosūta visām dalībvalstīm.
<P>
Visas 27 dalībvalstis, kā arī Šveice, ir parakstījušas ECURIE nolīgumu. Komisija uzsver, ka ECURIE sistēma ir sistēma informācijas koplietošanai par ar kodolenerģiju saistītiem negadījumiem un ka Komisija uzskata, ka absolūtas pārredzamības pieeja ir vispiemērotākā reakcija ar kodolenerģiju saistītu incidentu gadījumā.
<SPEAKER ID="078" NAME="Rebecca Harms" AFFILIATION="Verts/ALE">
(DE) Priekšsēdētāja kungs, komisār, dāmas un kungi, es nesen saņēmu radioaktīvo mērījumu datus no Krško radioaktivitātes mērījumu stacijas, kuri patiesībā parāda, ka, dienu pirms atskanēja brīdinājuma signāls, tika reģistrēti pārsteidzoši augsti radiācijas līmeņi. Ir jābūt kādam izskaidrojumam.
<SPEAKER ID="079" NAME="Priekšsēdētājs">
Ar to mēs slēdzam šo punktu. Komisija to piezīmēs. Tagad turpināsim ar ierasto kārtību.
<P>
(Iepriekšējās sēdes protokols tika apstiprināts.)

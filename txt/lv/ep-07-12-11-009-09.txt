<CHAPTER ID="009-09">
9. Tirdzniecība ar augļaugu pavairošanas materiālu un augļaugiem, kas paredzēti augļu ražošanai (Pārstrādātā versija) (balsojums)
<P>
- Ziņojums: Ioannis Gklavakis
<P>
- Pirms balsojuma:
<SPEAKER ID="103" NAME="Ioannis Gklavakis">
referents. - (EL) Priekšsēdētājas kundze, es gribētu pateikties visiem deputātiem par atbalstu šī ziņojuma projekta veidošanā. Priecājos, ka tas vienprātīgi ir nodots balsošanai plenārsēdē, bet tas nevar apturēt mūsu iebildumus pret pārstrādāšanas procedūru, ko Komisija izvēlējās šai ierosinātajai direktīvai.
<P>
Šis ziņojums ir ļoti svarīgs, jo tā mērķis ir nodrošināt stabilu pamatu augļu koku sadalei tā, lai tie būtu sertificēti un pasargāti augu higiēnas ziņā un aizsargātu lauksaimnieku, patērētāju un vidi. Ir īpaši svarīgi, lai ražotāji varētu iegūt veselīgu pavairošanas materiālu gan tāpēc, lai novērstu jaunu slimību izplatīšanos un pasargātu savus ienākumus, gan arī tāpēc, lai samazinātu pesticīdu izmantošanu, kas, kā mēs visi zinām, kaitē videi. Tāpēc mēs iesniedzām vairākus grozījumus.
<P>
Neaizmirsīsim, ka līdz ar Eiropas Savienības paplašināšanos līdz 27 dalībvalstu skaitam preču aprite kļuva vieglāka, vienkāršāka un mazāk birokrātiska. Tas apslēpj briesmas. Mums jābūt uzmanīgiem, jo nepārbaudīti augu produkti rada slimību izplatīšanās risku ar postošām sekām vidē un ekonomikā.
<P>
Noslēgumā es gribētu atkārtoti iebilst pret pārskatīšanas procedūru, kas mums neļaus veikt uzlabojumus tur, kur tos uzskatīsim par nepieciešamiem. Manuprāt, šī politika ir bīstama, it īpaši tad, ja Komisija to izvēlēsies turpmākajām citu ierosināto regulu un direktīvu reformām.

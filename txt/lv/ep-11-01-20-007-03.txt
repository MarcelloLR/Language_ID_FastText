<CHAPTER ID="007-03">
3.  Stāvoklis Baltkrievijā (
<P>
Pirms balsojuma par 2. punktu:
<SPEAKER ID="143" NAME="Justas Vincas Paleckis" AFFILIATION="S&amp;D">
Priekšsēdētāja kungs! Mēs ierosinām vienu svarīgu un īsu papildinājumu 2. punktā: "ir jo īpaši nobažījies par Mikalay Statkevich veselības stāvokli, kurš jau 31. dienu turpina badastreiku”.
<SPEAKER ID="145" NAME="Jacek Protasiewicz" AFFILIATION="PPE">
Priekšsēdētāja kungs! Šis ir grozījums, kas stipri līdzinās Justas Paleckis iesniegtajam grozījumam. Tā kā rezolūcija nav tikai Parlamenta politisks paziņojums, bet arī sniedz morālu atbalstu apcietinātajiem, mēs vēlamies ierosināt mūsu rezolūcijā ietvert četru iepriekšējo prezidenta amata kandidātu vārdus, ko KGB dienesti joprojām tur apcietinājumā.
<P>
Tie ir Vladimir Nekliayev, Andrei Sannikov, Nikolai Statkevich un Alexei Mikhalevich, kā arī divi demokrātisko opozīcijas partiju vadītāji, proti, Pavel Severinets, Baltkrievijas kristīgo demokrātu līdzpriekšsēdētājs, un Anatoly Lebedko, Apvienotās pilsoniskās partijas vadītājs. Vēlamies jūs, kolēģi, aicināt atbalstīt šo sešu vārdu iekļaušanu 3. punktā.
<SPEAKER ID="147" NAME="Vytautas Landsbergis" AFFILIATION="PPE">
Priekšsēdētāja kungs! Būtu piemēroti ņemt vērā vai varbūt iekļaut tekstā, 9. punktā, šādu domu: "vienlaicīgi Komisijai būtu jāfinansē atkārtota Uladzimir Niakliayeudzejas dzejas grāmatas, ko nesen konfiscējušas un sadedzinājušas Baltkrievijas varas iestādes, izdošana un izplatīšana”. Ja iespējams, lūdzu, neiebilstiet pret to.
<SPEAKER ID="149" NAME="Kristiina Ojuland" AFFILIATION="ALDE">
Priekšsēdētāja kungs! Mēs vēlamies ierosināt mutisku grozījumu un 13. punktā pēc vārdiem "Austrumu partnerības pasākumos” pievienot vārdus "ne vēlāk kā”. Mums vajadzīgs šis grozījums, jo mums ir vajadzīgi ātri lēmumi par attiecībām ar Baltkrieviju un jo īpaši par lēmumu attiecībā uz Austrumu partnerību un turpmāku Baltkrievijas līdzdalību. Mēs aicinām jūs to atbalstīt.

<CHAPTER ID="005-23">
23. Eiropas ekonomikas atveseļošanas plāns (
<P>
Pirms balsojuma.
<SPEAKER ID="151" NAME="Gunnar Hökmark" AFFILIATION="PPE-DE">
Priekšsēdētājas kundze, es vēlētos informēt mūsu grupu, ka mūsu balsošanas sarakstos ir kļūda attiecībā uz 113. grozījumu: balsošanas sarakstā jābūt plusam, nevis mīnusam.
<SPEAKER ID="153" NAME="Elisa Ferreira">
referente. - Priekšsēdētājas kundze, runa ir tikai par izmaiņām 93. panta redakcijā, kur attiecībā uz stabilu valsts finansējumu frāzes "kad ekonomiskie apstākļi ļauj” vietā jābūt frāzei "cik drīz vien iespējams”, kā tas tika saskaņots ar "ēnu” referentiem.
<SPEAKER ID="155" NAME="Alain Lipietz" AFFILIATION="Verts/ALE">
(FR) Priekšsēdētājas kundze, šis ir tīri tehnisks grozījums. Mūsu grozījumā ir drukas kļūda. Tur ir ievilkums, kas skanēja šādi: "Pastiprināt šķēršļu likvidēšanu.” Mēs to aizvietojām ar frāzi - "likvidēt nepamatotus šķēršļus”, bet diemžēl grozījuma redakcijā ir saglabājies vecais ievilkums. Tāpēc tas ir trešais ievilkums, ko mēs esam nedaudz izmainījuši, un nav vajadzības saglabāt veco versiju.
<SPEAKER ID="157" NAME="Martin Schulz" AFFILIATION="PSE">
(DE) Priekšsēdētājas kundze, pēc Eiropas Tautas partijas (Kristīgo demokrātu) un Eiropas Demokrātu grupas aizrautīgās reakcijas uz manu iejaukšanos jūs varat secināt, cik labi bija mūsu balsošanas rezultāti.
<P>
Es vēlētos pateikties savai kolēģei Ferreira kundzei, kas paveica milzīgu darbu, lai panāktu šādu rezultātu. Es vēlētos arī īpaši pateikties Hökmark kungam, Herczog kundzei, Bullmann kungam un Lehne kungam, kas, pēc manām domām, ir smagi strādājuši pie līdzīgās Lisabonas rezolūcijas.
<P>
Tomēr pēc PPE-DE grupas reakcijas jūs varat secināt, ka valdīja satraukums. Mēs vēlētos pateikties jums, ka kopā ar mums balsojāt par nodokļu paradīzes slēgšanu un solidaritāti ar dalībvalstīm. Vēl pirms dažām minūtēm situācija izskatījās pavisam citāda. Tas ir jūsu panākums, ka esat iedrošinājuši sociālās demokrātijas plešanos plašumā. Tas dara godu Eiropas Parlamentam, kurš ir pietuvinājies kreisajiem.
<P>
(Aplausi no kreisās puses un protesti no labās)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Priekšsēdētājas kundze, es tikai vēlētos atgādināt Eiropas Parlamenta Sociāldemokrātu grupai un Eiropas Tautas partijas (Kristīgo demokrātu) un Eiropas Demokrātu grupai, ka šajā Parlamentā bez šīm divām lielajām grupām ir vēl citas grupas.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Priekšsēdētājas kundze, viens jautājums attiecībā uz darba kārtību. Varbūt jūs varētu paskaidrot Parlamentam - saskaņā ar kuru Reglamenta pantu Schulz kungam tika dots vārds.
<SPEAKER ID="160" NAME="Priekšsēdētāja">
Dāmas un kungi, es, protams, gribu pateikt Nassauer kungam, ka viņam ir pilnīga taisnība. Tomēr dažreiz demokrātijas labad ir jāvar nedaudz pārkāpt robežas.
<P>
Ar to, dāmas un kungi, es gribu teikt, ka es devu vārdu Schulz kungam saskaņā ar Reglamenta 141. pantu. Viņam bija visas tiesības runāt.
<SPEAKER ID="161" NAME="Joseph Daul" AFFILIATION="PPE-DE">
(FR) Priekšsēdētājas kundze, vai viņš runāja Komisijas vārdā? Jo viņš vēlas kļūt par komisāru? Vai arī viņš runāja kā grupas priekšsēdētājs?
<SPEAKER ID="163" NAME="Vittorio Prodi" AFFILIATION="ALDE">
(IT) Priekšsēdētājas kundze, es vēlētos kaut ko noskaidrot. Cik man zināms, par Reul kunga ziņojumu vēl nav bijis galīgais balsojums. Vai jūs varat apstiprināt, ka tā ir?
<SPEAKER ID="164" NAME="Priekšsēdētāja">
Prodi kungs, mēs esam pieņēmuši grozījumu Nr. 3, kurš tāpēc groza visu rezolūciju.

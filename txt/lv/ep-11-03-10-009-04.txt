<CHAPTER ID="009-04">
4. ANO Cilvēktiesību Padomes 16. sesija (Ženēva, 2011. gada 28. februāris - 25. marts) (
<SPEAKER ID="139" NAME="Heidi Hautala">
Cilvēktiesību apakškomitejas priekšsēdētāja. - Priekšsēdētāja kungs, man ir daži ļoti labi jaunumi par cilvēktiesībām. Pirms divām dienām tika apžēlots un palaists brīvībā Saharova balvas kandidāts, Haitham al-Maleh, 80 gadus vecais Sīrijas cilvēktiesību jurists. Šis ir brīnišķīgs piemērs tam, kā Eiropas Parlaments var stiprināt cilvēktiesības.
<P>
Tagad, kad viņš ir atkal brīvībā, Haitham al-Maleh ir enerģijas pilns, lai cīnītos par savu mērķi - palīdzēt atbrīvot tūkstošiem politisko ieslodzīto Sīrijā.
<P>
(Skaļi aplausi)
<SPEAKER ID="140" NAME="Priekšsēdētājs">
Paldies jums, ka paziņojāt mums šos jaunumus. Tas, neapšaubāmi, sniegs mums milzīgu atbalstu mūsu darbā.
<P>
- Pirms balsošanas par 8. punktu:
<SPEAKER ID="141" NAME="Jean-Pierre Audy" AFFILIATION="PPE">
(FR) Priekšsēdētāja kungs, es vēlētos tikai atzīmēt, ka tad, kad jūs iesniedzāt oriģinālā teksta 8. punktu balsošanai, franču tulkojumā tika norādīts, ka tas ir 19. punkts. Tāpēc bija nesaprašanās par balsošanas norādījumiem.
<SPEAKER ID="142" NAME="Priekšsēdētājs">
Mēs to pārbaudīsim. Paldies jums par komentāru.
<SPEAKER ID="144" NAME="Fiona Hall" AFFILIATION="ALDE">
Priekšsēdētājas kundze, es vienkārši vēlos izmantot iespēju pateikt paldies 400 kolēģiem no visa Parlamenta, kuri parakstīja Rakstisko deklarāciju 81/2011. Es vēlos pateikt paldies arī savai komandai par visu viņu smago darbu un Rakstisko deklarāciju dienestam par viņu atbalstu, bet visvairāk es vēlos pateikties kampaņas dalībniekiem, jo, pateicoties viņu apņēmībai, tas kļuva iespējams.
<P>
Es lepojos būt par deputāti Parlamentā, kur parastam pilsonim ir iespēja atnākt un pamatot savu lietu un kur Eiropas Parlamenta deputāti klausās un tiek pārliecināti. Tā ir demokrātija tās labākajā izpausmē, un tas liecina par to, ka Eiropas Parlaments nav attālinājies no saviem vēlētājiem.

<CHAPTER ID="017">
Kodolieroču neizplatīšana un Kodolieroču neizplatīšanas līguma (KNL) nākotne (debates) 
<SPEAKER ID="411" NAME="Priekšsēdētājs">
Nākamais darba kārtības punkts ir A. Beer Ārlietu komitejas vārdā iesniegtais ziņojums, kas satur:
<P>
priekšlikumu Eiropas Parlamenta ieteikumam Padomei par kodolieroču neizplatīšanu un Kodolieroču neizplatīšanas līguma (KNL) nākotni.
<SPEAKER ID="412" NAME="Angelika Beer">
referente. - (DE) Priekšsēdētāja kungs, dāmas un kungi, tūkstošiem pastāvošo kodolieroču ir bīstams Aukstā kara mantojums. Tie nav mani vārdi, tie ir ņemti no prezidenta B. Obama nesenās runas Prāgā, kurā viņš atzīmēja lielāko apdraudējumu, ar ko esam saskārušies. 21. gadsimtā drošības jomā nav cita tik būtiska jautājuma, kā šis.
<P>
Pēdējo gadu laikā esam dzirdējuši līdzīgus viedokļus, piemēram, no ASV stratēģiem H. Kissinger un Sam Nunn, kuri izstrādāja īpašas vadlīnijas, lai panāktu, ka pasaulē vairs netiek izmantoti kodolieroči. Augsta ranga Eiropas politiķi ir pievienojušies tai un ANO ģenerālsekretārs ir pat sastādījis kodolatbruņošanās piecu punktu plānu. Nav labāka laika, kā tagad, lai beidzot atkal sāktu runāt par kodolatbruņošanos.
<P>
Neaizmirsīsim, ka pēdējo gadu laikā šajā jautājumā ir bijuši tikai šķēršļi. Sarunas KNL pārskata konferencē 2005. gadā bija pilnībā neveiksmīgas. Tas nedrīkst atkārtoties šogad. Tagad mums eiropiešiem ir jāparāda, ka esam nopietni apņēmušies īstenot atbruņošanos. Ja ES turpina attīstīties, tā var noteikt standartu, un šī iemesla dēļ man nav saprotams, kādēļ vairākums šī Parlamenta locekļu nevēlas atbalstīt šos godkārīgos mērķus mazināt masu iznīcināšanas ieroču daudzumu.
<P>
Ārlietu komitejas konservatīvo partiju grupas ierosināto grozījumu pārpilnība ir pavērsusi kājām gaisā manu ziņojumu un tā mērķi apspriest atbruņošanos un iesniegt ieteikumus Padomei un pārvērta to par nesaturīgu tekstu. Parlamenta pienākums ir ieņemts stingru nostāju, un mēs nedrīkstam pārcelt šo jautājumu uz vēlāku laiku vai nodot izskatīšanai citiem parlamentiem.
<P>
Mēs cenšamies sekmēt atbalstu Kodolieroču konvencijai un Hirosimas-Nagasaki protokolam, jo atbruņošanās ir iespējama. Tā nav muļķīga, no realitātes attālināta ilūzija. Mēs varam to īstenot, ja pēc iespējas drīzāk atrisināsim šo jautājumu. Mēs nevēlamies, lai dokumenti būtu pretrunā ar KNL, jo tie papildina KNL un tādējādi to stiprina. Mums ir nepieciešams skaidrs politisks paziņojums, un es aicinu visas grupas saistībā ar rītdienas balsojumu pārdomāt jau šodien, kāds ir pareizais ceļš virzībai uz priekšu.
<P>
Zinu, ka KNL satur arī civilus elementus, taču šodien mēs nerunājam par civilās kodolenerģijas renesansi, bet gan par kodolatbruņošanos. Kā delegācijas attiecībām ar Irānu priekšsēdētāja un runātāja ārlietu politikas jautājumos, es vēlētos arī teikt, ka ikviens, kurš pēdējo gadu laikā nav guvis mācību no krīzes Irānā, kas mūs bieži vien pakļāva militāras eskalācijas riskam, jo civilā kodolenerģijas izmantošana nav atdalāma no ļaunprātīgās militārās izmantošanas un kodolieroču izplatīšanās, nav sapratis pēdējo gadu ārlietu politiku kopumā, kā arī apdraudējumus un to, kāds izaicinājums ir kodolatbruņošanās.
<P>
Mums visiem ir zināms, ka mērķis nav sasniedzams vienas nakts laikā, tomēr ir nepieciešams sākt rīkoties. Mēs nevaram pavadīt desmitgades, pieprasot no amerikāņiem pilnīgi vienotu kodolatbruņošanos, bet tagad, kad prezidents B. Obama saka, ka ir gatavs to īstenot, un arī prezidents D. Medvedev saka, ka ir gatavs to īstenot, šajā Parlamentā esošo konservatīvo partiju pārstāvju vairākums atsakās sekot šim piemēram. Tādēļ, kā Ārlietu komitejas pārstāve, es pavisam nopietni vēlos jūs atkārtoti mudināt nejaukt jautājumus par civilo kodolenerģijas izmantošanu ar jautājumu par kodolatbruņošanās potenciāla atdzimšanu. Ikviens, kurš aizvērs kodolatbruņošanās iespējas durvis, vēlāk nespēs pateikt, kad atvērsies citas. Es vēlos lūgt ikvienu, kurš rītdien balsos pret PSE un mūsu ierosinātajiem grozījumiem, paust saviem vēlētājiem vēlēšanu kampaņās, kādēļ viņš uzskata, ka kodolieroču esamība Eiropā ir laba lieta.
<SPEAKER ID="413" NAME="Petr Nečas">
Padomes priekšsēdētājs. - (CS) Priekšsēdētāja kungs, dāmas un kungi, esmu iepriecināts, ka varu piedalīties šīsdienas debatēs. Īpaši vēlos pateikties Eiropas Parlamentam par saistībā ar šo jautājumu izrādīto interesi un Angelika Beer par viņas darbu kā referentei, sastādot šo interesanto ziņojumu. Padome noteikti rūpīgi izskatīs ziņojumā ietvertos ieteikumus.
<P>
Kā jau ir skaidri norādīts ziņojumā, būtiskākais ir arī turpmāk panākt progresu kodolieroču neizplatīšanā. Viena no galvenajām prioritātēm ir nodrošināt pozitīvu un skaidru nākamā gada Kodolieroču neizplatīšanas līguma pārskata konferences iznākumu. Būtisks solis šīs konferences sagatavošanā ir maijā gaidāmā Kodolieroču neizplatīšanas līguma sagatavošanas komitejas sanāksme. ES turpinās sniegt pozitīvu ieguldījumu pārskata procesā saskaņā ar tās kodolieroču neizplatīšanas stratēģiju masu iznīcināšanas ieročiem un saskaņā ar tās neseno starptautiskās drošības stiprināšanas deklarāciju, ko Padome pieņēma 2008. gada decembrī.
<P>
Mēs esam ieinteresēti līdzsvarotā pārskatā, kura mērķis ir panākt vispārēju līdzsvaru, kas balstīts uz kodolieroču neizplatīšanas režīmu un kas piešķir vienādu nozīmi visiem trim Kodolieroču neizplatīšanas līguma pīlāriem, proti, kodolieroču neizplatīšana, atbruņošanās un izmantošana miermīlīgiem mērķiem. Mēs uzskatām, ka pārskata konference būs veiksmīga tikai tad, ja būs līdzsvarota pieeja.
<P>
Es apzinās Kodolieroču neizplatīšanas līguma sniegtās jaunās iespējas, īpaši saistībā ar dialoga atjaunošanu ar Krieviju un ASV un atjaunoto apņemšanos īstenot Vispārējo kodolieroču izmēģinājumu aizlieguma līgumu un uzsākt starptautiska mēroga pārrunas par ticamu līgumu, kas ierobežotu skaldāmu materiālu ražošanu kodolieročiem. Vēl ES ar interesi novēro atjaunotās publiskās debates par Kodolieroču neizplatīšanas līgumā noteikto mērķu sasniegšanu.
<P>
Viens no iemesliem, kādēļ pārskata process ir tik būtisks, ir fakts, ka KNL režīms ir saskāries ar nopietnām problēmām. Šīs problēmas, galvenokārt, ir cēlušās no Ziemeļkorejas, Irānas un Sīrijas. Mums ir tās jāizskata un jāatrisina, stiprinot ievērošanas uzraudzības mehānismu. Kā mums visiem zināms, ES aktīvi rīkojas šajā jomā un kopā ar partneriem turpina īstenot vadošu funkciju, īpaši centienos rast diplomātisku risinājumu jautājumam par kodolenerģiju Irānā.
<P>
Kā jau norādīts ziņojumā, papildus jautājumam par kodolieroču neizplatīšanu mums ir jākoncentrējas uz jautājumu par kodolatbruņošanos. Mēs esam apņēmušies šajā būtiskajā jomā īstenot noteicošo lomu. Es ir pilnībā apņēmusies sekmēt kodolatbruņošanos un tādējādi īstenot KNL 6. pantā paredzētos mērķus. Šī ir īpaši būtiska tēma ES, jo divu tās dalībvalstu rīcībā ir kodolieroči. Mēs aicinām starptautisko sabiedrību pievienoties mums iniciatīvās, kas veicina skaidru, reālistisku atbruņošanos, ko ES 2008. gadā ierosināja ANO Ģenerālajā asamblejā.
<P>
Vienlaikus mums ir jārisina jautājums par kodolenerģiju. Ir būtiski, lai kodolenerģijas attīstība miermīlīgiem mērķiem īstenojas maksimāli drošos apstākļos, aizsargāti un pie kodolieroču neizplatīšanas nosacījumiem. ES ir gatava stiprināt šajā jomā starptautiska mēroga sadarbību, gan gaidāmās KNL pārskata konferences ietvaros, gan arī citu forumu ietvaros. Īpaši daudzpusēja pieeja kodoldegvielas piegādātājiem var sniegt drošu alternatīvu individuālo valsts programmu attīstībai jutīgu kodoltehnoloģiju jomā. Mums ir jāpadara pievilcīgāks kodoldegvielas piegādes daudzpusējais mehānisms, īpaši jaunattīstības valstīm, jo aizvien lielāks skaits šo valstu apsver iespēju uzsākt kodolenerģijas programmas.
<P>
Ziņojumā pamatoti ir uzsvērta Līguma par vispārējo kodolizmēģinājumu aizliegumu ratificēšanas nozīme. Īpaša nozīme ES skatījumā ir ratifikācijas procesa progresam, un tā tieksies pēc progresa, lai panāktu šo mērķi. Prezidentūra apmeklēja augsta līmeņa vizītēs šīs deviņas dalībvalstis, kurās ratifikācija joprojām būtiska, lai līgums varētu stāties spēkā. Mēs strādājam pie tā, lai septembrī Ņujorkā gaidāmā konference noritētu veiksmīgi saskaņā ar Līguma 14. pantu, tādējādi atbalstot līguma stāšanos spēkā. ES ir būtisks ieguldītājs līguma uzraudzības sistēmas attīstībā un tādējādi pastiprina turpmākās līguma pārbaudes sistēmas ticamību. Vēl mēs uzskatām, ka ļoti lietderīgi būtu uzsākt sarunas par ticamu skaldmateriālu izslēgšanas līgumu.
<P>
Ļoti uzmundrinoša ir ASV nesen pieņemtā pozitīvā pieeja attiecībā uz Vispārējo kodolieroču izmēģinājumu aizlieguma līgumu un skaldmateriālu izslēgšanas līgumu un kodolatbruņošanās jomā. Mēs patiesi ticam, ka šī pieeja tuvākajā nākotnē pamudinās ļoti konkrētus pasākumus. Kopumā vērtējot, šī jaunā iespēja var kļūt ļoti nozīmīga KNL pārskata procesa virzīšanā pareizajā gultnē.
<SPEAKER ID="414" NAME="Olli Rehn">
Komisijas loceklis. - Priekšsēdētāja kungs, masu iznīcināšanas ieroču izplatīšana pēdējo gadu laikā ir kļuvusi par nopietnu izaicinājumu, un starptautiskajai sabiedrībai ir jābūt gatavai ar stingru pārliecību stāties pretī šiem izaicinājumiem un pilnībā tos uzveikt.
<P>
Mūsuprāt, saistībā ar sarunām ar ASV jauno valdību par Kodolieroču neizplatīšanas līgumu (KNL) ir panākts neliels progress, un pozitīvai attīstībai ieroču kontroles jomā starp Krieviju un ASV vajadzētu sekmēt jauna pamata veidošanos kodoljautājumiem.
<P>
Eiropas Savienībai KNL ir pamatots uz trijiem pīlāriem, kas viens otru pastiprina: ieroču neizplatīšana, atbruņošanās un kodolenerģijas izmantošana miermīlīgiem mērķiem. Beer kundzes ziņojums par kodolieroču neizplatīšanu sniedz man iespēju aprakstīt Kopienas atbildību un darbības, kas veicamas saskaņā ar šiem pīlāriem.
<P>
Saskaņā ar Euratom līgumu Komisijas pienākums ir pārbaudīt, vai skaldāmos kodolmateriālus, piemēram, plutoniju, urānu un toriju izmanto tikai paredzētajiem mērķiem, kā tos deklarējuši gan tie Kopienas lietotāji, kas darbojas kodolrūpniecībā, gan citi, piemēram, pētniecības centri un medicīnas iestādes.
<P>
Komisija šobrīd sastāda rīcības plānu labākai ķīmiskā, bioloģiskā, radioloģiskā un kodolterorisma draudu apkarošanai. Šo politiku iesniegs šī gada vidū, ar ieteikumiem par turpmākajiem stiprināšanas pasākumiem aizsardzības un drošības kultūras jomā visās 27 dalībvalstīs. Turklāt ES eksporta kontroles sistēma ir vēl viens būtisks masu iznīcināšanas ieroču novēršanas politikas komponents.
<P>
Komisijas darbības saistībā ar ieroču neizplatīšanu un atbruņošanos nebeidzas pie Savienības robežām. Ar jaunajiem stabilitātes un kodoldrošības instrumentiem - kam kopā nepieciešami finanšu līdzekļi 1 miljarda eiro apmērā - Komisijai ir iespējams uzlabot tās pasaules mēroga ieguldījumu ieroču neizplatīšanā, turpmākajos gados visā pasaulē sekmējot aizsardzību un drošību.
<P>
Kopienas instrumentu mērķis ir attīstīt pilnīgas draudu mazināšanas programmas, kas trešajām valstīm sniegtu pieeju visām sadarbību iespējām eksporta kontroles, robežu uzraudzības, kuģošanas uzraudzības, zinātnieku pārorientēšanas, biozinātnes un kodoldrošības jomā. Saskaņoto programmu loģika lielā mērā saskan ar G8 Globālās partnerības 2002. gadā noteiktajiem mērķiem, kuros Komisija apsolīja desmit gadu periodā no 2002. līdz 2013. gadam nodrošināt 1 miljardu eiro.
<P>
Visbeidzot, ir nepieciešams veicināt arī iniciatīvas jauna civilās sadarbības kodolenerģijas jomā modeļa izveidošanu, lai valstis gūtu pieeju kodolenerģijai, nekāpinot ieroču izplatīšanās risku. Starptautiskās Atomenerģijas aģentūras (IAEA) degvielas banka, kurā Komisija plāno ieguldīt 20 miljonus eiro, ir solis pareizajā virzienā ar nosacījumu, ka varēsim sniegt šo programmu loģisko pamatu.
<P>
Nobeigumā vēlos piebilst, ka Komisija smagi strādā pie visu triju Kodolieroču neizplatīšanas līguma pīlāru atbalsta, un gan pašreizējais brīdis, gan situācija starptautiskajā mērogā patiešām ir nobriedusi, lai mainītu pieeju kodoljautājumiem. Komisija ir gatava sadarboties ar citiem un izmantot esošās lieliskās iespējas, un šajā sakarā censties izveidot aizsargātāku un drošāku pasauli.
<SPEAKER ID="415" NAME="Josef Zieleniec">
PPE-DE grupas vārdā. - (CS) Šodien ikviens pieminēs ASV prezidentu B. Obamu, īpaši saistībā ar viņa Prāgā 5. aprīlī noturēto runu. Tomēr mūsu mērķis nav novērtēt jaunās ASV valdības pieeju, bet gan sniegt ieteikumus Padomei, kas sastāda ES turpmāko pieeju saistībā ar kodolieroču neizplatīšanas nākotni. Parlamentu šajās debatēs uztvers nopietni tikai tādā gadījumā, ja tas sekmēs risinājumu, kas ir visos aspektos skaidrs un reālistisks. Tādēļ mūsu politiskās grupas ieteikums ir, izmantot visus pieejamos starptautiskos instrumentus, nevis veidot jaunus. Tas nozīmētu, ka nepieciešams stiprināt visus trīs Kodolieroču neizplatīšanas līguma pīlārus, citiem vārdiem sakot - kodolatbruņošanos, kodolieroču neizplatīšanu un miermīlīgu sadarbību kodoltehnoloģiju jomā. Tādēļ ir ļoti būtiski atbalstīt reālistiskas atbruņošanās iniciatīvas, kas ietver skaidras uzraudzības un pārbaužu procedūras saistībā ar esošo ieroču iznīcināšanu, kā arī to ražošanas iekārtām. Saistībā ar pīlāra par sadarbību kodoltehnoloģiju izmantošanā miermīlīgiem mērķiem stiprināšanu mēs patiesi atbalstam urāna bagātināšanas cikla internacionalizēšanu, īpaši - izveidojot Starptautisku degvielas banku.
<P>
Esmu iepriecināts, ka mūsu viedokli skaidri atspoguļo balsojums komitejā. Esmu pārliecināts, ka pēc prezidenta B. Obama runas nekas nespēs mainīt komitejas rezultātus. ASV prezidents apliecināja, ka priekšā vēl ir garš ceļš, un ir nepieciešams vairāk reālisma un mazāk naivuma, un nav nekā būtiskāka par skaidriem un īstenojamiem pasākumiem. Tomēr sarunās ar jauno ASV valdību mēs saskaramies ar būtisku un vienlaikus sarežģītu uzdevumu. Mums ir jāuzstāj, lai par šiem jautājumiem aiz ES muguras lemtu ne tikai kodolenerģijas lielvalstis. Tas ir liels izaicinājums Eiropas diplomātijai.
<SPEAKER ID="416" NAME="Ana Maria Gomes">
PSE grupas vārdā. - Priekšsēdētāja kungs, es vēlētos apsveikt Beer kundzi ar izcilo un savlaicīgo ziņojumu. Šis ir gads, kad debatē par visiem kodoljautājumiem. ASV gatavo tās pārskatu par stāvokli kodolenerģijas jomā, NATO pārskata tās stratēģijas koncepciju un pasaule gatavojas 2010. gadā gaidāmajai KNL pārskata konferencei.
<P>
Tas viss notiek īpaša konteksta ietvaros. ASV atkal vada prezidents, Barack Obama, kurš atbalsta vīziju par pasauli bez kodolieročiem. Šobrīd nav īstais laiks biklumam vai svārstībai. Mūsu vēlētāji būtu neizpratnē, ja Parlaments sastādītu mazāk ambiciozu ziņojumu par KNL nekā pašreizējā ASV valdība.
<P>
Protams, ASV vadība šajā jautājumā ir vēlama. Galu galā ASV un Krievija neapšaubāmi ir pasaules mēroga hegemoni kodolenerģijas jomā. Tomēr Eiropa nevar palikt pasīva, kamēr Maskavā un Vašingtonā apspriež tās nākotnes stratēģiju. Mums ir nepieciešams prezentēt savu KNL redzējumu, kas pamatots uz stingru līdzsvaru starp kodolieroču neizplatīšanu un atbruņošanās darbu kārtībām. Šis ziņojums ietver minētos aspektus un tie atspoguļo Sociāldemokrātu grupas plenārsēdes laikā iesniegto grozījumu ideju.
<P>
Kādēļ neatbalstīt Kodolieroču konvencijas paraugu un Hirosimas-Nagasaki protokolu, ja tos pasaules mērogā sekmē pilsoniskās sabiedrības organizācijas un politiskie vadītāji? Mūsu uzdevums kā parlamentāriešiem, neņemot vērā izpildvaras apmēru un ierobežojumus, ir parādīt šajā jomā valdībām un, tas nozīmē, Padomei pareizo virzienu. Ceru, ka Parlaments atbalstīs PSE grozījumus.
<SPEAKER ID="417" NAME="Janusz Onyszkiewicz" LANGUAGE="PL">
Priekšsēdētāja kungs, ir diezgan paradoksāli, ka kodolieroči ir ievērojami sekmējuši to, ka Trešajā Pasaules karā Aukstais karš nebeidzās. Tā tas notika tādēļ, ka abas puses bija pārliecinātas, ka kodolieroču lietošana izraisītu abu pušu pilnīgu iznīcību.
<P>
Šodien situācija ir mainījusies. Protams, kodolieročus nevajadzētu vērtēt no šāda skatupunkta, tomēr mums jāapzinās, ka daudzas valstis uzskata kodolieročus par ļoti būtiskiem. Daudzām valstīm kodolieroči ir varas simbols, citām - galējais iebiedēšanas līdzeklis, piemēram, Izraēlā, un vēl citās tiek kompensē tradicionālo ieroču vājumu, kā tas, piemēram, ir Krievijā.
<P>
Ņemot vērā minēto, kodolatbruņošanās - pēc kuras mums noteikti ir jātiecas - nevar būt ātri īstenojams process, un prezidents B. Obama to ļoti labi saprot. Šobrīd būtiskākais ir kodolieroču neizplatīšana, un mums jāapzinās, kādus draudus rada atsevišķas grupas. Bin Laden to ļoti skaidra pauda, kad teica, ka masu iznīcināšanas ieroču iegādāšanās ir reliģisks pienākums. Kodolieroču neizplatīšana ir ļoti būtiska.
<SPEAKER ID="418" NAME="Rebecca Harms">
Verts/ALE grupas vārdā. - (DE) Priekšsēdētāja kungs, dāmas un kungi, programmas, kas ļāva Irākai, Irānai un Ziemeļkorejai iegūt kodoltehnoloģijas, nosaukums bija "Atomi mieram” (Atoms for Peace). Šajā programmā piedalījās Austrumi un Rietumi. Mēs redzējām, kurp tas noveda Irāku, kur uz sākotnēji civilo tehnoloģiju balstītās kodolapbruņošanās rezultātā norisinājās šausmīgs karš. Šobrīd man nav iespējams pateikt, kurp tas novedīs Irānu. Koreja ir pametusi kodolieroču neizplatīšanas kopienu.
<P>
Tajā pat nedēļā, kad Ziemeļkoreja agresīvi paziņoja savus jaunos plānus un beidzot padzina IAEA no valsts, IAEA savukārt paziņoja, ka uzsāks jaunas sarunas ar 30 līdz 50 jaunattīstības valstīm par civilo apbruņošanos. To dēvē par aprīkojumu, taču es to saucu par apbruņošanos. Šis ir nāvējošs cikls. Ja mums neizdosies apturēt civilo apbruņošanos, mums neizdosies panākt kontroli pār kodoltehnoloģijas izplatīšanu, tajā skaitā militārās tehnoloģijas.
<SPEAKER ID="419" NAME="Tobias Pflüger">
GUE/NGL grupas vārdā. - (DE) Priekšsēdētāja kungs, dāmas un kungi, tagad ir pienācis laiks, lai beidzot pieliktu punktu kodolieroču izmantošanai uz šīs planētas un īstenot Kodolieroču neizplatīšanas līgumā atbruņošanās pienākumu, īpaši 6. pantu. Jaunais ASV prezidents, Barack Obama, ir paziņojis, ka vēlas kodolatbruņošanos. Tagad ir jārīkojas Eiropas Savienības valdībām un īpaši - jāuzsāk kodolatbruņošanās.
<P>
Tas patiesībā nozīmē, ka Lielbritānijas un Francijas kodolieroču modernizēšanas vietā ir veicama atbruņošanās. Vēl tas nozīmē, ka ir nepieciešams apturēt Vācijas kodollīdzdalību, proti, ASV kodolieroču izņemšana no aprites Eiropā, piemēram, Reinzemes-Pfalcas federālās zemes pilsētā Bihelē. Eiropas Parlamenta vairākumam un tik tālu tikušajai Ārlietu komitejai nevajadzētu tērēt laiku ar balsojumiem par virspusējiem ziņojumiem un būtu jāveicina īpašie aicinājumi atbruņoties, kas sākotnēji bija iekļauti ziņojumā. Man rodas iespaids, ka Eiropas Tautas partijas (Kristīgo demokrātu) grupa un Eiropas Demokrātu grupa joprojām dzīvo pagātnē. Mums ir nepieciešami spēcīgāki atbruņošanās komponenti KNL, un par to mums rītdien būtu jābalso.
<SPEAKER ID="420" NAME="Philip Claeys" AFFILIATION="NI">
(NL) A. Beer ziņojuma saturs ir ļoti vispārīgs, kas ir diezgan saprotams, jo Kodolieroču neizplatīšanas līgums ir nenozīmīgs, ja to neievēro un neīsteno visas valstis. Tomēr, no viens puses, es uzskatu, ka ziņojumā varēja skaidrāk atsaukties uz diviem īpašajiem gadījumiem, proti, Ziemeļkoreju un Irānu, jo ir visnotaļ acīmredzams, ik ievērojamu apdraudējumu rada šīs divas valstis.
<P>
Eiropas Savienībai kopā ar citām starptautiskām institūcijām, piemēram, NATO un, ja iespējams, ANO Drošības padomi ir skaidri jānorāda totalitārajiem režīmiem, kādi pastāv, piemēram, Ziemeļkorejā un Irānā, ka kodolieroču ražošanu turpmāk vairs nevar akceptēt. Šajā sakarā ir būtiski aktīvi mudināt tādas valstis kā Ķīna un Krievija viennozīmīgi izbeigt visa veida sadarbību ar valstīm, kas attīsta kodolieročus, ja nepieciešams arī ar negatīviem pasākumiem. Ja Ziemeļkoreja un Irāna nevēlas pašas mainīt savu nostāju, tad tās katrā ziņā ir jāizolē no visiem iespējamajiem kanāliem, kas varētu palīdzēt attīstīt kodolieročus.
<SPEAKER ID="421" NAME="Karl von Wogau" AFFILIATION="PPE-DE">
(DE) Priekšsēdētāja kungs, dāmas un kungi, kad sabruka Padomju Savienība, daudzi uzskatīja, ka līdz ar to arī vairs pasaulei nav jābaidās no kodolapdraudējuma, taču bailes no kodolieročiem parādījās atkal - šoreiz reģionālā, nevis pasaules līmenī. Pietiek, ja pieminēšu tikai situāciju Irānā, Ziemeļkorejā, Indijā un Pakistānā. Diemžēl pat KNL nav izdevies to novērst. Patiesi bīstami ir tas, ka kodolieroči var nonākt teroristu vai kriminālnoziedznieku rokās vai bezatbildīgās valsts iekārtās.
<P>
H. Kissinger un G. P. Shultz iniciatīva un B. Obama runa Prāgā ir radījuši šim jautājumam jaunu pamatu. Tas ir ļoti būtiski. Ir kļuvis skaidrs, ka pat kodolvalstis ir gatavas samazināt savus arsenālus, un tas bija prezidenta B. Obama deklarācijas jaunais aspekts. Šobrīd ir būtiski, lai Eiropa paustu vienotu viedokli, lai Eiropas, tās kodolvalstis un citi dalībnieki paustu vienotu viedokli.
<P>
Pirmais solis šajā sakarā ir fakts, ka Solana kungs visu Eiropas valstu, kā arī citu valstu ārpus Eiropas robežām vārdā vada sarunas ar Irānu. Es uzskatu, ka mums ir pie tā jāpieturas. Mēs nedrīkstam gaidīt ātrus, brīnumainus risinājumus, kā to dara Beer kundze, tomēr, ja mums šodien pastāv kaut mazākā iespēja pakāpeniski samazināt šo apdraudējumu, tad mums noteikti to jāizmanto.
<SPEAKER ID="422" NAME="Petr Nečas">
Padomes priekšsēdētājs. - (CS) Priekšsēdētāja kungs, dāmas un kungi, es vēlētos pateikties jums par lielisko diskusiju. Kā jau minēju debašu sākumā, Kodolieroču neizplatīšanas līguma un ieroču kontroles procesa vēsturē ir noticis pavērsiens. Es vēlos pateikties visiem runātājiem par viņu komentāriem. Vēlos paust, ka patiesi piekrītu idejai, ko minēja Zieleniec kungs, īstenot šajā jomā atbalstu uzticamiem, konkrētiem un reālistiskiem pasākumiem, un vēl vēlos apstiprināt Onyszkiewicz apgalvojumu, kurš sacīja, ka atbruņošanās ir lēns process un tādēļ ir vēl būtiskāk atbalstīt tieši reālistiskus pasākumus. Vienlaikus es piekrītu Harms kundzes teiktajam, ka ir vitāli būtiski pievērst uzmanību visa veida programmas, kas paredzēta skaldmateriālu ražošanai miermīlīgiem mērķiem, ļaunprātīgai izmantošanai. Piekrītu arī Claeys kungam, ka ir svarīgi īstenot konkrētus pasākumus pret valstīm, kuras ļaunprātīgi izmanto programmu, iespējams, lai pašas apbruņotos. Vēlos uzsvērt, ka ES turpinās piedalīties KNL pārskatos un sniegs aktīvu ieguldījumu, lai process kopumā būtu veiksmīgs.
<P>
Maija sagatavošanās sanāksmē Ņujorkā ES paudīs konkrētus priekšlikumus saistībā ar turpmāko rīcības plānu pārskata konferencei 2010. gadam visu trīs līguma pīlāru ietvaros. Mēs iesniegsim priekšlikumus katram pīlāram kopēju deklarāciju veidā un darba dokumentu veidā. 2010. gadā gaidāmās pārskata konferences sagatavošanās darbu ietvaros Padome plāno sastādīt pārskatītu un atjauninātu kopējo nostāju. ES strādās pie tā, lai sasniegtu veiksmīgus rezultātus un pirms sagatavošanās komitejas sanāksmes sadarbosies ar galvenajiem partneriem, lai nodrošinātu mūsu mērķiem plašu atbalstu.
<P>
Vienlaikus mums kodolatbruņošanās jomā ir jāizmanto jaunas iespējas, un ES ir apņēmusies nebūt pasīvs novērotājs. ES ir dalībvalstis, kuru rīcībā ir kodolieroču, un dalībvalstis, kurām nav šādu ieroču, kā arī dalībvalstis, kuras izmanto kodolenerģiju, un dalībvalstis, kuras ir pret kodolenerģijas izmantošanu. ES kopumā var īstenot būtisku funkciju un tā ir apņēmusies to darīt. Padome ir nolēmusi regulāri informēt Eiropas Parlamentu par turpmāko attīstību saistībā ar sagatavošanās komitejas diskusiju rezultātiem un vispārīgākā līmenī arī nākamā gadā gaidāmās sanāksmes sagatavošanās darbu ietvaros.
<SPEAKER ID="423" NAME="Olli Rehn">
Komsijas loceklis. - Priekšsēdētāja kungs, es vēlētos pateikties visiem, kuri piedalījās šīsdienas konstruktīvajās debatēs. Šis ir patiešām ļoti nozīmīgs jautājums. Komisija, no savas puses, turpinās darbu, atbalstot KNL, pārbaudot, vai skaldmateriālus kodolieročiem izmanto paredzētājiem mērķiem atbilstoši Euratom līguma noteikumiem.
<P>
Izmantojot stabilitātes un kodoldrošības instrumentu ietvaros pieejamos pamatresursus un stiprinot Kopienas tiesisko regulējumu divējāda lietojuma eksporta preču kontroles jomā, atbalstot IAEA centienus aizsargāt jūtīgus kodolmateriālus un apkarot kodolieroču kontrabandu, kas ir ļoti būtiski, un pasaules mērogā sekmējot kodolaizsardzību un kodoldrošības, ir izdevies izjaukt teroristu plānus gūt pieeju ķīmiskiem, radioaktīviem un kodolmateriāliem.
<P>
Es ar prieku gaidu turpmāko sadarbību ar Parlamentu, turpinot īstenot šos mērķus, un es paļaujos uz mūsu turpmāko sadarbību.
<SPEAKER ID="424" NAME="Angelika Beer">
referente. - (DE) Priekšsēdētāja kungs, komisāra kungs, dāmas un kungi, mēs šeit nenoturam ideoloģiskas debates. Pēc militārajiem izgudrojumiem, ko Amerika pavērsa pret Irāku, Afganistānu un citiem reģioniem, mēs attapāmies aizvien pieaugošu krīžu laikmetā un pat ar perspektīvu, ka praktiski nav jēgas sapņot vai cerētu uz sarunām par kodolatbruņošanos. Šobrīd ir parādījusies unikāla iespēja. Nezinu, cik ilgi šāda iespēja pastāvēs, tomēr mūsu pienākums ir nodrošināt nākotnes paaudzēm mierīgu pasauli, kurā dzīvot.
<P>
Panākumu priekšnosacījums jomās, ko Rehn kungs tikko norādīja, ir dubultstandartu neakceptēšana ES ietvaros. Tas nozīmē ka mūsu, eiropiešu, pienākums ir panākt, lai atkal uzsāktos kodolatbruņošanās process. Ļaujiet man atgādināt mūsu debates pagājušā gada decembrī, kad šeit bija Javier Solana un mēs apspriedām drošības stratēģijas pārskatīšanu. Kā vienu no galvenajiem apdraudējumiem viņš minēja masu iznīcināšanas ieroču izplatīšanu, un Parlaments piekrita šim viedoklim.
<P>
Tādēļ es vēršos pie jums ar atkārtotu lūgumu. Apskatieties vēlreiz trīs grozījumus, ko ierosinājušas Sociāldemokrātu grupa Eiropas Parlamentā un Zaļo grupa/Eiropas Brīvā alianse, lai iekustinātu atbruņošanos un kontroles procesu un padarītu pieejamus instrumentus KNL atbalstam, piemēram, Kodolieroču konvenciju. Vēlreiz apsveriet, vai varat balsot par tiem, jo gadījumā, ja pieņems PPE grozījumu, mūsu grupa nevarēs balsot par šo ziņojumu.
<P>
Nobeigumā vēlos pateikties starptautiskajām organizācijām, piemēram, Pilsētu mēru kustībai miera nodrošināšanai, Starptautiskajai fiziķu organizācijai atomkara novēršanai (IPPNW) un Starptautiskajai kodolieroču likvidēšanas kampaņai (ICAN). ICAN pastāvēja ilgi pirms B. Obama kļuva par prezidentu kā starptautiska mēroga kampaņa kodolieroču likvidēšanai.
<SPEAKER ID="425" NAME="Priekšsēdētājs">
Debates ir slēgtas.
<P>
Balsojums notiks piektdien, 2009. gada 24. aprīlī.
<P>
Rakstiski paziņojumi (Reglamenta 142. pants)
<SPEAKER ID="426" NAME="Pedro Guerreiro  " LANGUAGE="PT">
Neskatoties uz atsevišķiem pozitīviem aspektiem, šis priekšlikums Eiropas Parlamentam ieteikumam neatbilst pamata prasībām saistībā ar kodolatbruņošanos, īpaši tādēļ, ka pilnībā koncentrējas uz kodolieroču neizplatīšanu.
<P>
Nepieciešama un vajadzīga ir vesela programma, kas aizliegtu kodolieroču lietošanu un ražošanu, sekmējot to pilnīgu demontēšanu, izveidojot teritorijas, kurās šādu ieroču nav, atjaunojot sarunas par kodolatbruņošanos un strikti piemērojot Kodolieroču neizplatīšanas līgumu, tajā skaitā pašreizējām kodolvalstīm.
<P>
Mums ir nepieciešama kodolatbruņošanās programma, ko jāpapildina starptautisko attiecību demilitarizēšanai, ANO Hartas ievērošanai, koloniālisma izbeigšanai, neiejaukšanās principu ievērošanai un starptautiska mēroga konfliktu risināšanai mierīgā ceļā.
<P>
Mums ir nepieciešama programma ar šādām prasībām: kosmosa demilitarizēšana; tradicionālo ieroču daudzuma un militāro izmaksu samazināšana (nevis to paaugstināšana, ko pēdējā NATO samitā atbalstīja ASV valdība); ārvalstu militāro bāžu likvidēšana; atteikšanās militarizēt ES un pārvērst to par politisku un militāru bloku; NATO subordinēšana ANO drošības jautājumos; un politisku un militāru bloku likvidēšana.

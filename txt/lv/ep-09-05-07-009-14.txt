<CHAPTER ID="009-14">
14. 2008. gada ziņojums par cilvēktiesībām pasaulē un Eiropas Savienības politika cilvēktiesību jomā (
<P>
- Pirms balsojuma
<SPEAKER ID="118" NAME="Hartmut Nassauer" AFFILIATION="PPE-DE">
(DE) Priekšsēdētāja kungs, Eiropas tautas partijas (Kristīgie demokrāti) grupas un Eiropas demokrātu grupas vārdā es vēlos jūs aicināt saskaņā ar 151. panta 1. un 3. punktu kā nepieņemamu noraidīt Grozījumu Nr. 45.a, ko iesniedza Eiropas liberāļu un demokrātu apvienības grupa, ciktāl tas attiecas uz Pāvesta Benedikta paziņojumu, turpmāk minēto iemeslu dēļ. Pirmkārt, šis paziņojums tika izdarīts 2009. gadā, taču ziņojums attiecas uz cilvēktiesību pārkāpumiem, kas notikuši 2008. gadā. Tādēļ ar šo grozījumu netiek grozīts teksts, kuru ar to paredzēts grozīt. Otrkārt, šajā grozījumā Pāvesta izdarītie paziņojumi tiek salīdzināti ar visnopietnākajiem cilvēktiesību pārkāpumiem, nāves soda izmantošanu, cilvēktiesību pārkāpumiem Ķīnā un spīdzināšanu visur citur. Šāds salīdzinājums liecina par cinisku nevērību attiecībā pret cilvēktiesību pārkāpumu upuriem visā pasaulē.
<P>
(Aplausi)
<P>
Treškārt, tā ir tik neticama nomelnošana, tik neticama diskriminācija pret Pāvestu, ka ar to varētu identificēt ALDE grupu, taču nekādā gadījumā ne Eiropas Parlamentu.
<P>
(Skaļi aplausi)
<SPEAKER ID="119" NAME="Priekšsēdētājs">
Dāmas un kungi, es jums iedošu Juridiskā dienesta un Eiropas Parlamenta priekšsēdētāja atzinumu, jo ar viņu, protams, apspriedās saskaņā ar Reglamentu.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Priekšsēdētāja kungs, attiecībā uz juridisko atzinumu es tikai gribētu teikt Nassauer kungam, ka Pāvests neskaita gadus, jo viņš skaita mūžību.
<SPEAKER ID="121" NAME="Priekšsēdētājs">
Es jūs lūdzu, ... Juridiskais dienests ir visu rūpīgi pārbaudījis - no tehniskā viedokļa, no pieminēto faktu viedokļa, no satura viedokļa un no aplūkojamā laikposma viedokļa.
<P>
Juridiskais dienests uzskata, ka grozījums ir pieņemams, un tā uzskata arī Eiropas Parlamenta priekšsēdētājs. Tādēļ tiek ņemts vērā tikai Pöttering kunga viedoklis. Tādējādi, Nassauer kungs, grozījums diemžēl ir pieņemams.
<P>
- Pirms balsojuma par 25. punktu
<SPEAKER ID="122" NAME="Raimon Obiols i Germ">
à, referents. - (ES) Priekšsēdētāja kungs, es vēlos vērst uzmanību uz informācijas aktualizēšanu, jo tekstā tiek izteikts nosodījums par kāda Sudānas līdera ieslodzīšanu, kurš ticis atbrīvots.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Priekšsēdētāja kungs, Nassauer kungs, tiesības uz pašnoteikšanos ir vienas no cilvēktiesībām un ietver arī seksuālo pašnoteikšanos. Šajā ziņā tas bija svarīgi jau 2008. gadā, un par to, kas tika teikts, jāizsaka sevišķa nožēla.
<P>
Es skaļi nolasīšu Grozījumu Nr. 2. No vienas puses, runa ir par fakta labojumu, bet, no otras, par līdzsvarotāku formulējumu:
<P>
"uzsver, ka ir svarīgi veicināt seksuālās un reproduktīvās veselības tiesības, kas ir priekšnosacījums jebkādai sekmīgai cīņai pret HIV/AIDS, kas rada ārkārtīgi lielus zaudējumus tādā ziņā kā cilvēku dzīvības un ekonomiskā attīstība, sevišķi ietekmējot visnabadzīgākos reģionus pasaulē; pauž satraukumu par Pāvesta Benedikta XVI izdarītajiem paziņojumiem, kas rada priekšstatu, ka prezervatīvu lietošana var palielināt inficēšanās risku; uzskata, ka šie paziņojumi nopietni traucēs cīņai pret HIV/AIDS;”. Grozījuma atlikusī daļa paliek bez izmaiņām.
<P>
(Aplausi no kreisās puses)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Priekšsēdētāja kungs, šī grozījuma tonis nav tik nepieklājīgs kā tā prototipam, taču fakti nav mainīti. Mēs tādēļ noraidām mutisko grozījumu.
<P>
(Mutisko grozījumu nepieņēma)
<P>
- Pēc balsojuma par Grozījumu Nr. 16
<SPEAKER ID="128" NAME="Christopher Beazley" AFFILIATION="PPE-DE">
Priekšsēdētāja kungs, lūdzu, atvainojiet par jūsu vadītās sēdes pārtraukšanu, taču es sapratu, ka Grozījums Nr. 16 patiesībā tika noraidīts, bet jūs paziņojāt, ka tas ir pieņemts. Vai jūs varētu izskaidrot situāciju?
<SPEAKER ID="129" NAME="Priekšsēdētājs">
Jā, lūdzu, atvainojiet, es pārteicos. Vairākums tiešām bija pret. To bija vērts pārbaudīt, bet dienesti jau bija labojuši kļūdu.
<P>
Paldies par šo jautājumu.

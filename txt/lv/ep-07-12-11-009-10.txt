<CHAPTER ID="009-10">
10. Pārejas perioda noteikumi saistībā ar pievienotās vērtības nodokļa likmi (balsojums)
<P>
- Ziņojums: Ieke van den Burg
<P>
- Pirms balsojuma:
<SPEAKER ID="106" NAME="Pervenche Berès">
Ekonomikas un monetārās komitejas priekšsēdētāja. - (FR) Priekšsēdētājas kundze,
<P>
Ekonomikas un monetārā komiteja 2007. gada 21. novembrī nobalsoja par Ieke van den Burg ziņojumu, un Padome līdzīgu lēmumu pieņēma pagājušajā nedēļā. Šī nav pirmā reize, kad mums ir nācies steidzamā kārtā par ko tādu paziņot, un mēs vēlamies izteikt komisāram atbalstu viņa centienos panākt stabilāku sistēmu.
<P>
Tomēr šajā saistībā mēs izmantojam ziņojuma sniegto izdevību, lai izteiktu pāris ļoti skaidru ideju. Pirmā ir tāda, ka mums ir jānosaka, vai doma par konkrētiem pasākumiem, ņemot vērā izcelsmes valsti, joprojām ir vai nav Eiropas Savienības mērķis. Tāpat mums ir jāpiedāvā dalībvalstīm lielāku elastību zemāku cenu izmantošanā pirmās nepieciešamības precēm sociālu, ekonomisku, kultūras un vides iemeslu dēļ. Mums arī jāpiedāvā dalībvalstīm telpu, kurā izmantot zemākas cenas politisku mērķu ziņā.
<P>
Visbeidzot mums ir jāatļauj pazemināt PVN likmes, lai atbalstītu darbietilpīgus pakalpojumus. Parlaments vēlas piedalīties un atbalstīs komisāru viņa izrādītajā apņēmībā rast dzīvotspējīgu risinājumu šajā jautājumā.

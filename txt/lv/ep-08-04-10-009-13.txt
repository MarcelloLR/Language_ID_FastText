<CHAPTER ID="009-13">
13. Bijušās Dienvidslāvijas Maķedonijas Republikas 2007. gada progresa ziņojums (
<P>
- Pirms balsošanas
<SPEAKER ID="092" NAME="Hannes Swoboda">
PSE grupas vārdā. - (DE) Priekšsēdētāja kungs, piedodiet, ka es pirms brīža jau priekšlaikus runāju. Es runāšu īsi. Mēs pilnībā piekrītam E. Meijer ziņojuma trāpīgajām pamata piezīmēm; viņš ir paveicis ļoti labu darbu. Pastāv viens jutīgs jautājums, un tas ir jautājums par nosaukumu. Mēs gribam, lai Maķedonijai būtu vieglāk kuģot pa šiem klinšainajiem ūdeņiem, tāpēc līdz nākamajai Strasbūras sesijai mēs gribam strādāt ar referentu un "ēnu” referentu, rodot risinājumu, lai mēs varētu balsot nākamajā Strasbūras sesijā. Tas nozīmē šodienas balsojuma atlikšanu.
<SPEAKER ID="093" NAME="Daniel Cohn-Bendit">
Verts/ALE grupas vārdā. - (DE) H. Swoboda, tas ir smieklīgi! Visi zina, ka mēs nevaram rast risinājumu nedēļas laikā. Šis strīds ir turpinājies gadiem ilgi, un lēmums ir jāpieņem: Maķedonija tiek saukta par Maķedoniju un viss. Grieķijai tas ir jāapstiprina, un tad mēs balsosim. Nebūs nekādas starpības, vai mēs to darīsim šodien vai atcelsim par nedēļu; Maķedonija joprojām tiks saukta par Maķedoniju.
<P>
(Aplausi)
<SPEAKER ID="094" NAME="Martin Schulz" AFFILIATION="PSE">
(DE) Priekšsēdētāja kungs, es gribētu balsot par H. Swoboda ierosinājumu pat gadījumā, ja D. Cohn-Bendit nevar iedomāties, ka tas darbosies, iespējams, tāpēc, ka tas neatbilst viņa politiskā darba stilam. Pastāv iespēja sasniegt kompromisu dažu dienu laikā, ja tiek veltīts laiks tam, lai šo kompromisu atrastu, un tieši tāds ir H. Swoboda ierosinājuma mērķis. Jā, mēs varam balsot nākamajā sesijā, bet pa to laiku mēs varētu rast kaut kāda veida kompromisu mūsu rezolūcijai, ņemot vērā, ka mēs, šķiet, esam noskaņoti uz to, lai šādu kompromisu atrastu Parlamentā. Mums ir jāatrod laiks, lai to izdarītu pat gadījumā, ja D. Cohn-Bendit izjūt spiedienu.
<SPEAKER ID="095" NAME="Erik Meijer">
referents. - (NL) Priekšsēdētāja kungs, lai gan es pamatā neiebilstu D. Cohn-Bendit attiecībā uz nosaukumu, es uzskatu, ka H. Swoboda ierosinājums ir jāpieņem. Manuprāt, būtu saprātīgi, ja Parlaments iedziļinātos šī jautājuma izskatīšanā un rastu risinājumu, un sarunas, kā arī kontakti starp Maķedoniju un Grieķiju būs svarīgi turpmākajos gados. Tādēļ es uzskatu, ka patiešām ir saprātīgi atcelt šo balsojumu līdz sanāksmei Strasbūrā.
<P>
(Parlaments pieņēma priekšlikumu. Balsojums tika atlikts)

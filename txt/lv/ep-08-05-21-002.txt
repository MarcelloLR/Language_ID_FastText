<CHAPTER ID="002">
Apsveikšana
<SPEAKER ID="006" NAME="Priekšsēdētājs">
Dāmas un kungi, man ir liels prieks apsveikt Meksikas kongresa delegāciju, ko vada senators Guadarrama kungs un kas ir ieņēmusi vietas sēžu zāles balkonā. Sirsnīgs sveiciens jums.
<P>
(Aplausi)
<P>
Delegācija šodien piedalās ES un Meksikas Apvienotās parlamentārās komitejas sestajā sanāksmē. Meksika ir tuva Eiropas Savienības partnere, un šī sanāksme notiek laikā, kas ir nozīmīgs Meksikas un Eiropas Savienības attiecībās. Limas sammits pagājušās nedēļas nogalē parādīja, ka mums ir daudz kopīgu interešu. Man arī bija iespēja runāt ar jūsu prezidentu Felipe Calderón kungu.
<P>
Apvienotā parlamentārā komiteja šajā pēcpusdienā arī apspriedīs klimata pārmaiņas, tādēļ es esmu pārliecināts, ka jūs ar interesi sekosiet šīs plenārsēdes debatēm. Es novēlu mūsu Meksikas kolēģiem un draugiem veiksmīgu uzturēšanos Strasbūrā.

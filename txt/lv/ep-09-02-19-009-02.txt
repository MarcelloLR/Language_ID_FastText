<CHAPTER ID="009-02">
2. NATO loma ES drošības sistēmā (
<P>
- Pirms balsojuma:
<SPEAKER ID="098" NAME="Ari Vatanen">
referents. - Priekšsēdētājas kundze, es atvainojos, ka tērēju laiku, kas paredzēts mums visiem, un aizkavēju pusdienas, bet to es daru tikai vienreiz desmit gadu laikā, tāpēc varbūt jūs man to atļausiet. Patiesībā es esmu tāds pats kā viens Somijas parlamenta deputāts, kurš visu Somijas parlamentā pavadīto gadu laikā saņēmās uzstāties tikai vienu reizi un pateica: "Vai jūs varētu aizvērt logu?”
<P>
Es vēlētos pateikt pāris vārdus saistībā ar šiem trim ziņojumiem, kuri visi iekļauti vienā paketē, kurā ietverti K. von Wogau un J. Saryusz-Wolski ziņojumi. Patlaban mēs meklējam finanšu krīzes risinājumus. To radījām mēs paši, turklāt mēs apgalvojam, ka šai krīzei nevajadzētu atkārtoties, bet - kā ar Eiropas Savienības raison d'être, lai novērstu karus un cilvēciskas krīzes? Arī tās nedrīkst atkārtoties, un tās neuzgāžas mums virsū kā Parlamenta ēkas jumts Strasbūrā. Tām nevajadzētu atkāroties, bet tikai ar nosacījumu, ka mēs sadarbojamies.
<P>
Atgādinu jums, ka miers nav šīs Parlamenta puses monopols. Miers pieder visiem. Miera stiprināšana ir mūsu kopējs pienākums. Tas mazliet līdzinās mīlestībai. Tā ir beznosacījuma. Šajā dzīvē mums jābūt ideālistiem. Mums jālūkojas tālu uz priekšu, tāpat kā tad, kad skrienam pa mežu. Jūs neskatāties sev uz kājām, kad skrienat pa mežu. Jūs skatāties uz priekšu un tad, zinot, uz kurieni skrienat, automātiski liekat kāju pareizajā vietā. Tā mums jārīkojas arī tagad. Mums jābūt ārprātīgi godīgiem un jāatceras, kāpēc ES tika izveidota - lai sekmētu mieru.
<P>
Vienīgais, ko tagad vēlos pateikt, - ja mums jāievēro J. Monnet un citu mūsu priekšteču mantojums, mums visiem jāiestājas vienā partijā, kas izveidota, lai sekmētu mieru, un saucas "Jā, es varu” partija. Tikai tad vēsture mums ļaus klausīties ilgstošas ovācijas. Un - logs ir vaļā!
<SPEAKER ID="100" NAME="Ari Vatanen">
referents. - Priekšsēdētājas kundze, es atvainojos par Parlamenta laika tērēšanu. Es vienkārši vēlos no 29. punkta svītrot šādu teikumu, kas attiecas uz ES operāciju štābu: "uzsver, ka priekšlikums par ES operāciju štāba izveidi atrisina šo problēmu;”.
<SPEAKER ID="102" NAME="Vytautas Landsbergis">
PPE-DE grupas vārdā. - Priekšsēdētājas kundze, man ir divi mutiski grozījumi attiecībā uz šo punktu. Pirmais paredz formulējumu "cilvēktiesībām un tiesiskumu” pārnest uz attiecīgā punkta sākumu, nevis atstāt beigās. Lūdzu, atbalstiet šo nostāju, kas eiropeiskāka!
<P>
Otrs mutiskais grozījums attiecas uz šī punkta otru daļu, kas runā par Krieviju kā demokrātisku valstu nenoteiktā nākotnē. Tā kā ir ļoti suverēna izpratne par demokrātijas nozīmi, būtu labāk papildināt šo punktu. Tādēļ ar savu mutisko grozījumu es vēlētos pēc vārda "demokrātisku valsti” papildināt šo punktu ar šādu formulējumu: "un atteiktos no militāra iebrukuma kā politiska līdzekļa attiecībā uz tās kaimiņiem”.
<P>
Tā kā mēs nevaram atbalstīt šādu politiku, lūdzu, atbalstiet šo grozījumu!

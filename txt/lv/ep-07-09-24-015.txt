<CHAPTER ID="015">
Vienas minūtes runas par politiski svarīgiem jautājumiem
<SPEAKER ID="041" NAME="Priekšsēdētājs">
Nākamais punkts ir vienu minūti ilgas uzstāšanās par politiski svarīgiem jautājumiem saskaņā ar Reglamenta 144. pantu.
<SPEAKER ID="042" NAME="Timothy Kirkhope" AFFILIATION="PPE-DE">
Priekšsēdētāja kungs! Pateicamies par sirsnīgajiem vārdiem par Nicholas Bethel. Saistībā ar viņa nāvi pirms divām nedēļām tiek saņemti daudzi cieņas apliecinājumi no plašām politiķu aprindām. Tā kā mēs apspriežam cilvēktiesību jautājumus, tos, kas mūs kā allaž nomāc, mums jāatceras viņa ārkārtīgie centieni. Mēs atceramies un esam lepni par viņam piešķirto Šūmaņa medaļu 2003. gadā, kad, neraugoties uz viņa vājo veselības stāvokli, viņš teica aizkustinošu un daiļrunīgu runu mūsu grupas locekļiem. Daudziem cilvēkiem viņa cīņa gan par Nelsonu Mandelu, gan Andreju Saharovu ir kaut kas tāds, ko mums nevajadzētu aizmirst.
<P>
Pirms dažām dienām Andreja Saharova atraitne Jeļena Bonnere uzrakstīja Nicholas Bethel ģimenei vēstuli, kurā viņa atzina, ka bez viņa palīdzības Saharova un vairāku citu toreizējās Padomju Savienības disidentu jautājums un represīvā režīma būtība ārzemēs nebūtu pietiekami atzīti.
<P>
British Conservative delegation vārdā esmu lepns izrādīt cieņu drosmīgajam cilvēkam. Tie kolēģi, kas ceturtdien Londonā piedalījās viņa bērēs, paši dzirdēja bezgalīgo lepnumu un mīlestību, kuru viņam pauda daudzie draugi un kolēģi gan no politiķu, gan citām aprindām. Patlaban savās domās un lūgšanās esam kopā ar viņa ģimeni.
<P>
Es un daudzi mani kolēģi šajā Parlamentā bijām pagodināti strādāt kopā ar viņu - ļoti izcilu un humānu cilvēku.
<P>
(Aplausi)
<SPEAKER ID="043" NAME="Marianne Mikko" AFFILIATION="PSE">
(ET) Dāmas un kungi, Krievija dažādos veidos norāda, kādai pēc tās ieskatiem ir jābūt Eiropas Savienības robežai.
<P>
Kopš augusta pie robežpunkta Narvas pilsētā manā dzimtenē Igaunijā stāv nebeidzami garas automašīnu rindas. Sliktākajā gadījumā, robeža tiek šķērsota 100 stundu laikā un rindā stāv vairāk nekā 400 kravas automašīnu. Situācija pie Krievijas un Latvijas robežas ir vēl sliktāka.
<P>
Kremlis piekrita 16. novembrī Maskavā apspriest šo jautājumu, taču tas būs tikai pēc diviem mēnešiem.
<P>
Es vēlos mudināt Eiropas Komisiju un Eiropas Padomi šo jautājumu skatīt daudz agrāk, nākamajā augstākā līmeņa sanāksmē, kas pēc mēneša, 26. oktobrī notiks Portugālē.
<P>
Mani pārsteidz tas, ka šī ir lieliska iespēja iesaistītajām pusēm uzlabot savstarpējās attiecības, pievēršot uzmanību tādiem praktiskiem jautājumiem, kā robežu šķērsošana bez problēmām.
<P>
Brīva preču aprite ir viena no Eiropas pamatbrīvībām. Krievija, kura vēlas iestāties PTO, nevar atļauties šādi rīkoties. Galu galā tā arī vēlas saņemt Eiropas Savienības atbalstu.
<SPEAKER ID="044" NAME="Marco Pannella" AFFILIATION="ALDE">
(IT) Priekšsēdētāja kungs, dāmas un kungi, 1985. gada 30. oktobrī, baidoties, ka nāciju Eiropa nevis Eiropas nācija, drīzumā varētu apdraudēt Eiropas Parlamenta 1984. gada reformu, Altiero Spinelli uzticēja mums turpināt Eiropas revolūciju. Vēlos citēt viņa 31. decembra runu: "Iespējams, Eiropas Parlaments neuzticas Komisijai, tas var veicināt tās atkāpšanos, var tikt nepieņemts budžets vai nobalsots par citu budžetu, nevis tādu, kā to ierosināja Komisija, taču Eiropas Parlamentam savs viedoklis ir jādara zināms Padomei. Pretējā gadījumā Padome nevar pieņemt lēmumus.” A. Spinelli ir organizējis desmitiem sanāksmju par šo jautājumu dažādās Eiropas pilsētās, un viņš teica: "Eiropas Parlamentam būtu drosmīgāk jāaizstāv savs viedoklis.”
<P>
Priekšsēdētāja kungs, lai ieviestu jaunu struktūru, jaunu Eiropas organizāciju, mēs īstenojām militāru nevis parlamentāru darbību. Manuprāt, aptauju rezultāti skaidri pauž Eiropas pilsoņu viedokli par to un nāciju birokrātisku Eiropu nevis Eiropas nācijām.
<SPEAKER ID="045" NAME="Priekšsēdētājs">
M. Pannella, mēs apzināmies jūsu revolucionāro entuziasmu. Taču mums ir jāievēro Reglamenta kārtība, un tā paredz vienu minūti ilgas uzstāšanās. Jūs runājat jau gandrīz divas minūtes.
<SPEAKER ID="046" NAME="Jan Tadeusz Masiel" AFFILIATION="UEN">
(PL) Priekšsēdētāja kungs, viena no Katoļu augstākās izglītības iestādēm Polijā pretendē uz Eiropas Savienības dotācijām. Katoļu reliģijai ir būtiska loma mūsu valsts vēsturē, cīnoties par brīvību Komunisma ērā, un ir veicinājusi demokrātiju. To var pielīdzināt pat sociālisma lomai Franko režīma laikā Spānijā. Poļu katolicisms nekad nav apdraudējis ebreju tautu. Taču manā rīcībā ir informācija, ka ebreju tautas pārstāvji cenšas traucēt šo dotāciju saņemšanu un šajā jautājumā ir vērsušies pie Eiropas Komisijas priekšsēdētāja. Tā ir iejaukšanās Polijas valsts politikā un Polijas jautājumos attiecībā uz Eiropu, Polijas tautu un reliģiju. Mēs ceram, ka šajā jautājumā Eiropas Savienība uzticēsies poļiem nevis pakļausies lobiju grupu spiedienam.
<SPEAKER ID="047" NAME="Milan Horáček" AFFILIATION="Verts/ALE">
(DE) Priekšsēdētāja kungs, Angela Merkel vakar kancelejā pieņēma Dalai Lamu. Saistībā ar Ķīnas īstenoto stratēģiju izolēt Dalai Lamu starptautiskā mērogā, tā lūdza A. Merkel ar Dalai Lamu netikties. Jau iepriekš Pekina vairākas reizes lūdza federālo valdību liegt viņam iekļuvi valstī. Šāda bezkaunīga iejaukšanās ir vēl nepieņemamāka tādēļ, ka Ķīna vēlas organizēt Olimpiskās spēles, kas notiks nākamgad. Šāds nekaunīgs spiediens tika izdarīts uz Tibetas iedzīvotājiem un ir nepieņemams no cilvēktiesību viedokļa kopumā. Tāpēc es atbalstu Ķīnas kandidātu šī gada Saharova balvas saņemšanai. Interesanti, kas vēl mūs sagaida šogad un kam vēl ir jānotiek, lai Eiropa pastāvētu par savām vērtībām, kas tiek ziedotas ekonomisku interešu vārdā. Tāpēc A. Merkel vakardienas rīcība ir vēl vairāk slavējama.
<P>
(Aplausi)
<SPEAKER ID="048" NAME="Pedro Guerreiro" AFFILIATION="GUE/NGL">
(PT) - Es vēlos izmantot šo iespēju un paust solidaritāti tiem karavīriem un apvienību līderiem, kuri pārstāv bruņotos spēkus, uz kuriem attiecas disciplināras procedūras saistībā ar to darbību šādās apvienībās, lai izmantotu un aizstāvētu Portugāles bruņoto spēku locekļu likumīgās tiesības, īpaši dažādos sociālos un profesionālos jautājumos, ko šīs apvienības cenšas pasniegt, lai veicinātu militārās nozares prestižu.
<P>
Uzrunas beigās es vēlos jums atgādināt Eiropas Padomes Parlamentārās asamblejas 2006. gada 11. aprīļa ieteikumu par bruņoto spēku pārstāvju cilvēktiesību ievērošanu, kas nosaka, ka bruņoto spēku pārstāvji ir pilsoņi uniformā, uz kuriem attiecas tādas pašas pamatbrīvības, to skaitā tās, kas ir noteiktas Eiropas Cilvēktiesību konvencijā un Eiropas Sociālajā hartā, un viņu tiesības un cieņa ir jāaizsargā tādā pašā mērā, kā attiecībā uz jebkuru citu pilsoni.
<SPEAKER ID="049" NAME="Bernard Wojciechowski" AFFILIATION="IND/DEM">
Augustā šī Parlamenta priekšsēdētājs piedalījās Vācijas Landsmannschaft kongresā. Viņa lēmums atbalstīt šo organizāciju ir piemērs tam, ka priekšsēdētājs nespēj darboties neitrāli, kad skartas viņa valsts intereses pārrakstīt valsts vēsturi.
<P>
Šādu organizāciju un tās maldināto atbalstītāju dēļ Vācijas iedzīvotāji, iespējams, var noticēt meliem, ka Polija rīkojusies slikti, no lielvalstīm pieņemdama Polijas vēsturiskās rietumu teritorijas pie Odras un Nisas. Kāds Polijas politiķis jau reiz rakstīja, ka anglosakšu puse Potsdamas līgumā izvirzīja formulējumu, ka rietumu teritorijas mums piešķirtas kā kompensācija par austrumu teritoriju zaudēšanu. Poļu tauta ir noraidījusi šo formulējumu un neuzskata šīs teritorijas par Krievijas kompensāciju par mūsu tēvzemes austrumu pusi. Tauta uzskata, ka rietumu teritorijas ir kompensācija par vāciešu noziedzīgajiem nodarījumiem, kompensācija, kam nav nekāda sakara ar Ļvovu un Vilno.
<P>
No šī Parlamenta, iestādes, kas pārstāv 27 nācijas, priekšsēdētāja tiek gaidīts, lai viņš demonstrētu objektivitāti un pārstāvētu kopējās intereses. Ja priekšsēdētāja kungam ir ar to problēmas, labāk lai viņš stāv klusu. Eiropai vairs nav vajadzīgi pretīgi, moralizējoši Christers, kas runā par mieru un sadarbību.
<SPEAKER ID="050" NAME="Priekšsēdētājs">
B. Wojciechowski, tā kā jūs uzrunājāt mani personiski, tad ļaujiet man darīt zināmu, ka Eiropas Savienības principi paredz lietas risināt sarunu ceļā un veidojot dialogu. Savā uzrunā es minēju samierināšanos, un neviens Polijas iedzīvotājs nevarētu kritizēt nevienu manas runas teikumu, jo tā bija par samierināšanos, un tajā tika izklāstīts arī jūsu viedoklis. Jāatzīst, ka es nesaprotu, kā jūs varat kritizēt to, ka tiek risinātas sarunas ar cilvēkiem un tiek mēģināts viņus pārliecināt. Es jūs lūdzu būt godīgam un pielikt pūles, lai veicinātu samierināšanos Eiropā!
<P>
(Aplausi)
<SPEAKER ID="051" NAME="Martin Schulz" AFFILIATION="PSE">
(DE) Priekšsēdētāja kungs, man ir žēl, ka jūs šo jautājumu komentējat personiski. Es to saprotu, taču man tas šķiet pilnīgi nepieņemami, ka šī Parlamenta priekšsēdētājam ir personiski sevi jāaizstāv pret tik nepamatotu un nevietā izteiktu uzbrukumu. Tāpēc, lūk, kas man ir sakāms, un es ceru, ka man piekritīs visi saprātīgie šī Parlamenta deputāti: gan šajā, gan citās iepriekšējās uzrunās jūs esat priekšzīmīgi aizstāvējis šī Parlamenta godu un ar cieņu iestājies par Eiropas Savienības vērtībām. Paldies par to un arī par jūsu uzrunu Polijā!
<P>
(Aplausi)
<SPEAKER ID="052" NAME="Priekšsēdētājs">
Liels paldies, M. Schulz. Ir ļoti aizkustinoši dzirdēt šādus vārdus no lielas grupas priekšsēdētāja. Sirsnīgs paldies!
<SPEAKER ID="053" NAME="Petre Popeangă" AFFILIATION="ITS">
(RO) Priekšsēdētāja kungs, kā zināms 2007. gada 25. novembrī Rumānijā notiks Eiropas Parlamenta vēlēšanas, kas būs pirmās šāda vieda vēlēšanas mūsu valsts vēsturē.
<P>
Šādam politiskam, sociālam un es teiktu arī vēsturiski nozīmīgam pasākumam būtu jāmobilizē visa sabiedrība, lai nodrošinātu pēc iespējas labākus apstākļus vēlēšanu norisei. Diemžēl tā nav, jo Rumānijas politiķu starpā noris nebeidzami konflikti, kas, manuprāt, neveicina stabilitāti, kas ir vajadzīga, lai šīs vēlēšanas noritētu veiksmīgi.
<P>
Turklāt, ja pieņems neuzticības izteikšanas priekšlikumu, kas tika iesniegts šodien, divus mēnešus pirms vēlēšanām, un pastāv liela iespējamība, ka to pieņems, ņemot vērā to, ka to ierosināja plaši pārstāvētā opozīcija, politiskā situācija varētu vēl vairāk pasliktināties, kā rezultātā mazinātos iedzīvotāju interese piedalīties Eiropas Parlamenta vēlēšanās.
<P>
Šajā situācijā es uzskatu, ka ir vēlams un varbūt pat nepieciešams, lai Eiropas Parlamenta politiskie spēki apvienotos ar Rumānijas politiskajiem spēkiem, lai normalizētu apstākļus vēlēšanu norisei.
<SPEAKER ID="054" NAME="Joseph Daul" AFFILIATION="PPE-DE">
(FR) Priekšsēdētāja kungs, es vēlos piebilst, ka es tikko atgriezos no četru dienu vizītes Polijā.
<P>
Es labi izpētīju situāciju un runāju ar Polijas iedzīvotājiem, un ar prieku varu paziņot, ka neviens no viņiem neizteicās tik skarbi, kā iepriekš mūsu kolēģis. Man radās sajūta, ka poļi ir īsti eiropieši. Es arī noliku vainagu pie Auschwitz-Birkenau. Man šķiet, ka tur ir bijuši cilvēki no visām Eiropas valstīm, un es uzskatu, ka mēs visi, ieskaitot un it īpaši jūs, priekšsēdētāja kungs, esam pārliecināti, ka nekas tamlīdzīgs vairs neatkārtosies!
<P>
Tāpēc es ar prieku paziņoju, ka tas, ko mēs tikko dzirdējām, nebija Polijas iedzīvotāju vai Polijas vidusmēra pilsoņu viedoklis, bet gan bīstamu cilvēku viedoklis; tādu cilvēku, kuru bīstamais domāšanas veids varētu ļaut koncentrācijas nometņu notikumiem atkārtoties.
<P>
Es runāšu īsi. Nekad vairs! Un galvenais, lai šādas naida pilnas uzrunas Eiropas Parlamentā vairs neizskanētu!
<P>
(Aplausi)
<SPEAKER ID="055" NAME="Vladimír Maňka" AFFILIATION="PSE">
(SK) Iespējams, vēlāk būs debates par to, ko vēlos pateikt. 2002. gadā bijušais Ungārijas premjerministrs Viktor Orbįn vērsās Eiropas Parlamenta Ārlietu komitejā. Viņš apgalvoja, ka prezidenta E. Beneš izsniegtie dekrēti ir pretrunā ar ES tiesību aktiem.
<P>
Eiropas Komisija izskatīja šo jautājumu. Rezultātā Eiropas Komisija atzina, ka lieta par prezidenta E. Beneš izdotajiem dekrētiem ir atrisināta un tiek slēgta. Pēc uzstājīgiem pūliņiem atklāt šos dekrētus pagājušajā nedēļā Slovākijas Republikas Nacionālā padome pieņēma rezolūciju par pēckara dokumentu nepieejamību. Šīs rezolūcijas, kas nosoda kopējās vainas apziņas principu, pieņemšanu atbalstīja koalīcijas un opozīcijas pārstāvji.
<P>
Mēs nevaram atgriezties vēsturē, un vēsturi nevar izmainīt. Situācija, kas norisinājās ārkārtas apstākļos, ir jāskata attiecīgā laika kontekstā. Lielākā daļa progresīvo un pozitīvi domājošo eiropiešu nevēlas, lai mēs apstrīdētu un mainītu pēckara kārtību Eiropā. Mūsu visu mērķis ir panākt mieru un atrisināt tās problēmas, ar kurām saskaras tie cilvēki, kuri dzīvo šodien.
<SPEAKER ID="056" NAME="Markus Ferber" AFFILIATION="PPE-DE">
(DE) Priekšsēdētāja kungs, dāmas un kungi, es vēlos vērst jūsu uzmanību uz rezolūciju, ko Slovākijas parlaments pieņēma pagājušajā ceturtdienā. Šī rezolūcija neatspoguļo Eiropas būtību, samierināšanos un izpratni, taču tā nosaka, ka tie dekrēti, kas stājās spēkā pēc Otrā pasaules kara, proti, E. Beneš izdotie dekrēti, ir pilnībā piemērojami arī mūsdienās. Paskaidrojumā Ungārijas un Vācijas mazākumtautības ir pielīdzinātas nodevējiem un ienaidniekiem. Es vēlos norādīt, ka Eiropas Parlamentam, un es jau esmu vērsies arī pie priekšsēdētāja, ir jādod skaidrs signāls, ka Eiropā tas nav pieņemami, un mums visiem Eiropa un kopīga nākotne ir jāveido kopā.
<P>
(Aplausi)
<SPEAKER ID="057" NAME="Martin Schulz" AFFILIATION="PSE">
(DE) Priekšsēdētāja kungs, es nelabprāt runāju par šo tēmu, taču man ir lūgums visiem klātesošajiem deputātiem, arī M. Ferber un V. Maņka, kurš arī ir manis pārstāvētās grupas biedrs. Situācija dažās ES dalībvalstīs un šo valstu valdībās pēdējo nedēļu laikā rada bažas.
<P>
Mēs visi zinām, ka arī tādā gadījumā, ja Slovākijas parlaments pieņems šādu rezolūciju, E. Beneš dekrētam vairs nebūs juridiska spēka. Iestājoties Eiropas Savienībā, visas dalībvalstis ir piekritušas ievērot tās pamatvērtības, tādējādi M. Febrer ierosinātā jautājuma izskatīšanu var uzskatīt par izbeigtu. Tad rodas jautājums: ko dara Eiropas Parlaments, lai stabilizētu šo situāciju?
<P>
Manuprāt, mums nav jāanalizē šis teksts, bet ir jāizmanto cita pieeja; starp citu, man neizdevās atrast jūsu minētās frāzes. Tā vietā, lai veicinātu strīdīgas debates, Eiropas Parlamentam būtu jāizmanto cita pieeja un jāpielieto tās strīdu risināšanas metodes, kuras mēs šādā gadījumā izmantojam arī savā ikdienas darbā. Proti, atzīt, ka šī Parlamenta mērķis nav 60 gadus pēc kara uzcelt 1945. gada upurus, bet paust 2007. gada sadarbības būtību.
<P>
Viens veids, kā to panākt, ir veidot dialogu, taču tas nav jādara šeit plenārsēdē. Tāpēc es aicinu visus savas, jūsu un visu pārējo grupu biedrus darīt iespējamo, lai stabilizētu šo situāciju, nevis saasināt to ar apgalvojumiem mēdiju uzmanības pievēršanai, kā es to uztveru.
<SPEAKER ID="058" NAME="Priekšsēdētājs">
Šobrīd nenotiek debates. M. Febrer, deputātiem šīs uzstāšanās nav jākomentē.
<P>
(Iejaukšanās)
<SPEAKER ID="059" NAME="Markus Ferber" AFFILIATION="PPE-DE">
(DE) Priekšsēdētāja kungs, es vēlos lūgt deputātus ņemt vērā to, par kādu tēmu ir šis darba kārtības jautājums. Ja M. Schulz vēlas komentēt katru otru vai trešu uzrunu, tā ir viņa problēma. Taču, ja viņš vēlas uzsākt īstas debates, es būtu priecīgs, ja viņš atbalstītu mūsu grupas lūgumu pēc iespējas ātrāk Parlamentā rīkot debates par šo tēmu.
<P>
(Viedokļu apmaiņa; mikrofoni izslēgti)
<SPEAKER ID="060" NAME="Priekšsēdētājs">
Es ceru, ka šis jautājums tiks atrisināts draudzīgā ceļā.
<SPEAKER ID="061" NAME="Alojz Peterle" AFFILIATION="PPE-DE">
(SL) Liels paldies, priekšsēdētāja kungs.
<P>
Pagājušajā nedēļā vairākas Slovēnijas provinces nopietni cieta dabas katastrofas rezultātā - vislielākie plūdi dzīvojošo atmiņā. Seši cilvēki ir gājuši bojā, un sākotnējais materiālo zaudējumu novērtējums ir vismaz 200 miljonu eiro.
<P>
Dabas katastrofas skartajos reģionos cilvēki sāk atjaunot mājas. Atbalstu sniedz valdība un liels skaits brīvprātīgo, taču zaudējumu apjoms ir ļoti liels, tāpēc mēs paļaujamies arī uz Eiropas Savienības solidaritāti.
<P>
Es priecājos, ka Eiropas Savienība jau ir paziņojusi, ka tā sniegs pienācīgu palīdzību.
<P>
Un liels paldies par uzmanību!
<SPEAKER ID="062" NAME="István Szent-Iványi" AFFILIATION="ALDE">
(HU) Priekšsēdētāja kungs, Slovākijas Nacionālā padome pagājušajā nedēļā pieņēma rezolūciju, kas apliecina E. Beneš dekrētu neaizskaramību. Šo dekrētu pamatā ir kolektīvās vainas apziņas princips, un tie paredz atņemt etniskajiem ungāriem un vāciešiem viņu īpašumus, ierobežot viņu civilās tiesības un nereti pat viņu personisko brīvību.
<P>
Tāda rīcība par apkaunojošu tika uzskatīta jau toreiz, taču īpaši apkaunojoši ir tas, ka 21. gadsimtā - 60 gadus pēc šiem notikumiem - kāda no Eiropas Savienības dalībvalstīm iesniedz un apstiprina šo priekšlikumu. Protams, nepārsteidz fakts, ka tas notiek Slovākijā, kur noris likuma Hlinka, kas ir nodēvēts par godu daļēji fašistiskās Slovākijas vadītājam, kas tiek dēvēts par slovāku tautas tēvu, ratifikācijas process. Tas notiek Slovākijā, kur Jįn Slota piebilst, ka viņiem nav izdevies samazināt ungāru skaitu valstī, un tas tiek uzskatīts par visu viņu problēmu iemeslu.
<P>
Ar visu cieņu pret M. Schulz, bet es uzskatu, ka katra demokrātiska pilsoņa pienākums ir nosodīt šādus mēģinājumus atdzīvināt briesmīgos un apkaunojošos 60 gadu vecus notikumus. Paldies!
<SPEAKER ID="063" NAME="Irena Belohorská" AFFILIATION="NI">
(SK) Šī gada augustā Ungārijas Republikā tika nodibināta galēji labējā grupa Hungarian Guard. Šīs grupas mērķis ir aizsargāt Ungāriju no kaimiņvalstu uzbrukumiem, taču Ungārijas amatpersonas apgalvo, ka viņi nekad neatkāpsies no viedokļa, ka visiem ungāriem ir jādzīvo vienā valstī.
<P>
Ungārijas amatpersonas neierobežo šīs nacionālistu grupas darbību un atbalstīja tās reģistrāciju, tādējādi legalizējot tās darbību. Šīs grupas pirmo pasākumu apmeklēja arī Ungārijas parlamenta FIDESZ partijas biedrs. Šīs grupas veidošana rada bažas un bailes kaimiņvalstīs, galvenokārt Slovākijā, Rumānijā un Serbijā. Ņemot vērā arvien radikālākus atsevišķu Ungārijas politisko aprindu uzskatus, Slovākijas parlaments pieņēma deklarāciju par to pēckara perioda dokumentu neaizskaramību, kas nosaka pēckara kārtību Centrāleiropā.
<SPEAKER ID="064" NAME="Csaba Sándor Tabajdi" AFFILIATION="PSE">
(HU) Priekšsēdētāja kungs, šīs debates atkal parāda, ka mums, jaunajām dalībvalstīm, ir jāseko veco Eiropas Savienību piemēram par vāciešu un franču samierināšanu, par Dienvidtiroles nolīgumu itālieši un austrieši starpā un par to, kā nīderlandieši un vācieši, vācieši un dāņi, vācieši un beļģi atrisināja gadsimtiem ilgu konfliktu.
<P>
Es vēlos Parlamenta deputātiem atgādināt, ka uz nacionālismu ir jāatbild nevis ar vēl vairāk nacionālisma, bet nosodot to, un galvenokārt nosodot un apkarojot nacionālismu no mūsu pašu puses.
<P>
Eiropas Savienības piecdesmit gadu ilgā vēsturē notikusi cilvēku un etnisko grupu samierināšana, un pēc Otrā pasaules kara cilvēki ir atzinuši un izpirkuši savu vainu. Iespējams Willy Brandt vēsturiskais žests, nometoties uz ceļiem Varšavā, ir veicinājis vācu tautu iet uz priekšu ar augsti paceltu galvu un atkal kļūt par varenu tautu un cienījamu Eiropas nāciju. Lūdzot piedošanu citām tautām un etniskajām minoritātēm, atzīstot pagātnes kļūdas un noziegumus, cilvēku vai nācijas tēls nepasliktinās; gluži pretēji, tikai tādā veidā tauta vai nācija var kļūt varena.
<P>
Mēs zinām, ka kolektīvā vainas apziņa ir radījusi vispārēju konfrontāciju un cilvēku slepkavošanu un pazemošanu. Es vēlos pateikt, ka vienīgais risinājums ir vēsturiska ungāru un slovāku samierināšana, attiecībā uz slovāku vairākumu un ungāru mazākumu Slovākijā vai Ungārijas un Slovākijas attiecībām. Paldies par uzmanību!
<SPEAKER ID="065" NAME="Roberta Alma Anastase" AFFILIATION="PPE-DE">
(RO) Priekšsēdētāja kungs, 14. septembrī es Eiropas Parlamenta Priekšsēdētāja birojā iesniedzu rezolūcijas priekšlikumu par atbilstību Eiropas Rumāņu kopienu valodu tiesībām un par rumāņu valodas aizsardzību, veicinot daudzvalodību un kultūras daudzveidību.
<P>
Augusta beigās nepieredzēta liecība bija viedokļu apmaiņa ar Ilaŗcu grupas biedriem, kas notika Cilvēktiesību apakškomisijā. Viņi apsprieda rumāņu valodas skolu slēgšanu un grāmatu rumāņu valodā dedzināšanu Moldovas Transnistrijas reģionā. Esmu saņēmis arī vairākas sūdzības no Serbijas Rumāņu Valea Timocului kopienas biedriem par aizliegumu mācīties un skaitīt lūgšanas rumāņu valodā. Līdzīga situācija ir Bulgārijas un Ukrainas Rumāņu kopienās.
<P>
2008. gads ir starpkultūru dialoga un Eiropas Savienības kultūras daudzveidības veicināšanas gads, un šajā gadā tika izveidots par daudzvalodību 2007. gadā atbildīgā komisāra amats; un saistībā ar notikumiem šī gada sākumā es uzskatu, ka mēs nedrīkstam atstāt bez ievērības nepārtrauktus Rumāņu kopienu valodu tiesību pārkāpumus. Mums ir jāiejaucas, veicinot to aizsardzību no ārpolitikas un Eiropas Savienības iekšpolitikas viedokļa, un ir jārod risinājums, lai uzlabotu šī brīža situāciju.
<SPEAKER ID="066" NAME="Alexandru-Ioan Morţun" AFFILIATION="ALDE">
(RO) Priekšsēdētāja kungs, Eiropas presē ir bijušas vairākas publikācijas par darba devēju pārkāpumiem Eiropas Savienības dalībvalstīs pret sezonas strādniekiem un pastāvīgiem darbiniekiem no jaunajām dalībvalstīm; tie ir nopietni darba tiesību pārkāpumi. Šādi nožēlojami gadījumi ir realitāte, jo jaunās dalībvalstis neapzinās savas tiesības darba tirgū un attiecīgajā valstī, un, īpaši, nav informētas par kompetentajām iestādēm, kuras ir izveidotas viņu aizsardzībai.
<P>
Tāpēc es lūdzu Eiropas Savienību visās dalībvalstīs steidzami izveidot struktūrvienības, kuras darba ņēmējiem no citām dalībvalstīm sniegtu bezmaksas juridiskas konsultācijas saistībā ar darba likumu. Es arī uzskatu, ka, lai kontrolētu šādu struktūrvienību darbību, Komisijai ir jāīsteno arī pasākumi darbaspēka migrācijas veicināšanai un atvieglošanai dalībvalstīs.
<SPEAKER ID="067" NAME="Zdzisław Zbigniew Podkański" AFFILIATION="UEN">
(PL) Priekšsēdētāja kungs, mums poļiem, Gdaņskas kuģu būvētava ir vairāk nekā "solidaritātes” šūpulis, tā ir arī valsts un starptautiska mēroga pārmaiņu simbols. Tā ir arī brīvības un partnerības simbols.
<P>
Šobrīd tiek risināts konflikts starp šīs kuģu būvētavas valdi un Eiropas Komisiju, kura pieprasa būtiski samazināt kuģu būvētavas ražošanas apjomus un slēgt divus stāpeļus, pretējā gadījumā būšot jāatmaksā valstij piešķirtie līdzekļi. Mēs vēlamies darīt zināmu, ka šī Gdaņskas kuģu būvētava bija atbalsta saņēmējs, kam tika piešķirts vismazāk subsīdiju un, neskatoties uz to, tā bija vienīgais no atbalsta saņēmējiem, kurš šajā gadā sešu mēnešu laikā guva peļņu.
<P>
Ja šī kuģu būvētava piekāpsies un pieņems šos nosacījumus, praktiski runājot, simboliskā kuģu būvētavu, kura līdz šim ir attaisnojusi savu eksistenci, būs jāslēdz. Kuģu būvētavas uzraudzības padome nolēma sākotnējo kapitālu palielināt par 300 miljonu Polijas zlotu, kuri tiktu izmantoti papildu investīcijām. Vēl ir iespējams glābt šo kuģu būvētavu. Es uzskatu, ka šīs darbavietas saglabāšana būtu godājama ne tikai Polijas, bet arī Eiropas Savienības mērogā. Šodien es pievienojos kuģu būvētavas darbinieki, lūdzot deputātus parakstīt 81. deklarāciju par Gdaņskas kuģu būvētavas nākotni.
<P>
Izmantojot šo iespēju, priekšsēdētāja kungs, ļaujiet man teikt vēl dažus vārdus. Sakiet, kurš M. Schulz ir iecēlis cenzora amatā? Viņš rīkojās rupji un nepieklājīgi, iejaucoties debatēs un runājot ārpus kārtas. Es vēlos arī norādīt, ka viņš noteikti nepārstāv vairākumu.
<SPEAKER ID="068" NAME="Kyriacos Triantaphyllides" AFFILIATION="GUE/NGL">
Priekšsēdētāja kungs, pagājušajā nedēļā mēs atgriezāmies no Palestīnas, kur Attīstības komitejai laimējās personiski novērtēt situāciju Jordānas Rietumkrastā un Gazas sektorā.
<P>
Gazas sektorā ir krīze. Kādreiz šī vieta tika dēvēta par atvērta tipa cietumu, taču šobrīd to ir piemeklējusi katastrofa, jo Izraēlas iestādes ir nolēmušas aizliegt importu. Piemēram, slimnīcās ir medikamenti, taču nav rezerves daļu aprīkojumam.
<P>
Uz ielām ir atkritumi un no tvertnēm var noplūst kaitīgie notekūdeņi. Īsumā, situācija humānās palīdzības jomā ir kritiska. Gazas sektora iedzīvotāji dzīvo ļoti trūcīgi; šo divu Palestīnas teritoriju atšķirība kļūst acīmredzama.
<P>
Tāpēc Parlamentam ir jārīkojas, lai mazinātu Gazas sektora izolāciju un rastu ilgtspējīgu risinājumu, balstoties uz visas tautas nevis viena vai otra reģiona iedzīvotāju vajadzībām.
<SPEAKER ID="069" NAME="Thomas Mann" AFFILIATION="PPE-DE">
(DE) Priekšsēdētāja kungs, es pievienojos saviem kolēģiem un draugam Milan Horįček un vēlos runāt par vakardienas incidentu. Kanclere Angela Merkel bija pirmā Vācijas valdības vadītāja, kura Berlīnē uzņēma Dalai Lamu. Viņa neatkāpās pēc mutiski izteiktajiem pārmetumiem un noniecinošām piezīmēm no Ķīnas puses. Viņa atkārtoja, ka ir gatava atbalstīt Tibetas iedzīvotājus centienos iegūt kultūras un reliģisko identitāti un panākt šīs teritorijas autonomiju. Eiropas Parlaments aizstāv cilvēktiesības visā pasaulē un atbalsta nevardarbīgu pieeju, ko īsteno Dalai Lama. Lai vakardienas incidents kļūst par piemēru visā Eiropas Savienībā. Cerams, ka tas iedrošinās dalībvalstu valdības pārstāvjus nepakļauties Ķīnas spiedienam, to skaitā ekonomiskam un politiskam spiedienam.
<P>
(Aplausi)
<SPEAKER ID="070" NAME="Ioan Mircea Paşcu" AFFILIATION="PSE">
Priekšsēdētāja kungs, mana doma ir vienkārša: tā kā enerģija kļūst par starptautiskās politikas galveno jautājumu un tā kā centieniem radīt vienotus ES energoresursus aizvien vairāk pretojas pašreizējie valstu monopoli, šīs pašas Savienības centieni tālāk integrēt savu dalībvalstu ārvalstu politikas kopējā ārvalstu un drošības politikā attiecīgi tiktu vājināti, jo saistībā ar importu dalībvalstis cenšas turpināt nodrošināt priekšrocību darījumus ar lielākajiem piegādātājiem, bet saistībā ar eksportu tās centīsies iegūt maksimālo labumu no vienpusējas politikas. Rezultāti jau redzami: neraugoties uz smagajām sarunām Savienības līmenī, patiesība ir tāda, ka tā vietā, lai samazinātu savu pašreizējo atkarību energoresursu jomā, ES kļūst aizvien vairāk atkarīga no Krievijas un/vai Krievijas kontrolētajām energoresursu piegādēm. Ne jau pašas attiecības ar Krieviju būtībā būtu slikta lieta, bet, jo nozīmīgākas tās kļūst, jo tās sāk kļūt nelīdzsvarotākas. Kā tādas valsts pilsonis, kurai ir pietiekama pieredze šajā jautājumā, es zinu, cik sarežģīti ir atturēties no centieniem politikā izmantot šādu ekonomikas atkarību.
<SPEAKER ID="071" NAME="Ljudmila Novak" AFFILIATION="PPE-DE">
(SL) Priekšsēdētāja kungs, es vairākkārt esmu vērsis uzmanību uz slovēņu minoritātēm Itālijā un Austrijā, taču šoreiz vēlos izteikt atzinību par Itālijas valdības rīcību pagājušajā gadā - ieviest likumu, kas nodrošina slovēņu minoritātes aizsardzību, proti, 32 pašvaldību izveidi Friuli-Venezia Giulia reģionā un slovēņu skolu celtniecību San Pietro al Natisone un Slavia Veneta. Šie pasākumi atvieglos slovēņu minoritātes dzīvi Itālijā un nodrošinās vismaz dažu viņu tiesību un vajadzību ievērošanu.
<P>
Taču es vēlos aicināt Austrijas valdību un mūsu kolēģus, Eiropas Parlamenta Austrijas pārstāvjus rīkoties, lai Austrija pēc iespējas ātrāk sāktu pilnībā īstenot Austrijas Valsts līguma 7. pantu. Īpaši es vēlos norādīt uz 3. punktu, kurš principā paredz slovēņu minoritātei tiesības lietot ceļazīmes divās valodās. Tas veicinātu attiecīgo valstu līdzāspastāvēšanu un uzlabotu to savstarpējās attiecības, kā arī valstu savstarpējās attiecības Eiropas Savienībā.
<SPEAKER ID="072" NAME="Proinsias De Rossa" AFFILIATION="PSE">
Priekšsēdētāja kungs! Es vēlos izteikt protestu un priekšlikumu. Es gribu protestēt pret Polijas valdības darbībām, bloķējot Padomes lēmumu par Eiropas līmeņa deklarācijas pieņemšanu 2007. gada 10. oktobrī par nāves soda atcelšanu. Es ticu, ka tas raida ļoti sliktu signālu vairākām pasaules valstīm, kuras uzstāj uz nāves soda saglabāšanu un no kurām dažās ar nāvi tiek sodīti bērni un garīgi slimi cilvēki. Aptuveni 5000 cilvēku katru gadu šajās valstīs tiek sodīti ar nāvi un 28 000 cilvēku nīkst nāvnieku rindās, tā ka nav piedodami, ka pilntiesīga Eiropas Savienības dalībvalsts jebkādā veidā varētu izteikt viedokli, kas cenšas vājināt argumentu par nāves soda izbeigšanu.
<P>
Es vēlos ierosināt, lai jūs uzņemtos iniciatīvu šajā Parlamentā īpaši atzīmēt 10. oktobri un lai jūs aicinātu Eiropas Savienības dalībvalstis un visu dalībvalstu parlamentus rīkoties tāpat.
<SPEAKER ID="073" NAME="Neil Parish" AFFILIATION="PPE-DE">
Priekšsēdētāja kungs! Es vēlos izteikties par dzīvnieku slimību, katarālo drudzi, kura izplatījusies Eiropā - Francijā, Vācijā, Luksemburgā un Beļģijā, un tagad mums ir viens gadījums Apvienotajā Karalistē. Šo slimību ir grūti konstatēt un grūti diagnosticēt, un ilgtermiņa risinājums ir vakcinācija.
<P>
Es iesaku šim Parlamentam, Komisijai un Padomei darīt visu, kas mūsu spēkos, lai ieviestu vakcināciju, jo šī slimība pēdējo 10 gadu laikā Eiropā ir nogalinājusi vairāk nekā 1,8 miljonus liellopu un aitu. Tāpēc mums šajā jautājumā ir kaut kas nopietni jādara. Es aicinu jūs izdarīt spiedienu uz Komisiju, Padomi un šo Parlamentu, lai padarītu pieejamu vakcīnu.
<SPEAKER ID="074" NAME="Priekšsēdētājs">
Šī jautājuma izskatīšana ir pabeigta.

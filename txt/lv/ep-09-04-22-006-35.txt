<CHAPTER ID="006-35">
35. Apdrošināšana un pārapdrošināšana - Maksātspēja II (pārstrādāta redakcija) (
<P>
- Pirms balsojuma:
<SPEAKER ID="137" NAME="Charlie McCreevy">
Komisijas loceklis. - Priekšsēdētāja kungs, es vēlos paust gandarījumu un apbrīnu par Eiropas Parlamenta efektīvo darbu ar Maksātspējas II dokumentu kopumu un par jūsu gatavību panākt kompromisu.
<P>
Ar Maksātspēju II Eiropas Savienība būs ieguvusi mūsdienīgu pamatshēmu apdrošināšanas uzraudzībai, kura tad būs oficiālā shēma apdrošināšanas nozarei un apdrošināšanas ņēmējiem.
<P>
Es personīgi nožēloju, ka ir svītrots grupas atbalsta režīms, jo ar to ir zaudēta izdevība panākt turpmāku progresu grupu uzraudzībā. Tomēr Komisija atbalstīs vienošanos starp Parlamentu un Padomi, ja to atbalstīs jūsu balsojums.
<P>
Ar to, protams, stāsts nebeidzas. Vēl joprojām ir daudz darāmā: īstenošanas pasākumiem būs jānotiek kādu laiku pirms 2012. gada oktobra, lai dalībvalstīm un nozarei dotu pietiekamu laiku sagatavoties Maksātspējas II ieviešanai.
<P>
Es varu jums apliecināt, ka Komisija pildīs savu pienākumu, lai sekmētu šo procesu un īstenotu dzīvē šīs sen vajadzīgās reformas tik ātri, cik vien iespējams, visu iesaistīto pušu interesēs.

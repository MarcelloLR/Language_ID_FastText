<CHAPTER ID="007-12">
12. Arktikas pārvaldība globālajā pasaulē (balsošana) 
<P>
- Pirms balsošanas par 1. grozījumu.
<SPEAKER ID="106" NAME="Satu Hassi" AFFILIATION="Verts/ALE">
Priekšsēdētāja kungs, es vēlos ierosināt mutisku grozījumu - punkta sākotnējais teksts ir jāpapildina ar tekstu "bioloģiskās daudzveidības aizsardzība”, kas norādīts mūsu grozījumā. Tātad nav nekādu svītrojumu, ir tikai papildinājums.
<P>
(Parlaments pieņēma mutisko grozījumu, bet attiecīgi noraidīja grozīto grozījumu.)
<P>
- Pirms balsošanas par D apsvērumu.
<SPEAKER ID="108" NAME="Diana Wallis" AFFILIATION="ALDE">
Priekšsēdētāja kungs, ir nepieciešama plašāka informācija par šo mutisko grozījumu. Tas ir ierosināts, lai paskaidrotu, kādēļ nepietiek ar Apvienoto Nāciju Organizācijas Jūras tiesību konvenciju, lai risinātu ar Arktiku saistītos jautājumus. Tādēļ ar šo grozījumu tiek papildināts D apsvērums, nosakot šādi: "un kuras tekstā nav īpaši ņemti vērā pašreizējie apstākļi saistībā ar klimata pārmaiņām un unikālās sekas, ko rada ledus kušana arktiskajās jūrās. ”
<P>
(Parlaments pieņēma mutisko grozījumu.)
<P>
- Pirms balsošanas par F apsvērumu.
<SPEAKER ID="110" NAME="Diana Wallis" AFFILIATION="ALDE">
Priekšsēdētāja kungs, tas attiecas uz to pašu tematu, un grozījums ir ierosināts, lai papildinātu F apsvērumu: "tā kā Arktikas reģionā pašlaik netiek piemēroti nekādi īpaši formulēti daudzpusēji normatīvie akti vai noteikumi.”
<P>
(Parlaments pieņēma mutisko grozījumu.)

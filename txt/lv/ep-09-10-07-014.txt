<CHAPTER ID="014">
Balsojumu skaidrojumi
<P>
Rakstiski balsojumu skaidrojumi:
<SPEAKER ID="046" NAME="William Dartmouth " AFFILIATION="grāfs)  (EFD">
rakstiski. - Anglijas bankas vadītājs (Mervyn King) ir teicis un, manuprāt, pareizi: "Bankas ir starptautiska dzīvība, bet valstiska nāve...”. Tieši valstu valdības un nodokļu maksātāji ir tie, kuri maksā, kad bankas ir jāglābj. Tāpēc banku uzraudzība ir jāveic valstiskā, nevis Eiropas Savienības līmenī. Tādēļ es balsoju pret ES Īpašās komitejas finanšu un ekonomiskās krīzes jautājumā izveidi.
<SPEAKER ID="998" NAME="Maria Da Graça Carvalho  " LANGUAGE="PT">
Ir būtiski izveidot Īpašo komiteju finanšu un ekonomiskās krīzes jautājumā kā iestādi, kas analizētu un izvērtētu dalībvalstu īstenoto pasākumu koordināciju, lai atbalstītu ilgtspējīgu un kvalitatīvu izaugsmi. Ir svarīgi analizēt un izvērtēt sociālās, ekonomikas un finanšu krīzes apmēru, kā arī ierosināt piemērotus pasākumus tādu stabilu finanšu tirgu ilgtermiņa atjaunošanai, ar kuriem varētu veicināt ilgtspējīgu ekonomisko izaugsmi, kas mazinātu bezdarbu un reaģētu uz demogrāfiskajām un klimata problēmām.
<P>
Ir īpaši nozīmīgi atbalstīt universitāšu, kā arī zinātniskās kopienas pārstāvju un pētnieku kā stratēģisko partneru iesaistīšanos. Šī partnerība ir jāveicina, jo tai būs izšķiroša nozīme gan ekonomikas krīzes, gan bezdarba problēmu risināšanā īstermiņā, kā arī ilgtermiņa risinājumu rašanā attiecībā uz klimata pārmaiņām, izstrādājot un izmantojot tīras enerģijas veidus.
<SPEAKER ID="047" NAME="Diogo Feio  " LANGUAGE="PT">
Finanšu un ekonomikas krīzes īpašās komitejas izveidei var izrādīties izšķiroša nozīme ES nākotnē. Šos nākotnes mērķus nevarētu sasniegt tikai ar pasākumu pārrunāšanu un ierosināšanu vien; ir arī jāizstrādā mehānismi, kurus var ieviest, lai izvairītos no līdzīgām situācijā ne tik tālā nākotnē. Tāpēc ir būtiski gūt mācību no šīs krīzes, izpētot tās cēloņus un sekas. Tāpat ir svarīgi labot finanšu sistēmas trūkumus, kas noveda pie pašreizējās situācijas, pieņemot labākus tiesību aktus, kas ir pilnībā attaisnojami.
<P>
Mēs nedrīkstam riskēt un radīt regulējošu vidi, kas ir tik strikta, ka varētu aizkavēt atgūšanos vai pārvērst ES nepievilcīgā finanšu tirgū spēcīgas konkurences apstākļos.
<P>
Šī komiteja varētu arī darboties ilgāk par plānotajiem 12 mēnešiem, lai uzraudzītu un izvērtētu pasākumus, kurus pieņems pašreizējās krīzes laikā.
<SPEAKER ID="048" NAME="Petru Constantin Luhan  " LANGUAGE="RO">
Es atbalstu šo pasākumu un esmu pilnībā pārliecināts, ka šī komiteja veiks visas dalībvalstis skārušās finanšu krīzes apmēru pienācīgu analīzi un ierosinās ekspertu ieteikumus Eiropas Savienības ekonomikas atveseļošanai. Tomēr es nevarēju balsot par šo priekšlikumu, jo man bija problēmas ar balsošanas kartīti.
<SPEAKER ID="049" NAME="Franz Obermayr  " LANGUAGE="DE">
Lai pārvarētu pašreizējo finanšu krīzi un tās ietekmi uz dalībvalstu ekonomikām un jo īpaši uz sociālo jomu, ir nepieciešama intensīva kopīga rīcība. Ir vērts atbalstīt Priekšsēdētāju konferences 2009. gada 17. septembra lēmumu izmantot īpašu komiteju strukturizētas analīzes veikšanā un izstrādāt priekšlikumus attiecībā uz piemērotiem pasākumiem ilgtspējīgu, krīzei nepakļāvīgu finanšu tirgu uzturēšanā. Tomēr no kritiskā viedokļa ir jāteic, ka ir pagājuši vairāk nekā 12 mēneši kopš brīža, kad pērn parādījās pirmie krīzes simptomi un kad gada sākumā sākās pati krīze. Līdz šim ieviestie pasākumi ir jāuztver galvenokārt kā simptomātiskas kontroles un ārkārtas pasākumi darba vietu saglabāšanai. Atbalstot šo priekšlikumu, ir jāmin, ka īpaša uzmanība ir jāpievērš koordinētiem un mērķtiecīgiem pasākumiem, jo, ievērojot subsidiaritātes principu, individuāli risinājumi galu galā atkal novedīs pie konkurences kropļojumiem.

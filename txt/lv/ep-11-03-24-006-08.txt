<CHAPTER ID="006-08">
8.  Eiropas Banku iestādes (EBI) izpilddirektora iecelšana (
<SPEAKER ID="102" NAME="Sharon Bowles" AFFILIATION="ALDE">
Priekšsēdētāja kungs! Es jūs ilgi neaizkavēšu. Šodien mēs balsojam par rezolūcijām, lai apstiprinātu Eiropas uzraudzības iestāžu izpilddirektorus. Jautājumi saistībā ar turpmāko vispārējo procedūru ir risināti pēdējā mēneša sarunās, kas attiecas uz iestāžu vadītāju iecelšanu.
<P>
Banku iestādei ierosinātais izpilddirektors ir Adam Farkas; Apdrošināšanas un aroda pensiju iestādei izpilddirektors ir Carlos Montalvo, un Tirgu iestādei izpilddirektore ir Verena Ross. Visi kandidāti pagājušajā nedēļā ieradās uz apstiprināšanās noklausīšanos Ekonomikas un monetāro lietu komitejā. Šīs noklausīšanās notika tiešsaistē, tāpēc tās, tāpat kā kandidātu biogrāfijas, ir pieejamas ECON tīmekļa vietnē. Visa komiteja ar ievērojamu balsu vairākumu nolēma, ka mums būtu jābalso par šiem kandidātiem, tādējādi šis ir mūsu komitejas ieteikums.

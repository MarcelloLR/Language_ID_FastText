<CHAPTER ID="005-02">
2.  Siltumnīcas efektu izraisošo gāzu emisiju kvotu tirdzniecības sistēma (
<P>
- Pirms balsojuma:
<SPEAKER ID="077" NAME="Markus Pieper" AFFILIATION="PPE-DE">
(DE) Priekšsēdētāja kungs! Mans pamatojums ir šāds: diemžēl par emisiju kvotu tirdzniecības sistēmu (ETS) nenotika nekādas plenārsēdes debates, kuru iznākumu mēs būtu varējuši apspriest trīspusējās sarunās. Trīspusējā dialoga sarunas, pamatojoties tikai uz Vides, sabiedrības veselības un pārtikas nekaitīguma komitejas atzinumu, Parlamentam nav reprezentatīvas. Tagad mums ir paredzēts apstiprināt grozījumus Komisijas priekšlikumā, bet kas mums būtu jāizlemj par šodienas identisko sakritību ar Padomes dokumentu? Nav neviena grozījuma, kuru būtu izdarījis Parlaments, pat ne komats. Kas ir par iemeslu šim laika trūkumam? Galu galā mēs runājam par laika posmu no 2013. gada.
<P>
Ar priekšlikumu par ETS pašreizējā veidā mēs neizvairīsimies no neatbilstībām un strauji pieaugošām izmaksām. Jautājums par emisiju kvotu tirdzniecību attiecībā uz nākamajiem gadiem, ja ne desmitgadēm, ir vissvarīgākais rūpniecības politikas lēmums. Mēs neesam gatavi nodot mūsu demokrātiskās koplēmuma tiesības Parlamenta garderobē. Galu galā, par ko daudzi deputāti šajā Parlamentā ir ar sekmēm cīnījušies gandrīz 30 gadus? Vai viņi ir cīnījušies par to, lai redzētu, ka klimata politika ar vienkāršotu procedūru gandrīz pilnībā atstāta Padomes ziņā? Kā vēlēts parlaments mēs gribam piedalīties demokrātiskās debatēs un darīt to, īpaši ņemot vērā mūsu rīcības sekas. Liels paldies!

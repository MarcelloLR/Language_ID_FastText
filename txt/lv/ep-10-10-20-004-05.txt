<CHAPTER ID="004-05">
5.  Budžeta grozījums Nr. 6/2010, II iedaļa - Eiropadome un Padome, III iedaļa - Komisija, X iedaļa - Eiropas Ārējās darbības dienests (
<SPEAKER ID="118" NAME="Priekšsēdētājs">
Dāmas un kungi! Mēs esam beiguši tiesību akta izstrādi attiecībā uz Eiropas Ārējās darbības dienestu. Pirmkārt, es vēlos teikt lielu paldies daudziem klātesošajiem šā Parlamenta deputātiem par viņu veikto grūto darbu, kā arī vairāku Eiropas Parlamenta komiteju priekšsēdētājiem, kuriem šajā procesā bija vadošā loma. Īpaša pateicība pienākas arī tiem, kuri pārstāvēja šo Parlamentu gan kā sarunu dalībnieki, gan kā referenti. Tie ir: Elmar Brok, Guy Verhofstadt, Roberto Gualtieri, Ingeborg Gräßle, Crescenzio Rivellini un Bernhard Rapkay, kā arī Parlamenta deputāti László Surján un Sidonia Jędrzejewska, kuri strādāja pie jautājuma par budžetu.
<P>
Es nosaucu šo cilvēku vārdus tādēļ, ka viņi ir ieguldījuši lielu darbu, lai panāktu vienošanos par Eiropas Ārējās darbības dienesta izveidi. Mēs uzskatām, ka šāda dienesta izveide Eiropas Savienībai būs lietderīga. Es vēlos visus apsveikt ar gūtajiem panākumiem, jo īpaši lēdiju Ashton kundzi un tos, kuri kopā ar viņu piedalījās sarunās, kā arī Padomi. Starp mums ir arī vēstnieks Poul Skytte Christoffersen, kurš arī piedalījās minētajās sarunās. Lūdzu, aplausus.
<P>
(Aplausi)

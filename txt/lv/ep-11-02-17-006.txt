<CHAPTER ID="006">
Balsošanas laiks
<SPEAKER ID="070" NAME="Priekšsēdētājs">
Nākamais darba kārtības punkts ir balsošana.
<P>
(Balsošanas rezultātus un citu informāciju par balsošanu sk. protokolā)
<P>
- Pirms balsošanas:
<SPEAKER ID="071" NAME="Sajjad Karim" AFFILIATION="ECR">
Priekšsēdētāja kungs! Laikraksta Figaro šā rīta numurā ir ziņojums par to, ka pagājušajā nedēļā kāds žurnālists ne tikai iekļuva Eiropas Parlamentā ar šaujamierocim līdzīgu priekšmetu, bet viņam izdevās piekļūt ārkārtīgi tuvu princim Čārlzam, nākamajam Lielbritānijas valsts vadītājam.
<P>
Ņemot vērā pašreizējās bažas par drošību Parlamentā, vai jūs varat mums šodien apliecināt, ka uztverat šos jautājumus nopietni un ka Parlamenta Prezidija slepeni veiktais pārskats nebūs tikai niekošanās, bet pamatīga drošības reforma?
<SPEAKER ID="072" NAME="Priekšsēdētājs">
Karim kungs! Es varu jums apliecināt, ka šis jautājums tiek uztverts ļoti nopietni. Saskaņā ar manā rīcībā esošo informāciju tas tiek apspriests Priekšsēdētāju konferencē, tā kā jūs varat būt drošs, ka Parlaments velta šai problēmai lielu uzmanību. Tas ir ļoti nopietns jautājums.
<SPEAKER ID="073" NAME="Priekšsēdētājs">
Ņemot vērā nesenos notikumus, Ungārijas likuma par plašsaziņas līdzekļiem teksts, par kuru balsojums bija paredzēts šodien, būs jāpārskata. Es tāpēc ierosinu saskaņā ar Reglamenta 174. panta 4. punktu atlikt balsošanu. Lēmums par turpmāko rīcību šajā jautājumā un jauno termiņu tiks pieņemts Priekšsēdētāju konferences sanāksmē ceturtdien, 2011. gada 3. martā.
<P>
Kas vēlas izteikties par šo lēmumu? Kas vēlas izteikties pret šo lēmumu?
<SPEAKER ID="074" NAME="Renate Weber">
ALDE grupas vārdā. - Priekšsēdētāja kungs! Pēc nesenajiem notikumiem, par kuriem ziņojums ir iesniegts Komisijai, bet ne Parlamentam, es uzskatu, ka mums ir jāatliek balsošana par rezolūciju, jo tā ir jāpārskata, lai pielāgotu to šiem jaunajiem notikumiem.
<SPEAKER ID="075" NAME="Priekšsēdētājs">
Tātad tas bija priekšlikums par šo lēmumu. Kas vēlas izteikties pret šo lēmumu? Vai neviens? Tad pāriesim pie balsošanas. Kas ir par atlikšanu? Pret? Atturas? Lēmums ir pieņemts. Balsošana par šo punktu ir atlikta.

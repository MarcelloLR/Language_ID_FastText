<CHAPTER ID="007-01">
1. Eiropas Savienības 2010. finanšu gada vispārējā budžeta projekts ar Padomes grozījumiem (visas iedaļas) (
<SPEAKER ID="116" NAME="László Surján">
referents. - Priekšsēdētāja kungs, ir ierosināts, ka par 3. un 7. grozījumu, kuri dokumentā ir identiski, balsos trīs daļās un ka mutiskais grozījums attiecas uz otro daļu. Kāpēc tā? Jo oriģinālajā dokumentā ir minēts Komisijas atzinums, bet pa šo laiku Padome ir pieņēmusi lēmumu šajā jautājumā.
<P>
Tāpēc es nolasīšu jauno priekšlikumu: "atzīmē Eiropadomes secinājumus, ka ES un tās dalībvalstis ir gatavas nekavējošai 2,4 miljardu eiro finansējuma nodrošināšanai laika periodā no 2010. līdz 2012. gadam; tomēr uzsver nepieciešamību saņemt informāciju par ES budžeta iesaisti un dalību 2011. - 2012. gadā”.
<P>
Tas ir mutisks grozījumus, un es ierosinu balsot par visām trim daļām.
<P>
(Mutisko grozījumu pieņēma)
<SPEAKER ID="118" NAME="Priekšsēdētājs">
Vēlos izmantot iespēju, lai novēlētu jums visiem patīkamas brīvdienas trīs nedēļu garumā. Nākamgad mūs gaida nopietns darbs. Vēlos uzaicināt jūs visus uz kokteili 2010. gada 12. janvārī, lai nosvinētu jaunā gada sākumu un mums tik svarīgā Lisabonas līguma stāšanos spēkā. Tātad es jūs visus gaidīšu 12. janvārī.
<SPEAKER ID="121" NAME="Simon Busuttil" AFFILIATION="PPE">
Priekšsēdētājas kundze, PPE grupas balsošanas sarakstā ir kļūda. Es gribētu norādīt PPE grupas kolēģiem, ka mūsu balsošanas sarakstā balsošana par diviem atsevišķiem balsojumiem ir jāatzīmē ar pluszīmi - tātad pluszīme attiecībā uz diviem atsevišķiem balsojumiem, par kuriem mums jābalso tagad.
<SPEAKER ID="122" NAME="William" AFFILIATION="The Earl of) Dartmouth  (EFD">
Priekšsēdētājas kundze, tā ir PPE grupas iekšējā lieta, un es nedomāju, ka tās dēļ ir jātērē Parlamenta laiks.

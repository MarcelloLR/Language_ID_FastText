<CHAPTER ID="012">
Darba kārtība
<SPEAKER ID="016" NAME="Priekšsēdētājs">
Darba kārtības projekta galīgā versija šai sesijai, kā to izstrādājusi Priekšsēdētāju konference savā ceturtdienas, 2009. gada 29. janvāra sanāksmē saskaņā ar Reglamenta 130. un 131. pantu, ir izdalīta. Tika ierosināti šādi grozījumi.
<P>
Pirmdien: Roure kundze ir atsaukusi prasību pēc viņas sagatavotā ziņojuma par obligātajiem standartiem patvēruma meklētāju un bēgļu uzņemšanai dalībvalstīs īsa izklāsta. Tādēļ balsojums par šo ziņojumu notiks ceturtdien.
<P>
Ceturtdiena: Nāciju Eiropas grupa ir lūgusi, lai jautājumu par stāvokli Filipīnās aizstātu ar jautājumu "Brazīlijas atteikums izdot Cesare Battisti”.
<SPEAKER ID="017" NAME="Roberta Angelilli">
UEN grupas vārdā. - (IT) Priekšsēdētāja kungs, pēc apspriešanās ar daudziem saviem kolēģiem, es gribētu lūgt jūs veikt grozījumu darba kārtībā tieši tā, kā jūs teicāt. Konkrēti, es vēlētos pajautāt, vai Battisti lietu var iekļaut kā steidzamu jautājumu.
<P>
Faktiski pirms dažām dienām Brazīlijas valdība nolēma atteikt terorista Cesare Battisti, kam piespriests mūža ieslodzījums par četrām slepkavībām, izdošanu, un piešķīra šim slepkavam politiska bēgļa statusu. Šis lēmums, vienlaikus aizvainojot iestādes un Itālijas taisnīgumu, ir apvainojums upuru piemiņai un to ģimenēm, un tas ir izraisījis sabiedrības sašutumu.
<P>
Tas ir iemesls, kādēļ es uzskatu, ka šis lūgums būtu jāuzklausa citu lietu starpā, un arī tādēļ, ka prasību sākotnēji izvirzīja Itālijas valsts augstākās amatpersonas, sākot ar Itālijas Republikas prezidentu Napolitano kungu. Tādēļ tas ir iemesls šim lūgumam.

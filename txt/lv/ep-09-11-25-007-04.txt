<CHAPTER ID="007-04">
4.  Eiropas Parlamenta Reglamenta pielāgošana Lisabonas līgumam (
<SPEAKER ID="091" NAME="Bruno Gollnisch" AFFILIATION="NI">
(FR) Priekšsēdētāja kungs, mans balsošanas mehānisms nedarbojas, bet tas nav galvenais, ko gribēju teikt.
<P>
Priekšsēdētāja kungs, šajā ziņojumā bija grozījums, kas ir atcelts - 86. grozījums. Mana procedūras jautājuma pamatā ir mūsu Reglamenta 24. panta 2. punkts. Man vairāku savu kolēģu vārdā ir tas gods paskaidrot, ka šis pants paredz partijām nepiederošiem deputātiem iespēju izvirzīt delegātu Priekšsēdētāju konferencē. Pēc administrācijas veiktās bloķēšanas šis pienākums nav ievērots kopš jūlija.
<P>
Bija paredzēts, ka saskaņā ar 86. grozījumu šis noteikums tiks mainīts, lai ļautu jums izlemt, kuram no partijām nepiederošo deputātu pārstāvjiem ir jāpiedalās Priekšsēdētāju konferencē. Priekšsēdētāja kungs, tas ir īsts apkaunojums, un es savus vārdus izvēlos rūpīgi. Tā to uztver visi mūsu kolēģi. Šķiet, esam vienīgie, kuriem ir jāieceļ pārstāvis Priekšsēdētāju konferencē.
<P>
Priekšsēdētāja kungs, es ceru, ka jūs apņemsieties noraidīt iespēju, ko jums piedāvā Sociālistu grupa un Eiropas tautas partijas (Kristīgo demokrātu) grupa, kurai piederat.
<SPEAKER ID="092" NAME="Priekšsēdētājs">
Es saprotu jūsu teikto. Vai referents vēlētos kaut ko teikt šajā sakarā? Vai varu lūgt referenta komentāru?
<SPEAKER ID="093" NAME="David Martin">
referents. - Priekšsēdētāja kungs, mums nav tam jātērē daudz laika, jo partijām nepiederošie deputāti nav tā vērti. Mēs par to nebalsosim. Ja viņi pacenstos ierasties komitejās, kurās viņi ir tiesīgi ierasties, viņi zinātu, ka mēs par to nebalsosim šodien, bet gan janvārī. Es joprojām iesaku jums, priekšsēdētāja kungs, aicināt kādu partijai nepiederošu deputātu apmeklēt Priekšsēdētāju konferenci.

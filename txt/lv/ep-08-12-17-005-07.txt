<CHAPTER ID="005-07">
7.  Darba laika organizēšanas aspekti (
<P>
Pēc balsojuma:
<SPEAKER ID="089" NAME="Alejandro Cercas" LANGUAGE="ES">
Ļoti īsi, priekšsēdētāja kungs! Vispirms es gribētu pateikties visiem maniem kolēģiem deputātiem un apsveikt viņus par šo triumfu, kas pienākas visām grupām šajā Parlamentā. Tā ir visa Parlamenta uzvara.
<P>
(Aplausi)
<P>
Man ir jāpateicas diviem miljoniem Eiropas ārstu un miljonam medicīnas studentu par viņu paveikto darbu, un man ir arī jāpateicas Eiropas Arodbiedrību konfederācijai un visām dalībvalstu arodbiedrībām, kuras ir tik smagi strādājušas.
<P>
Priekšsēdētāja kungs! Ir svarīgi atgādināt Padomei, ka šis nav kavēklis, bet drīzāk iespēja labot nepareizu lēmumu. Tai tas ir jāsaredz kā iespēja tuvināt mūsu darba kārtību pilsoņu darba kārtībai. Mums ir jāprasa Komisijai uzģērbt tās šķīrējtiesneša tērpu un novilkt Padomes kreklu, ko tā ir valkājusi šos pēdējos trīs gadus. Kad tā būs uzņēmusies savu šķīrējtiesneša lomu, sāksim saskaņošanu, lai darba un ģimenes dzīves apvienošana līdz ar sociālu Eiropu varētu kļūt par realitāti.
<P>
(Skaļi aplausi)
<SPEAKER ID="090" NAME="Jan Andersson" AFFILIATION="PSE">
(SV) Es gribētu sirsnīgi pateikties Alejandro un visiem pārējiem, kuri ir strādājuši pie šā jautājuma. Es šodien šeit neredzu Padomes pārstāvjus. Mēs esam mēģinājuši uzsākt sarunas ar Padomi, bet viņi nav vēlējušies sanākt pie sarunu galda. Tagad mēs šeit, Parlamentā, redzam lielu vairākumu. Tagad sanāksim pie sarunu galda, lai mēs varētu sagatavot labu Darba laika direktīvu. Tagad mēs zināsim Parlamenta viedokli, kas pausts ar lielu balsu vairākumu.

<CHAPTER ID="007">
Korupcijas apkarošana Eiropas sportā - Komitejas Kiprā bezvēsts pazudušo personu jautājumos darbs (rakstiskas deklarācijas) 
<SPEAKER ID="138" NAME="Marina Yannakoudakis" AFFILIATION="ECR">
Priekšsēdētāja kungs! Pēdējo trīs mēnešu laikā mans birojs ir sūtījis e - pastus, veicis zvanus un sagatavojis sarakstus, lai vairotu informētību par šo deklarāciju attiecībā uz pazudušām personām Kiprā. Rezultāts ir ļoti sekmīgs. Šodienas rakstiskā deklarācija Nr. 10 ir pieņemta ar spēcīgu un pozitīvu vairākumu. Vēlos pateikties līdzautoriem un īpaši Charles Tannock, kurš mani atbalstīja visās Strasbūras sesijās. Es vēlos arī pateikties Deklarāciju birojam un maniem darbiniekiem, kuru smagais darbs būtiski atviegloja mūsu darbu.
<P>
Šodien galerijā ir jauniešu grupa no NEPOMAK - pasaules organizācija gados jauniem kipriešiem, kas dzīvo AK -, kura ir ieradusies uz šīs deklarācijas paziņošanu. Viņi ir šodienas jaunieši, no kuriem ir atkarīga nākotne. Atbalsts šai deklarācijai liecina par Parlamenta atbalstu nākotnei. Paldies par jūsu atbalstu!
<P>
(Aplausi)
<SPEAKER ID="139" NAME="Priekšsēdētājs">
Yannakoudakis kundze! Mēs sveicam šo delegāciju un, ņemot vērā vienlīdzīgas piekļuves principu, ļausim uzstāties Papastamkos kungam.
<SPEAKER ID="140" NAME="Georgios Papastamkos" AFFILIATION="PPE">
(EL) Priekšsēdētāja kungs! Papildus Zwiefka kungam, Susta kungam un Bennahmias kungam es vēlos pateikties saviem kolēģiem deputātiem, kas parakstīja deklarāciju Nr. 7. Esmu drošs, ka Parlamenta vēstījums motivēs Komisiju izmantot savas koordinācijas pilnvaras, lai efektīvāk apkarotu korupciju sportā.

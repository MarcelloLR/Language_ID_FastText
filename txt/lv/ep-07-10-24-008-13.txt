<CHAPTER ID="008-13">
13. Budžeta grozījuma projekts Nr. 6/2007 (balsošana) 
<P>
- Ziņojums: James Elles
<SPEAKER ID="122" NAME="Benita Ferrero-Waldner">
Komisijas locekle. - Priekšsēdētāja kungs, es vēlētos sniegt paziņojumu Komisijas vārdā. Savā provizoriskajā budžeta grozījumu projektā Nr. 6/2007 Komisija ierosināja izveidot jaunu budžeta posteni - "Kompensācijas pieprasījumi, kas izriet no tiesvedības pret Komisijas lēmumiem konkurences jomā” un saistītos izdevumus klasificēt daudzgadu finanšu shēmas 1.a izdevumu kategorijā, jo tā attiecas uz operatīvajām darbībām konkurences politikas jomā.
<P>
No šī budžeta posteņa Komisija segtu iespējamo ietekmi uz budžetu, kas rodas saistībā ar Eiropas Kopienu Tiesas un Pirmās instances tiesas spriedumiem konkurences jomā. Vajadzība pēc šāda budžeta posteņa izriet no nesenajiem Pirmās instances tiesas spriedumiem un no budžeta struktūras. Ar konkurences politikas sfēru saistītās soda naudas tiek iekļautas vispārējos budžeta ieņēmumos, turpretī apmaksājamo summu iegrāmatošanai nepieciešams izveidot budžeta posteni izdevumu sadaļā, taču šobrīd tāds nepastāv.
<P>
Komisija ir ņēmusi vērā to, ka budžeta iestāde nav gatava atbalstīt šāda budžeta posteņa izveidošanu 2007. gadam. Par spīti šim lēmumam, vajadzības gadījumā Komisijai 2007. gadā var nākties veikt maksājumus saskaņā ar pašreizējo budžetu un piemērojot attiecīgos noteikumus, lai ievērotu juridiskās saistības, kas izrietētu no Tiesas lēmumiem.
<P>
Tā priekšlaicīgi neietekmē galīgo lēmumu par īpašas budžeta pozīcijas izveidi un saistīto izdevumu klasificēšanu daudzgadu finanšu shēmā.

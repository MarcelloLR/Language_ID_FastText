<CHAPTER ID="006">
Priekšsēdētāja paziņojums
<SPEAKER ID="099" NAME="Priekšsēdētājs">
Kolēģi, dāmas un kungi, dārgie viesi, rīt, 11. martā, mēs septīto reizi atzīmēsim Eiropas Terorisma upuru piemiņas dienu. Šī diena ir veltīta vairāk nekā 5000 terorisma upuru Eiropā. Teroristi piesaka karu civiliedzīvotājiem. Viņi uzbrūk vietās, kurās vienkāršajiem cilvēkiem savās valstīs vajadzētu justies droši. Tas ir apkaunojoši, nodevīgi un gļēvi. Tas ir iemesls, kāpēc terorismu nekad nevar attaisnot. Mēs, eiropieši, esam stipri un vienoti. Neviena teroristu vai noziedzīga organizācija nespēj vājināt mūsu ticību vērtībām, uz kurām balstīta mūsu vienotā Eiropa.
<P>
Dāmas un kungi, lūdzu piecelties, lai terorisma upuriem veltītu minūti ilgu klusuma brīdi.
<P>
(Parlaments piecēlās un ievēroja minūti ilgu klusuma brīdi)

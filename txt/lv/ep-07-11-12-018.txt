<CHAPTER ID="018">
Euratom Apgādes aģentūras statūti (debates) 
<SPEAKER ID="090" NAME="Priekšsēdētāja">
. - Nākamais punkts ir Romana Jordan Cizelj ziņojums Rūpniecības, pētniecības un enerģētikas komitejas vārdā par priekšlikumu Padomes lēmumam izveidot statūtus Euratom Apgādes aģentūrai - C6-0131/2007 -.
<SPEAKER ID="091" NAME="Franco Frattini">
Komisijas priekšsēdētāja vietnieks. - Priekšsēdētājas kundze, sākumā es vēlētos apsveikt referenti ar viņas ziņojumu.
<P>
Kodolenerģija ir būtiska Eiropas enerģētikas politikas sastāvdaļa, un patlaban mēs esam liecinieki tam, ka Eiropas un starptautiskajā līmenī ir atjaunojusies interese par kodolenerģiju.
<P>
Savā vairāk nekā 45 gadus ilgajā pastāvēšanas laikā Euratom Apgādes aģentūra ir palīdzējusi nodrošināt kodolmateriālu piegādi lietotājiem visā Kopienā.
<P>
Apgādes aģentūru izveidoja ar Euratom līgumu, kas nozīmē, ka tā tiešā veidā izriet no primārā tiesību akta. Tās mērķis ir droša ilgtermiņa apgāde, saprātīgi dažādojot kodoldegvielas piegādes avotus. Vienlīdzīga piekļuve piegādes avotiem ir svarīgs aspekts Euratom līgumā, un to nodrošina Apgādes aģentūra.
<P>
Patlaban Apgādes aģentūras darbību nosaka statūti, kas tika pieņemti 1958. gadā, kad Kopienā bija sešas dalībvalstis. Eiropas Savienības paplašināšanās nosaka vajadzību modernizēt šos statūtus. Tas arī ir mūsu priekšlikuma mērķis; šī iemesla dēļ Apgādes aģentūru arī nevar uzskatīt par jaunu aģentūru saistībā ar Iestāžu nolīgumu, kas noslēgts starp Eiropas Parlamentu un Eiropas Komisiju.
<P>
Eiropas Parlaments jau sen aicināja atjaunot aģentūras nozīmi un Euratom līgumā ietvertās pilnvaras izmantot pilnībā. Jo īpaši es vēlētos pieminēt E. Maldeikis ziņojumu par Euratom līguma 50. gadskārtu, ko Parlaments pieņēma šogad. Man patiešām ir prieks paziņot, ka Komisija atzinīgi vērtē lielāko daļu ierosināto grozījumu. Es piekrītu jūsu viedoklim, ka ir jāstiprina Padomdevējas komitejas loma. Es piekrītu arī tam, ka tai jāsniedz lielāks ieguldījums attiecībā uz Aģentūras tirgus pārskatu sagatavošanu.
<P>
Noslēgumā es vēlētos izteikt atzinību par atbalstu, ko Eiropas Parlaments sniedz, lai stiprinātu Euratom Apgādes aģentūras lomu. Es ceru, ka par šo jautājumu notiks diskusijas.
<SPEAKER ID="092" NAME="Romana Jordan Cizelj  " AFFILIATION="PPE-DE">
referente. - (SL) Kodolenerģijas loma ir kļuvusi ļoti acīmredzama, ne tikai Eiropā, bet arī globāli. Eiropas Savienības enerģētikas politikas pamatu veido piegādes drošība, energoresursu tirgu konkurētspēja un ražošanas un enerģijas izmantošanas ietekmes uz vidi minimizēšana. Tajā pat laikā ilgtspējīgas enerģijas attīstīšanai ir arī pozitīva ietekme uz tehnoloģijas, ekonomiskās izaugsmes un nodarbinātības attīstību. Visi šie punkti ir Lisabonas stratēģijas mērķu sasniegšanai.
<P>
Viens no nosacījumiem ilgtspējīgai attīstībai, globālās sasilšanas un klimata pārmaiņu apkarošanai, atkarības no importa samazināšanai un drošas enerģijas piegādes nodrošināšanai ir līdzsvarota enerģijas veidu kombinācija. Eiropas Savienībā daļu no šīs kombinācijas veido arī kodolenerģija. Tādēļ mums ir jānodrošina droša un uzticama kodolmateriālu piegāde un konkurētspējīgi, atbilstoši funkcionējoši energoresursu tirgi, uz kuriem varam paļauties.
<P>
Šim nolūkam tika izveidota Euratom Apgādes aģentūra. Tās lomā nākotnē ir jāstiprina, ņemot vērā izmaiņas pasaules energoresursu tirgu noteikumos. Protams, es piekrītu Komisijai, ka Eiropas Savienības paplašināšanās līdz 27 dalībvalstīm un finanšu regulas, kas tika pieņemta aģentūrai, rezultātā Euratom Apgādes aģentūrai ir nepieciešami jauni, modernizēti un uzlaboti statūti.
<P>
Esmu arī uzvērusi aģentūras pieaugošo nozīmi savā ziņojumā. Mums ir nepieciešama stipra institūcija, kas papildus tās pamatfunkcijai uzraudzīt piegādi un pieprasīt kodolmateriālus un pakalpojumus, nodrošina un regulāri veic pētījumus par riskiem tirgū un ilgtermiņa cenas attīstību kodolmateriālu tirgū. Tai ir jābūt kontrolei pār ilgtermiņa kodoldegvielas līgumu noslēgšanu un jāievieš nosacījumus ieguldījumiem utt.
<P>
Lai visus šos uzdevumus varētu veiksmīgi īstenot, es ierosināju piešķirt būtiskāku lomu padomdevēju komitejai, ko es primāri uzskatu par ekspertu iestādi. Ņemot vērā dažādās ekspertīzēs, ko tā veic, tai ir iespējams sniegt aģentūrai unikālu atbalstu uzdevumos, kas tai tiks uzticēti ar Euratom līgumu. Tādēļ uzskatu, ka ir jāpalielina padomdevēju komitejas locekļu skaitu, primāri ekspertu jomā. Es uzskatu, ka dalībvalstīm, kuras veic ar kodoldegvielas ciklu saistītas darbības un iegulda lielāko daļu līdzekļus, ir tiesības izvirzīt padomdevēju komitēja papildus locekli.
<P>
Lai nodrošinātu konsekvenci komitejas darbā un sniegtu iespēju attīstīt augsta līmeņa ekspertīzes, es ierosinu izveidot izpildpersonu biroju vai iestādi, kas sastāvētu no priekšsēdētāja, diviem priekšsēdētāja vietniekiem un diviem konsultantiem. Konsekvenci iespējams nodrošināt tikai ar vienkāršu struktūru un skaidri definētu padomdevēju komitejas izpildpersonu lomu, kas veidotu saikni starp padomdevēju komiteju un aģentūras ģenerāldirektoru. Viņām ir jākoordinē padomdevēju komitejas aktivitātes, īpaši tās, kas saistītas ar to ziņojumu sastādīšanu, vērtēšanu un pārskatīšanu un ekspertīzes paplašināšanu. Noteiktos mērķus panākt konkurētspējīgu un tehnoloģiski progresīvu Eiropu diez vai būs iespējams īstenot bez investīcijām zināšanās un cilvēku resursos.
<P>
Vēl es vēlētos uzsvērt pārredzamības nepieciešamību, kas pamatā ir jautājums aģentūras ikgadējam ziņojumam. Es uzskatu, ka Eiropas Parlamentam ir arī jātiek informētam par ikvienu lielu aģentūras projektu. Ir būtiski skaidrāk definēt tā lomu aģentūras budžeta procedūrā.
<P>
Aģentūras ikgadējo ziņojumu, pētījumu rezultāti un citi atbilstošie dokumenti ir jāsaņem ne tikai Eiropas Parlamentam, bet arī Padomei, Revīzijas palātai un dalībvalstīm. Mēs varam uzlabot aģentūras veiktspēju tikai ar labu informācijas nodrošināšanu un labas prakses izveidošanu.
<P>
Pārredzamību varētu nodrošināt arī aģentūras finansēšanas metode, kas līdz šim bijusi diezgan sarežģīta un neskaidra, ņemot vērā aģentūras specifisko raksturu. Es vēlētos vienkāršot šo metodi un šim nolūkam atbalstītu aģentūras darbību līdzīgā veidā kā citas Eiropas aģentūras. Kodolenerģija veido daļu no enerģiju veidu kombinācijas, un es vēlētos, lai tai tiek piemēroti tie paši noteikumi, kas citiem enerģiju avotiem.
<P>
Lai ar Euratom līguma noteikumiem padarītu situāciju vienkāršāku, pārredzamāku un konsekventāku, es ierosinu izveidot Apgādes aģentūrai savu budžeta pozīciju, kas būtu atsevišķa no Komisijas departamentiem un kurā administratīvās izmaksas būtu skaidri nodalītas no aģentūras darbības izdevumiem. Tādējādi Eiropas Parlamentam kā vienai no budžeta lēmējinstitūcijas struktūrvienībām būtu kontrole pār aģentūras budžetu, šādi nodrošinot arī pārredzamāku un demokrātiskāku Eiropu.
<P>
Neatkarīgi no tā, vai piekrītam tam, ka kodolenerģijas nozīme pieaug, vai nē, tā ir mūsdienu realitātes sastāvdaļa. Mēs pavisam noteikti vēlamies drošas piegādes un funkcionējošus tirgus, taču tos iespējams nodrošināt tikai ar ilgtermiņa perspektīvu un spēcīgu institūciju ar pietiekamām pilnvarām un demokrātisku kontroli. Jaunie Euratom Apgādes aģentūras jaunie statūti ir paredzēti šo mērķu sasniegšanai.
<P>
Visbeidzot, es vēlos pateikties Komisijai par sadarbību un atbildēm uz visnotaļ sarežģītiem jautājumiem par statūtiem. Es vēlos pateikties arī Rūpniecības, pētniecības un enerģētikas komitejas locekļiem par viņu konstruktīvo sadarbību ziņojuma sastādīšanā un pieņemšanā. Es vēlētos lūgt arī jūsu atbalstu balsošanā plenārsēdē un priecātos dzirdēt komentārus no maniem kolēģiem.
<SPEAKER ID="093" NAME="Giles Chichester">
PPE-DE grupas vārdā. - Priekšsēdētājas kundze, vispirms ļaujiet arī man apsveikt Jordan Cizelj sakarā ar viņas ziņojumu. Referente ir ieguldījusi lielu darbu, veicot nopietnus un ievērojamus uzlabojumus šajā priekšlikumā.
<P>
Man jāsaka, ka es ļoti ceru uz to, ka Padome piekritīs šiem uzlabojumiem. Es zinu, ka mēs vienīgi apspriežam šo jautājumu. Es atzinīgi vērtēju to, ka ziņojumā galvenais uzsvars likts uz atklātību - atklātību attiecībā uz aģentūras darbību - un lomu, kas jāuzņemas Parlamentam saistībā ar aģentūras darbu.
<P>
Turpinot šo domu, es atbalstu grozījumus, ko iesniegusi Budžeta komiteja, kas ir mūsu budžeta lēmējinstitūcijas struktūrvienība.
<P>
Atzinīgi vērtēju arī priekšlikumus, ko izteikusi Jordan Cizelj, lai precizētu aģentūras lomu, jo īpaši tās komitejas lomu. Lai gan es pats varētu nebūt tik sajūsmināts par skaitļu palielināšanos, tomēr domāju, ka lielāka atvērtība un konkrētība attiecībā uz komitejas lomu ir ārkārtīgi lietderīga.
<P>
Veicot salīdzinājumu, man jāpauž nožēla par vienu vai diviem neveiksmīgiem grozījumiem, jo īpaši grozījumu Nr. 39, kas, manuprāt, drīzāk kaitējot, bet, iespējams, ar nodomu, ir pilnīgi pretējs aģentūras izveides nolūkam un lomai un visam Euratom līgumam. Tomēr mēs esam tur, kur esam. Iespējams, tas nav liels pārsteigums, jo to ierosināja Zaļo/ALE grupa.
<P>
Bet visbeidzot es vēlētos izteikt atzinību par uzplaukumu kodolenerģijas jomā, kā to jau minēja komisārs - gan Eiropas, gan starptautiskajā līmenī, jo šai jomai būs būtiska nozīme, risinot klimata pārmaiņu problēmu.
<SPEAKER ID="094" NAME="Atanas Paparizov">
PSE grupas vārdā. - (BG) Cienījamie kolēģi, Sociālistu grupas vārdā es vēlētos apsveikt referenti Jordan Cizelj ar pilnīgo darbu un labo sadarbību ar Rūpniecības, pētniecības un enerģētikas komiteju ziņojuma sagatavošanas ietvaros.
<P>
Es uzskatu, ka jaunu Euratom Apgādes aģentūras statūtu pieņemšana būtu atspoguļojums ne tikai jauno dalībvalstu skaitam, bet arī mūsdienu finanšu noteikumiem. Pirmkārt un galvenokārt, statūtiem ir jānodrošina pamats aģentūras lomas stiprināšanai un regulāru piegāžu nodrošināšanai pie labākajiem nosacījumiem un noteikumiem saistībā ar izejmateriālu un kodolamateriālu piegādi.
<P>
Šajā sakarā es atbalstu priekšlikumu pastiprināt aģentūras analītiskās funkcijas saistībā ar kodolmateriālu tirgus atīstību un noteikt pienākumu sastādīt regulārus ziņojumus, kas ietvertu arī tirgus risku analīzi. Aģentūras prestižs un ekspertīzes, ko ietvers tās darbs, tiks uzlaboti arī īstenojot priekšlikumu, specificēt un veicināt padomdevēju komitejas lomu aģentūrā. Īpašu uzmanību ir jāpievērš arī priekšlikumam veicināt aģentūras darbību pārredzamību.
<P>
Saistībā ar Eiropas Parlamenta lomu, būtu ieteicams veikt izmaiņas divās jomās: ir skaidrāk jādefinē Eiropas Parlamenta loma budžeta piešķiršanas procedūrā un jānosaka, ka Eiropas Parlamentam tiek iesniegtas aģentūras rīcības programmas, ikgadējie ziņojumi un pētījumi, tādējādi nodrošināt pastāvīgu un detalizētu informāciju par tās darbību. Esmu pārliecināts, ka, ja Padome pieņems Eiropas Parlamenta priekšlikumus, tiktu izveidot pamats, lai varētu veicināt aģentūras autoritāti, lai tā varētu kļūt par vadošo iniciatoru Eiropas Parlamenta 2007. gada 14. marta rezolūcijas 9. punktā starptautiskajai sabiedrībai piedāvātā risinājuma īstenošanai saistībā ar kodolieroču neizplatīšanu un kodolatbruņošanu, kas aicina atbalstīt pasākumus attiecībā uz daudzpusējiem starptautiskiem urāna bagātināšanas centriem, kas notiktu Starptautiskās Atomenerģijas aģentūras pārraudzībā.
<P>
Kā jau Euromed 6. novembra sanāksmē Lisabonā norādīja Javier Solana, šīs jautājums tagad ir kļuvis par īpašu tēmu, jo tādas valstis kā Maroka, Ēģipte un Jordānija ir paziņojušas par plašām programmām kodolenerģijas attīstīšanai.
<P>
Nobeigumā vēlos paust pārliecību, ka Euratom Apgādes aģentūras jauno statūtu pieņemšana veicinās Eiropas Savienības lomu stingrāku noteikumu kodolieroču neizplatīšanai un kodoldrošībai piemērošanā. (Runātājs turpina savu runu angļu valodā)
<P>
PSE grupas vārdā. - Es vēlētos īpaši pateikties Komisijas priekšsēdētāja vietniekam F. Frattini par atbalstu, ko viņš sniedzis attiecībā uz Rūpniecības, pētniecības un enerģētikas komitejas priekšlikumiem, un viņa paziņojumu, ka aģentūrai jākļūst par dzīvotspējīgu iestādi, ņemot vērā kodolenerģijas nozīmes atjaunošanu un jauno, līdzsvarotāko attieksmi pret to.
<SPEAKER ID="096" NAME="Šarūnas Birutis">
ALDE grupa. - (LT) Dāmas un kungi, vispirms es vēlos pateikties mūsu referentei par izcilajiem rezultātiem un labi izsvērto ziņojumu.
<P>
Euratom Apgādes aģentūras galvenais uzdevums ir nodrošināt patērētājiem visā Eiropas Savienībā līdzvērtīgu pieeju un drošību kodolenerģijas piegādei. Šobrīd Apgādes aģentūra darbojas uz statūtu pamata, kas pieņemti gandrīz 50 gadus atpakaļ. Izaicinājumi, kas parādījušies līdz ar Eiropas Savienības paplašināšanos, kā arī nepieciešamība pieņemt aģentūras vajadzībām modernu finansiālu pieeju ir iemesli, kādēļ ir nepieciešami jauni statūti. Jauno statūtu finansiālā pieeja ir saderīga ar Eiropas Kopienas galveno finanšu shēmu un ir atbilstoša arī Eiropas Savienības paplašināšanai.
<P>
Diskusijas par jaunajiem statūtiem nebija vienkāršs, ņemot vērā aģentūras komplicēto raksturu. Ir acīmredzami, ka aģentūra ir darbojusies kā Komisijas struktūra, kaut arī saskaņā ar Euratom līgumu tā tika izveidota kā aģentūra ar tiesisku statusu un ievērojamu finansiālu neatkarību. Pretējā gadījumā tai nebūtu nepieciešami statūti, kādi parasti nav Komisijas struktūrām. Tas bija ļoti būtiski noteiktām dalībvalstīm, ņemot vērā darbības, ko sagaidīja, ka tā īstenos. Tādēļ tā nav tipiska decentralizēta aģentūra ES izpratnē.
<P>
Es vēlētos paust manu prieku par faktu, ka ar Rūpniecības, pētniecības un enerģētikas komiteju ir panākta vienprātība attiecībā uz aģentūras padomdevēju komitejas locekļu skaitu. Paužot atbilstošu cieņu Komisijai, es vēlētos norādīt, ka priekšlikums par komitejas ietekmes ierobežošanu un komitejas locekļu skaita samazināšanu līdz 42 nebija pārāk labs, īpaši, ņemot vērā Komisijas ieteikumu izveidot tādus instrumentus, struktūras kā Enerģijas novērošanas centra birojs, ņemot vērā mērķi izveidot efektīvu Eiropas enerģētikas politiku.
<P>
Komitejas uzdevums ir asistēt aģentūrai tās uzdevumu izpildē, sniedzot atzinumus un nodrošinot informāciju. Tai ir jādarbojas kā starpniekam starp aģentūru un kodolindustrijas ražotājiem un patērētājiem. Ņemot vērā tās dažādo kompetenci, komiteja varētu sniegt Aģentūrai unikālu atbalstu, pildot tai Līgumā uzticētos uzdevumus.
<P>
Es uzskatu, ka nav jāierobežo padomdevēju komitejas biroja locekļu skaitu. Komitejas kompetence ir instruments, kas palīdzēs panākt tās stabilitāti un konsekvenci. Šie grozījumi ir ļoti būtiski mazām valstīm, un ar to es domāju manu valsti, Lietuvu, un pavisam noteikti arī citām, tādēļ es tos atbalstu un atzinīgi vērtēju.
<SPEAKER ID="098" NAME="Liam Aylward">
UEN grupas vārdā. - Priekšsēdētāja kungs, es pilnībā atzīstu, ka Eiropā lēmumi par jautājumiem saistībā ar izvēli enerģētikas jomā ir jāpieņem katrai valdībai atsevišķi. Tomēr es uzskatu, ka tagad ir pienācis laiks, lai Eiropas Savienība, iespējams, izmantojot Euratom līgumu, Eiropā izveidotu neatkarīgu kodolenerģētikas inspekciju, kurai būtu pilnvaras pilnībā izpētīt drošības standartus Eiropas kodolspēkstacijās. Ņemot to vērā, Lielbritānijas valdībai vajadzētu izplānot laika grafiku Sellafield kodolspēkstacijas mierīgai slēgšanai, jo tajā konstatēti nopietni trūkumi drošības jomā un iekārtu sistēmas nepilnības.
<P>
Sellafield kodolspēkstacijā bēdīgi slavenajā B30 baseinā kopš 1959. gada ir izveidojies piesārņojums ar ārkārtīgi lielu neapstrādāto radioaktīvo vielu apjomu. Turklāt Lielbritānijas Kodoliekārtu ekspluatācijas pārtraukšanas iestādei nav zināms precīzs neapstrādāto radioaktīvo vielu apjoms. Tomēr Lielbritānijas valdībai ir jāizstrādā detalizēts plāns, kā tā pārtrauks šī radioaktīvo atkritumu poligona (zināms kā B30 baseins) ekspluatāciju. Tad, kad 2005. gada aprīlī THORP kodolenerģijas pārstrādes rūpnīcā notika 83 tūkstoši litru radioaktīvo vielu noplūde, šī rūpnīca tika slēgta. THORP rūpnīcā konstatētās drošības problēmas ir rūpīgi dokumentētas, tāpēc Lielbritānijas valdībai tagad ir jānāk klajā ar paziņojumu, ka šī rūpnīca nekad netiks atkārtoti atklāta.
<SPEAKER ID="099" NAME="Satu Hassi">
Verts/ALE grupas vārdā. - (FI) Priekšsēdētāja kungs, vēlos paust lielu paldies referentei par nopietno pētījumu šajā jautājumā, kaut arī mana grupa nepiekrīt daudziem aspektiem. Zaļo grupas uztverē viss Euratom līgums ir mūsu dzīvju aizliegums, jo tas dod priekšroku kodolenerģijai, nevis drošākiem enerģijas veidiem. Neskatoties uz to, mēs varētu akceptēt Euratom Apgādes aģentūras statūtus, ja tie atbilstu trim nosacījumiem: pārredzamība, pašfinansēšana un uzraudzības neatkarība. Diemžēl šobrīd tie nav izpildīti.
<P>
Pirmkārt, Apgādes aģentūru finansē nodokļu maksātāji. Tas nozīmē slēptas subsīdijas kodolenerģijai. Euratom līguma 54. pants paredz, ka aģentūra drīkst iegūt līdzekļus, ja kodolmateriāls ir pārdots par noteiktu samaksu. Zaļo grupa uzskata, ka pašfinansēšana ir jāpadara obligāta atbilstoši tiesību aktiem.
<P>
Otrkārt, ir nepieciešams nodrošināt uzraudzības neatkarību. Šī priekšlikuma rezultātā izveidotos situācija, kurā Enerģētikas un transporta ģenerāldirektorāts gan veicinātu kodolenerģijas izmantošana, gan pārraudzīto to, kas nav pareizi, īpaši ņemot vērā, ka starptautiskajā līmenī Starptautiskajai Atomenerģijas aģentūrai ir pretrunīgā loma kā kodoldrošības uzraudzības struktūra un kā struktūrai, kas veicina kodolenerģiju.
<P>
Treškārt, Apgādes aģentūras padomdevēju komitejas struktūra ir nesakārtota, tajā ir pārstāvēts neproporcionāli liels skaits valstu, kas ražo kodolenerģiju, ko Rūpniecības, pētniecības un enerģētikas komitejas pieņemtais grozījums vēl pastiprinātu.
<P>
Šo trūkumu dēļ mēs diemžēl nevaram atbalstīt šo priekšlikumu.
<SPEAKER ID="100" NAME="Ján Hudacký" AFFILIATION="PPE-DE">
(SK) Es vēlētos pateikties referentei Jordan Cizelj par viņas izcilo un iedvesmojošo ziņojumu.
<P>
Nelabvēlīgā situācija enerģijas jomā pasaulē, ES lielā atkarība no energoresursu importa un pieaugošais siltumnīcefekta gāzu emisiju apjoms ir iemesls, kādēļ ES līmenī, neskatoties uz daudzajiem ideoloģiskajiem pretargumentiem, kodolenerģijai tiek pievērsta lielāka uzmanība un dažās Eiropas valstīs tā jau ir kļuvusi par integrētu dažādo enerģijas veidu kombinācijas sastāvdaļu.
<P>
Šajā kontekstā Euratom Apgādes aģentūrai ir jāstājas pretī šiem izaicinājumiem, nodrošinot tās klientiem visaptverošus un efektīvus pakalpojumus ar augsta līmeņa elastību un pieeju piegādes avotiem. Atļaujiet man īsumā minēt trīs aspektus, kas ir būtiski aģentūras mandāta izpildei.
<P>
Pirmkārt, es vēlētos minēt aģentūras uzdevumus. Es pilnībā piekrītu referentei, ka tās uzdevumiem ir jātiek skaidrāk definētiem atbilstoši Līguma noteikumiem un kodolmāteriālu piegādes drošības kopīgās politikas mērķiem atjaunotā enerģētikas kontekstā. Otrs aspekts skar aģentūru pašu. Komisijas ierosinātie jauni aģentūras statūti pirmajā brīdī šķiet pietiekami efektīvi gan attiecībā uz organizācijas struktūru, piemēram, samazinot padomdevēju komitejas locekļu skaitu, gan arī budžetu. Tomēr ņemot vērā aģentūras vispārējo lomu tai ir jātiecas pēc augsta līmeņa kompetenci, lai īstenotu uzraudzības novērtēšanas misiju, iesniegtu priekšlikumus un veiktu specifiskus tirgus pētījumus. Aģentūras personālam ir jābūt augsta līmeņa nozares ekspertiem, kuriem ir plaša pieredze saistībā ar tirgu un kodoldegvielas cikla operācijām.
<P>
Starpiestāžu attiecību jomā Eiropas Parlamentam būtu regulāri jāsaņem visi būtiskie aģentūras ziņojumi, kas arī palielinātu tās aktivitāšu un budžeta pārredzamību. Trešais aspekts skar aģentūras pārredzamību finansēšanas jomā. Neskatoties uz faktu, ka aģentūra tika nodibināta uz Euratom līguma pamata, kā tiesību subjekts ar augsta līmeņa finansiālu autonomiju, tās attiecības ar Komisiju veido sarežģītu un nepārskatāmu finansiālu mehānismu, kas pieļauj tikai ierobežotu pieeju finanšu informācijai.
<SPEAKER ID="101" NAME="Franco Frattini">
Komisijas priekšsēdētāja vietnieks. - Priekšsēdētāja kungs, es vēlreiz vēlētos pateikties referentam par viņa lietderīgo darbu. Pateicos arī pārējiem klātesošajiem par piedalīšanos debatēs, kas pierāda un apstiprina, ka Euratom Apgādes aģentūras statūti ir jāmodernizē.
<P>
Šā gada pavasarī mēs pieņēmām priekšlikumu par Euratom Apgādes aģentūras statūtiem. Jūsu ziņojums uzlabos sākotnējo Komisijas priekšlikumu. Tādēļ es varu jums apliecināt, ka galīgajās apspriedēs, kas notiks Padomē, Komisija atbalstīs lielāko daļu Parlamenta iesniegto grozījumu.
<P>
Vēlreiz pateicos jums par atbalstu un uzmanību!
<SPEAKER ID="102" NAME="Priekšsēdētājs">
. - Debates ir slēgtas.
<P>
Balsojums notiks rīt plkst. 11.30

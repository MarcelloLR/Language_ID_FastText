<CHAPTER ID="009-20">
20. Eiropas sirdsapziņa un totalitārisms (balsošana) 
<SPEAKER ID="116" NAME="Priekšsēdētājs">
Es vēlos pievērst jūsu uzmanību faktam, ka Nassauer kungs un Szájer kungs ir parakstījuši kopīgu rezolūcijas priekšlikumu Eiropas Tautas Partijas (Kristīgo Demokrātu) un Eiropas Demokrātu grupas vārdā.
<P>
- Pirms balsojuma par 3. punktu:
<SPEAKER ID="117" NAME="Vytautas Landsbergis" AFFILIATION="PPE-DE">
Priekšsēdētāja kungs, ļaujiet man atgādināt mūsu 2005. gada nozīmīgo rezolūciju par Otrā Pasaules kara beigām Eiropā, kurā ir noteikts, ka "samierināšanos nevar panākt bez patiesības un pagātnes notikumu atceres.”
<P>
Es tagad nevēlētos svītrot vārdu "patiesības”. Lūdzu, piekrītiet, ka vārds "patiesības” tiek iekļauts: "samierināšanos nevar panākt bez patiesības un pagātnes notikumu atceres”. Lūdzu, balsojiet par patiesību.
<SPEAKER ID="119" NAME="Vytautas Landsbergis" AFFILIATION="PPE-DE">
Priekšsēdētāja kungs, teksts attiecas uz noziegumiem pret cilvēci, kas joprojām tika veikti "vēl līdz 1995. gada jūlijam”. Labāk būtu teikt: "kas tika veikti 1995. gada jūlijā”, jo neviens nevar būt pārliecināts, ka šādi noziegumi netika veikti 1996. gadā.
<P>
(Iejaukšanās no zāles)
<P>
Jā, patiešām, tas būtu maigāk: "tika veikti vēl līdz” vajadzētu nomainīt ar "tika veikti 1995. gada jūlijā”.
<SPEAKER ID="121" NAME="Tunne Kelam" AFFILIATION="PPE-DE">
Priekšsēdētāja kungs, šis ir ļoti neliels grozījums. Tagad teksts skan: "tā kā Viduseiropas valstis pieredzējušas komunismu.” Es vēlos mainīt "Viduseiropas valstis” uz "Viduseiropas un Austrumeiropas valstis”, jo visās citās vietās teksts skan šādi, kā arī nomainīt "pieredzējušas komunismu” uz "ir pieredzējušas gan komunismu, gan nacismu”, jo Austrumeiropas valstīm komunisms nekādu papildu pieredzi neradīja, jo lielākajā daļā šo valstu vispirms bija komunisms, pēc tam nacisms, un pēc tam atkal komunisms.
<SPEAKER ID="123" NAME="Bogusław Sonik" AFFILIATION="PPE-DE">
(PL) Priekšsēdētāja kungs, es tikai vēlos piebilst, ka es arī parakstīju šo rezolūciju.
<P>
(FR) Priekšsēdētāja kungs, es arī parakstīju šo rezolūciju un es neredzu savu vārdu uz rezolūcijas priekšlikuma. Tādēļ es lūdzu pievienot savu vārdu.

<CHAPTER ID="006-11">
11.  Rotaļlietu direktīva (
<P>
- Pēc balsojuma par 142. grozījumu:
<SPEAKER ID="096" NAME="Herbert Reul" AFFILIATION="PPE-DE">
(DE) Priekšsēdētāja kungs! Par procedūru - mēs, protams, pieņemam lēmumu, direktīvu, pamatojoties uz trīspusēju vienošanos. Vakar mums bija līdzīgs stāvoklis saistībā ar emisijas kvotu tirdzniecību. Pēc vispārējā lēmuma pieņemšanas mēs šodien pienācīgi balsojam atsevišķi par katru no pārējiem grozījumiem, un tas, manuprāt, ir pareizi. Vakar mēs tā nedarījām, un es tiešām nesaprotu, kāpēc tā? Situācija bija tieši tāda pati, taču atsevišķi balsojumi nenotika; es uzskatu to par nepieņemamu. Galu galā, es kopā ar vēl 40 kolēģiem vakar iesniedzu grozījumus, un, manuprāt, man ir tiesības redzēt balsojumus arī par šiem grozījumiem.
<SPEAKER ID="097" NAME="Priekšsēdētājs">
Es daru tikai to, kas man jādara, un man ir tikai izpildītāja funkcijas. Varbūt man ir ietekme, bet man nav reālas varas.
<SPEAKER ID="098" NAME="Hannes Swoboda" AFFILIATION="PSE">
(DE) Priekšsēdētāja kungs! Varbūt jums būtu vērts tikties ar Priekšsēdētāju konferenci, lai apsvērtu vispārējas procedūras noteikšanu. Es noteikti apsveiktu vakardienas procedūru, bet šādos gadījumos mums vienmēr vajadzētu ievērot vienu un to pašu balsošanas sistēmu.
<SPEAKER ID="099" NAME="Priekšsēdētājs">
Mēs par to ziņosim Priekšsēdētāju konferencei un nonāksim pie tāda vai citāda lēmuma.
<SPEAKER ID="100" NAME="Evelyne Gebhardt" AFFILIATION="PSE">
(DE) Priekšsēdētāja kungs! Viena no Parlamenta un Padomes nolīguma daļām bija Komisijas paziņojums, ko mums apsolīja komisārs Verheugen kungs. Pirmdien viņš šo paziņojumu nenolasīja. Es pieņēmu, ka komisārs Verheugen kungs - kura šeit nav, bet kuru pārstāv komisārs Barrot kungs - pirms balsošanas nāks klajā ar šo paziņojumus, kas skar trīs Parlamentam svarīgus jautājumus, taču es vēl neesmu dzirdējusi nevienu paziņojumu. Es gribētu tūlīt uzzināt procedūras faktisko norisi.
<SPEAKER ID="101" NAME="Priekšsēdētājs">
Priekšsēdētājs par to nebija informēts, bet tagad es to pieņemu zināšanai. Gebhardt kundze, ja Komisija vēlēsies nākt klajā ar paziņojumu, kuru laiku jūs uzskatāt par piemērotāku - tagad vai vēlāk?
<SPEAKER ID="102" NAME="Evelyne Gebhardt" AFFILIATION="PSE">
(DE) Priekšsēdētāja kungs! Mēs parasti noklausāmies šo paziņojumu pirms balsošanas, jo tā ir teksta daļa, taču šis teksts vēl nav oficiāli iesniegts Parlamentam rakstiskā veidā. Pirmkārt, mums ir vajadzīgs oficiāls teksts - tas ir pats par sevi saprotams.
<SPEAKER ID="103" NAME="Priekšsēdētājs">
Gebhardt kundze, jūs sakāt, ka parasti mēs to noklausāmies sākumā, bet laiks jau ir pagājis.
<P>
Priekšsēdētāja vietniek Barrot kungs! Ja vēlaties, varat nākt klajā ar paziņojumu
<SPEAKER ID="104" NAME="Jacques Barrot">
Komisijas priekšsēdētāja vietnieks. - (FR) Priekšsēdētāj kungs! Atbildot Gebhardt kundzei, es jums iesniegšu trīs deklarācijas, un tās var pievienot lietai.
<SPEAKER ID="105" NAME="Priekšsēdētājs">
Priekšsēdētāja vietnieka kungs, cik garš ir šis paziņojums? Ja tas nav pārāk garš, vai drīkstu lūgt jūs to nolasīt, kā pieprasīja Gebhardt kundze?
<SPEAKER ID="106" NAME="Jacques Barrot">
Komisijas priekšsēdētāja vietnieks. - Priekšsēdētāja kungs! Šeit ir trīs deklarācijas: Eiropas Komisijas deklarācija par drošības aspektu uzraudzību; Eiropas Komisijas deklarācija par prasībām, kas noteiktas rotaļlietām, kas paredzētas skaņas radīšanai; Eiropas Komisijas deklarācija par grāmatu klasifikāciju.
<P>
(FR) Es tās varu jums nolasīt.
<SPEAKER ID="108" NAME="Priekšsēdētājs">
Tas bija tehnisks paskaidrojums.
<SPEAKER ID="109" NAME="Hannes Swoboda" AFFILIATION="PSE">
(DE) Priekšsēdētāja kungs! Vai es šajos apstākļos drīkstu lūgt turpināt balsošanu, taču nenoturēt galīgo balsošanu? Tas dos mums iespēju ieskatīties tekstā un pēc tam, ja mēs būsim apmierināti, noturēt galīgo balsošanu janvārī.
<P>
(Deputāti klaudzina pa galdiem, paužot piekrišanu)
<SPEAKER ID="110" NAME="Priekšsēdētājs">
Pēc jūsu reakcijas es noprotu, ka jūs atbalstāt Swoboda kunga priekšlikumu. Tādā gadījumā turpinām balsošanu, taču atsakāmies no galīgās balsošanas.
<P>
- Pēc balsojuma par grozīto priekšlikumu:
<P>
Mēs atliksim galīgo balsošanu, kamēr nebūsim pilnībā dzirdējuši Komisijas nostāju.
<SPEAKER ID="111" NAME="Jacques Toubon" AFFILIATION="PPE-DE">
- (FR) Priekšsēdētāja kungs! Es sekoju līdzi šīm debatēm no sākuma līdz beigām, jo īpaši pirmdienas vakara debatēm. Mums ir jāieņem atbildīga nostāja attiecībā uz iedzīvotāju drošību. Viņi ārkārtīgi gaida šo tiesību aktu, kas palielinās bērnu un ģimeņu drošību. Mēs nevaram gaidīt.
<P>
Pirmdienas vakarā Verheugen kungs sniedza ļoti precīzu ziņojumu par šo trīs Barrot kunga iesniegto deklarāciju saturu. Tā bija tikai šo deklarāciju formāla atlikšana. Pirmdienas vakarā komisārs Verheugen kungs teica, ka mēs varam balsot un mums ir jābalso; mēs esam atbildīgi Eiropas patērētāju priekšā.
<P>
(Aplausi)
<SPEAKER ID="112" NAME="Priekšsēdētājs">
Dāmas un kungi! Vēl pirms brīža jūs bijāt gluži pretējās domās. Tādā gadījumā balsosim par to, vai notiks balsošana.
<SPEAKER ID="113" NAME="Bernd Posselt" AFFILIATION="PPE-DE">
(DE) Priekšsēdētāja kungs! Ievērojot vislielāko cieņu, es gribētu jautāt, kāpēc Komisārs nevar nolasīt to, ko atnesis līdzi? Vai šeit ir kāda principiāla problēma?
<SPEAKER ID="114" NAME="Priekšsēdētājs">
Komisāra kungs nevar vai nevēlas atbildēt, Posselt kungs! Es, savukārt, negribu komentēt, jo tas nav mans darbs.

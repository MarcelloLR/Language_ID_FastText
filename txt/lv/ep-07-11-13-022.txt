<CHAPTER ID="022">
Lūgumrakstu komitejas apspriedes 2006. gadā (debates) 
<SPEAKER ID="394" NAME="Priekšsēdētājs">
. - Nākamais jautājums ir Carlos José Iturgaiz Angulo ziņojums, Lūgumrakstu komitejas vārdā par lūgumrakstu komitejas apspriedēm 2006. gadā.
<SPEAKER ID="395" NAME="Stavros Dimas" LANGUAGE="EL">
Priekšsēdētājas kundze, dāmas un kungi, Lūgumrakstu komitejas darbs ir brīnišķīga iespēja, kas ļauj mums iegūt dziļu izpratni par pilsoņu sūdzībām un problēmām attiecībā uz Eiropas lietām.
<P>
Aptverot plašu politikas jomu spektru, tās bieži skar teritorijas plānošanas un vides jautājumus. Tās būtībā aptver visas dalībvalstis un plašu pilsoniskās sabiedrības daļu, sākot ar pilsoņiem un beidzot ar starptautiskām NVO.
<P>
Jūsu referents, manuprāt, pamatoti, izceļ darba svarīgumu, kas saistīts ar 1 000 vai vairāk lūgumrakstiem, kurus jūs saņemat katru gadu. Ir trīs ziņojuma aspekti un rezolūcija, ko es gribētu pieminēt.
<P>
Pirmais ir nesenā attīstība: Apmeklējumi, ko veic Komisija vietās, kur pastāv konkrētā problēma. Šie apmeklējumi ievērojami ietekmē medijus, un tas bez šaubām padara jūsu darbu nozīmīgāku. Turklāt vispārējā plašsaziņas līdzekļu un preses uzmanības dēļ šie apmeklējumi tiek ļoti detalizēti atspoguļoti ziņojumos, kas, manuprāt, ir kvalitatīvi. Es domāju, ka šī ir svarīga jūsu darbības dokumentācija un noteikti ir pelnījusi plašu publicitāti. Tie no jums, kuriem ir izdevies noklausīties radio raidījumus pagājušajā nedēļā par Lūgumrakstu komitejas darbību, būs sapratuši cik svarīgi ir tas, lai jūs šiem iesniegtajiem lūgumrakstiem veltītu atsevišķu uzmanību piedaloties visiem nepieciešamajiem ekspertiem. Tas prasa lielus laika un resursu ieguldījumus, bet esmu pārliecināts, ka tas ir noderīgi.
<P>
Nākamais jautājums, ko vēlos uzsvērt ir jautājums, kuram šajās debatēs vienmēr ir bijusi īpaša vieta. vienādu sūdzību un lūgumrakstu pastāvēšana vai pat to dublēšanās, kas, iespējams, ir iemesls pārkāpuma procedūras ieviešanai. Ziņojumā ir norādīts, ka vismaz 2006. gadā Komisija atkal nav Parlamentu informējusi tā, lai tas būtu apmierināts. Jums, protams, būtu bijis jāparedz, ka es atbildēšu atsaucoties uz mūsu pēdējo paziņojumu par Kopienas tiesību aktu nostiprināšanu, kura nosaukums ir "Rezultātu Eiropa”. Šajā paziņojumā ir iekļautas pārredzamības saistības, noteiktas prioritātes, modernizācija, labāka sadarbība ar valsts iestādēm un viss, ko jūs varētu vēlēties dublēšanās gadījumos. Tomēr tas nav viss. Mēs tikko esam iesākuši darbu pie dokumenta, kas iezīmē mūsu politikas aprises. Šis dokuments to visu ieviesīs vides sektorā, kurš, kā es noprotu pēc jūsu ziņojuma, ie vien no tiem sektoriem, kas jūs visvairāk satrauc.
<P>
Trešais un pēdējais punkts, ko es gribētu pieminēt, attiecas vairāk uz nākotni. Apgalvošu vēlreiz, ka mēs ceram uz labāko sadarbību starp Komiteju un Parlamentu. Tāda sadarbība ir abpusēji izdevīga. Sistemātiska sadarbība noved pie labākas informācijas apmaiņas un līdz ar to pie mūsu pilsoņiem sniegto pakalpojumu uzlabojuma visās nozarēs To vēlamies mēs visi, tāpēc centīsimies nodrošināt, lai lūgumraksti tiktu izskatīti ļoti labā līmenī.
<P>
Vēlreiz pateicos referentam par šī jautājuma ierosināšanu.
<SPEAKER ID="396" NAME="Carlos José Iturgaiz Angulo">
referents. - (ES) Priekšsēdētājas kundze, vispirms vēlos pateikties komisāram Dimas par viņa komentāriem un atbildēm un, protams, es vēlos pateikties visiem, kas šo ziņojumu padarīja iespējamu, tostarp sekretariāta darbiniekiem, visiem kolēģiem, kas piedalījās komitejas diskusijās un, kas uzlaboja šo ziņojumu iesniedzot grozījumus. Paldies jums visiem.
<P>
Dāmas un kungi, iesniedzu šo ziņojumu saskaņā ar Reglamenta 192. pantu Lūgumrakstu Komitejas apspriedēs parlamentārajā 2006. gadā. Šis ziņojums sniedz pārskata lielāko daļu, kas raksturoja Lūgumrakstu Komitejas darbību pagājušajā gadā. . Tas izceļ sasniegumus, kā arī norāda uz dažām jomām, kurās ir vajadzīga turpmāka attīstība, ko acīmredzami vajadzētu turpināt pilnveidot.
<P>
No visām Parlamenta komitejām Lūgumrakstu komiteja ir vistuvāk pilsoņiem. Pilsoņi tur var griezties gan individuāli, gan grupās, un komiteja mēģina sagādāt viņiem labākos risinājumus, garantējot, ka lūgumraksti tiks izskatīti saprotami un iedarbīgi, un ka pilsoņi saņems vispusīgas atbildes uz izvirzītajiem jautājumiem.
<SPEAKER ID="397" NAME="Rainer Wieland">
PPE-DE grupas vārdā. - (DE) Priekšsēdētājas kundze, pirmām kārtām es vēlreiz vēlos sūdzēties par to, ka ar šo ziņojumu strādā tādā neērtā laikā, runājot par tā publicitāti. Man kopā ir pieci komentāri.
<P>
Mans otrais komentārs ir tāds, ka mums nepieciešami lēmumi no Komisijas par Līgumā paredzētajām pienākumu neizpildes procedūrām. Nav pietiekami, komisār, izstrādāt dokumentu, kas vienkārši paredzēts, lai runātu par paša apņemšanos, ko tieši nupat sacīja tulks; drīzāk būtiski ir panākt reālus uzlabojumus. Jūsu darbs ir sekmēt lēmumus par Līgumā paredzētajām pienākumu neizpildes procedūrām, kurus jūs pēc tam publicējat, ja nepieciešams kopā ar sekojošajiem tiesas lēmumiem vai tiesas spriedumiem.
<P>
Treškārt, Padome kļūst politiskāka. Ar vairākuma balsojumu Padome kā otrs likumdevējs uzņemas vispārēju atbildību par saviem tiesību aktiem un tādējādi par to īstenošanu. Mēs vēlreiz vēlamies uzsvērt, ka tādēļ mēs ļoti atzinīgi vērtētu lielāku Padomes dalību Lūgumrakstu komitejas darbībās un, piemēram, vecākās amatpersonas iecelšanu, lai koordinētu jautājumus saistībā ar lūgumrakstiem.
<P>
Mans piektais komentārs ir - mēs nevēlamies tikai kritizēt citus. Ar šo ziņojumu vēlamies nodot mums pašiem vēstījumu, ka mums kā Eiropas Parlamentam ir jāuzlabo sevi. Jūs par to varat lasīt 25. un 26. punktā. Mums EP nepieciešams labāks process. Mums nepieciešami piemēroti cilvēkresursi, mums nepieciešami piemēroti reakcijas laiki, mums nepieciešamas labākas darba plūsmas, mums nepieciešama pārredzamāka procedūra mūsu pilsoņiem un mums nepieciešama labāka metode, kā atsijāt nesvarīgus un nepieņemamus lūgumrakstus agrīna posmā, lai varam koncentrēties uz pieņemamajiem un svarīgajiem. Parlaments ir spēris svarīgu soli uz priekšu, izveidojot izmeklēšanas komiteju, tādēļ esam uz pareizajām sliedēm.
<SPEAKER ID="398" NAME="Proinsias De Rossa">
PSE grupas vārdā. - Priekšsēdētājas kundze, es neatbalstu grozījumu Nr. 1, kas ierosināts par 15. pantu, un esmu pārsteigts par to, ka R. Atkins to ir ierosinājis. Es uzskatu, ka tas kaitē Lūgumrakstu komitejas un ombuda darba reputācijai, un es vēlētos mudināt deputātus iebilst pret šo grozījumu.
<P>
Komitejai ir būtiska nozīme ES un tās iedzīvotāju tuvināšanā. Daudzos gadījumos mums patiešām ir izdevies saņemt kompensāciju un panākt taisnīgus nosacījumus gan attiecībā uz atsevišķu personu sūdzībām, gan attiecībā uz kopienām. Iedzīvotāji aizvien biežāk Eiropas Parlamentu uzskata par svarīgu iestādi, kas viņiem dod iespēju aizsargāt vidi, dzeramā ūdens kvalitāti un arheoloģijas mantojumu.
<P>
Tomēr ir arī trūkumi, kas jānovērš, izmantojot komitejai un Komisijai pieejamos kompensācijas prasību iesniegšanas mehānismus, lai īstenotu lēmumus par valdībām un vietējām iestādēm saistībā ar to nolaidību un dažreiz tīšu izvairīšanos no ES tiesību aktu īstenošanas.
<P>
Lūk, piemēri: Madrides M30 autoceļa projekts, ko es pats apmeklēju komitejas vārdā, - iestādes joprojām nepilda to, par ko tās vienojušās, lai novērstu savus ES tiesību aktu pārkāpumus; līdzīgs gadījums attiecībā uz Itālijas svešvalodu lektoriem (lettori), kuri pauda neapmierinātību saistībā ar vairāk nekā 20 gadus ilgiem mēģinājumiem panākt taisnīgus spēles nosacījumus; kā arī neatbilstīgie tiesību akti un procedūras, lai aizsargātu dzeramo ūdeni un arheoloģijas mantojumu Īrijā. Es uzskatu, ka mums - gan Lūgumrakstu komitejai, gan Eiropas Savienībai - lūgumrakstu iesniedzējiem jānodrošina vismaz to lēmumu īstenošana, kas pieņemti pret valdībām un vietējām iestādēm.
<P>
Komisāre M. Wallström šodien šeit, Parlamentā, norādīja, ka likums ir efektīvs vienīgi tad, ja tas tiek īstenots. Protams, Eiropas līmenī ir daudz tiesību aktu, kas nav pienācīgi īstenoti valsts līmenī, un, kamēr netiks nodrošināta to atbilstīga īstenošana, iedzīvotājiem neveidosies uzticība Eiropas Savienībai.
<SPEAKER ID="399" NAME="Marian Harkin">
ALDE grupas vārdā. - Priekšsēdētājas kundze, vispirms es vēlos apsveikt referentu saistībā ar izcilo ziņojumu. Par Lūgumrakstu komitejas locekli es kļuvu tikai nedaudz vairāk nekā pirms gada, un šajā laikā ieguvu pirmo tiešo pieredzi ļoti vērtīgajā darbā, ko veic šī komiteja.
<P>
Bet cik bieži mēs kā politiķi dzirdam par demokrātijas trūkumu, un cik bieži mēs esam mudināti sadarboties ar iedzīvotājiem? Labi, Lūgumrakstu komiteja ir taustāms, ar dzīvi saistīts un praktisks veids, kā nodrošināt saikni ar Eiropas iedzīvotājiem. Apgalvojumā, ka visi politiķi darbojas vietējā līmenī, ir liela daļa patiesības, bet atsevišķi iedzīvotāji visā 27 dalībvalstu lielajā ES ir norūpējušies par tādiem nozīmīgiem jautājumiem kā globalizācija, ES paplašināšanās, emigrācija, energoapgāde u. tml., visbiežāk paužot bažas par to, kā šie jautājumi ietekmē viņu dzīvi, ģimeni un kopienas. Tāpat attiecībā uz Eiropas likumdošanu iedzīvotāji ir nobažījušies par to, kā tā ietekmē viņu dzīvi un kopienas. Ja viņi konstatē, ka ES tiesību akti tiek nepareizi vai negodīgi piemēroti, viņi vēlas salīdzinoši vienkārši, viegli un efektīvi atrisināt attiecīgo situāciju.
<P>
Uz to viņi cer, vēršoties Lūgumrakstu komitejā. Ja viņu lūgumraksts tiek atzīts par pieņemamu, viņi vēlas, lai to izskatītu efektīvi un laikus, un tādēļ es jo īpaši atbalstu referentu 9., 10. un 12. punktā, kuros viņš aicina Komisiju un komiteju veikt uzlabojumus saistībā ar termiņiem.
<P>
Es piekrītu referentam arī 25. un 26. punktā, kuros viņš aicina stiprināt komitejas sekretariātu un atrast vajadzīgo finansējumu turpmākai e-lūgumrakstu programmatūras sistēmas izstrādei.
<P>
Manuprāt, Lūgumrakstu komiteja lielā mērā ir Eiropas iestāžu publiski redzamā daļa - iedzīvotāji var vērsties komitejā un panākt savu jautājumu uzklausīšanu, un tas ir būtisks ES pilsonības aspekts. Bet sistēmai ir jādarbojas efektīvi. Ja tā nedarbojas efektīvi, tas ir vissliktākais risinājums, jo tādā gadījumā iedzīvotāji uzskata, ka ne vien nepareiza vai negodīga ES tiesību aktu piemērošana negatīvi ietekmē viņu dzīvi, bet arī visa sistēma viņus pieviļ, lai arī tā paredzēta, lai sniegtu viņiem atbalstu. Tāpēc Lūgumrakstu komiteja, kas labi darbojas un kam ir atbilstīgi resursi, efektīvi sadarbojoties ar Komisiju un Padomi, ir galvenā struktūrvienība ES pilsoņu tiesību atbalstīšanā un atzīšanā.
<P>
Es pilnībā atbalstu ieteikumu palielināt "Pilsoņu portāla” atpazīstamību attiecībā uz tiesībām iesniegt lūgumrakstu. Ja iedzīvotājiem ir zināms, ka viņiem ir tiesības iesniegt lūgumrakstu un sagaidīt godīgu un laikus sniegtu atbildi, tad mēs sekmējam ES likumdošanas procesu, nodrošinām lielāku leģitimitāti un pārredzamību un stiprinām Eiropas Savienības ideju.
<P>
Visbeidzot, es vēlētos vērsties pie komisāra un teikt, ka mums ir jāuzlabo šīs komitejas darbība, kā norādīts šajā ziņojumā, un lieliskā frāze "saiknes atjaunošana ar ES valstu pilsoņiem” var kļūt par realitāti, nevis palikt nodomu līmenī.
<SPEAKER ID="400" NAME="Marcin Libicki">
autors, UEN grupas vārdā. - (PL)Priekšsēdētājas kundze, es vēlētos sirsnīgi pateikties referentam Iturgaiz kungam, Lūgumrakstu komitejas locekļiem un arī tās sekretariātam, kura vadītājs ir Lowe kungs, par virziena noteikšanas darbu, ko viņi bija uzņēmušies pagājušo trīs šī parlamenta termiņa gadu laikā.
<P>
Lūgumrakstu komiteja ir nodarbojusies ar visiem šīs problēmas aspektiem, kas satrauca Eiropas Savienības pilsoņus un bija tiem svarīgi. Starp šiem jautājumiem bija Konstitucionālā līguma preambula ar atsauci uz Dievu un kristietību, ar Lloyds un Equitable Life saistīto cilvēku bankrots un katoļu Radio Cope diktors Barselonā. Lūgumrakstu komiteja ir nodarbojusies ar Valensijas zemes izmantošanas plāniem, motorizēto transporta līdzekļu akcīzes nodokli, Rospuda iejas apvedceļu Polijā, Eiropas Savienības direktīvu neievērošanu, kas iespaidoja Īriju (Tara) un ar Orléans apvedceļu Francijā. Turklāt komiteja izskatīja tā dēvētās Jugendamt - Vācijas iestāde, kas nodarbojas ar jauniešiem - aktivitātes; tika iesniegtas daudzas sūdzības par Jugendamt.
<P>
Kā paziņoja Iturgaiz kungs, Lūgumrakstu Komiteja ir ļoti svarīga Eiropas iedzīvotājiem. Tā satuvina ES institūcijas ar pilsoņiem, un ir būtiski svarīga, informējot sabiedrību par šo institūciju patieso dabu.
<SPEAKER ID="401" NAME="David Hammerstein">
Verts/ALE grupas vārdā. - (ES) Priekšsēdētājas kundze, es vēlos izteikt pateicību Aubert kundzei par viņas ziņojumu.
<P>
Es gribētu sākt ar lūgumu Priekšsēdētājai darīt zināmas visu Lūgumrakstu Komitejas locekļu nopietnās bažas par to, ka komitejas sekretariātā katastrofāli trūkst cilvēkresursu. Es vēlētos, lai viņa darītu zināmas šīs bažas EP Birojam, kas ir atbildīgs par atbilstošu resursu nodrošināšanu šim ārkārtīgi svarīgajam uzdevumam uzturēt pastāvīgu komunikāciju ar ES pilsoņiem.
<P>
Otrkārt, es vēlētos izmantot to, ka šeit it komisārs Dimas. Tā kā daudzi lūgumraksti attiecas uz vidi un daudzi no tiem nāk no Spānijas, es vēlētos apspriest, kā tos labāk apstrādāt.
<P>
Pirmkārt, kā Līgumu ievērošanas garants, Eiropas Komisija acīmredzot nepilda savus pienākumus, ja nespēj pienācīgi ātri apstrādāt daudzus lūgumrakstus. Daudzos gadījumos mēs saskaramies ar situācijām, kad darbojamies in articulo mortis: citiem vārdiem sakot, tad, kad mēs sākam apsvērt tiesvedību saistībā ar pārkāpumiem, ir jau par vēlu.
<P>
Tad, kā sacīja daži no maniem kolēģiem, mums jāaplūko lūgumrakstu iesniedzēju piegādātā informācija. Ir pārāk daudz gadījumu, galvenokārt Spānijā, kad uz lūgumrakstu nav saņemta skaidra atbilde, kad nav pat mēģināts nopietni aplūkot iesniegto informāciju, piemēram, lūgumraksti par atvērtajām raktuvēm vai slēpošanas kūrortiem pašā Natura 2000 apgabala vidū.
<P>
No otras puses, attiecībā uz citiem lūgumrakstiem, Eiropas Komisija ir veikusi paraugdarbu, šajā gadījumā kā piemēru mēs varam minēt Rospuda ieleju Polijā. Tomēr, kā jau es minēju, mēs esam pārliecināti, ka daudzos gadījumos Komisija uznāk uz skatuves par vēlu, kad ir notikuši kliedzoši vides likumdošanas pārkāpumi. Mums ir, piemēram, gadījums ar 501. šoseju Autonomajā Madrides kopienā, kad tiesvedība par pārkāpumiem tika uzsākta tad, kad darbs jau bija pabeigts.
<P>
Jūs jau droši vien paredzējāt, ka šajā brīdī es atbildēšu, atsaucoties uz mūsu nesen notikušajām sarunām par Kopienas likumdošanas stiprināšanu, kuru nosaukums bija 'Rezultātu Eiropa'. Daudzās valstīs tā netiek pienācīgi ievērota, sevišķi Spānijā, kur projekti tiek sagatavoti tā, lai tiem nebūtu jāpiemēro direktīva.
<P>
Visbeidzot, Ūdens robežu direktīva joprojām ir ārkārtīgi juceklīga un dažos gadījumos tā attiecas uz lieliem īpašumiem Spānijā, kur pret pašu Spānijas valdību ir iesniegti ziņojumi, Eiropas Komisija atsakās veikt profilaktiskas darbības.
<SPEAKER ID="402" NAME="Priekšsēdētājs">
. - Paldies, David. Es galvoju, ka nodošu Birojam jūsu lūgumu par lielākiem cilvēkresursiem darbam lūgumrakstu sekretariātā.
<SPEAKER ID="403" NAME="Willy Meyer Pleite">
GUE/NGL grupas vārdā. - (ES) Priekšsēdētājas kundze, tā ir taisnība, ka viena no visbiežāk pārkāptajām direktīvām ir Direktīva par Vides ietekmes izpēti, kas ir obligāti jāievēro visu būvniecības un celtniecības darbu laikā.
<P>
Mūsu problēma ir tāda, ka mēs vienkārši uznākam uz skatuves pārāk vēlu pēc tam, kad pilsoņi ir iesnieguši lūgumrakstus, kad jau tikuši nodarīti neatgriezeniski postījumi.
<P>
Spānijā ļoti agresīviem celtniecības projektiem ir bijuši daži ārkārtīgi negatīvi rezultāti visas piekrastes līnijas garumā. Pašlaik pašā El Ferrol estuāra vidū tiek būvēta regazifikācijas rūpnīca, šī vieta ir ļoti svarīga Kopienai, un tā ir Natura 2000 programmas sastāvdaļa, nekādā veidā nav pētīta ietekme uz vidi. Tā ir vienīgā regazifikācijas rūpnīca Spānijā, kuru būvējot nebūs pētīta ietekme uz vidi, tādējādi zūd drošība un ir noticis skaidrs direktīvu pārkāpums.
<P>
Mums katram būs jācenšas paātrināt reaģēšanas tempu, lai pilsoņi redzētu, ka viņu tiesības netiek pārkāptas.
<SPEAKER ID="404" NAME="Kathy Sinnott">
IND/DEM grupas vārdā. - Priekšsēdētājas kundze, es uzskatu, ka Lūgumrakstu komiteja ir viena no Parlamenta lietderīgākajām komitejām, varbūt pat vislietderīgākā. Tajā iedzīvotāji vēršas un informē mūs par to, cik daudz ir tādu citās komitejās izstrādāto tiesību aktu, kas viņus ietekmē vai neietekmē. Bez šīs atgriezeniskās saites mums būtu jāstrādā tukšumā. Bet, runājot par mūsu komitejas pareizu darbību, procedūrā ir trūkumi - Padome un dalībvalstu pastāvīgās pārstāvniecības. Kā mēs varam nodrošināt rezultātus iedzīvotājam, kuram savā valstī ir izveidojusies konfliktsituācija, ja šī valsts nav pārstāvēta Lūgumrakstu komitejā?
<P>
Otra lieta, ko es vēlētos pieminēt, attiecas uz konkrētu lūgumrakstu. Īrijas iedzīvotāji vērsās Lūgumrakstu komitejā, kopumā iesniedzot trīs lūgumrakstus saistībā ar delikāto jautājumu par mūsu visnozīmīgāko arheoloģisko izrakumu vietu - Taru, kas ir augstdzimušo karaļu un Svētā Patrika dzimtene. Lūgumrakstu komiteja sniedza savu atbildi un pieprasīja apturēt šīs vietas iznīcināšanu. Komisija ierosināja lietu pret Īrijas iestādēm, tomēr pagaidām nekas nav mainījies, autoceļš šajā vietā tiks izveidots, iespējams, jau pēc trim četriem gadiem, un šī vieta tiks iznīcināta. Īrijas tauta nepārdzīvos savu vilšanos.
<SPEAKER ID="405" NAME="Simon Busuttil" AFFILIATION="PPE-DE">
Priekšsēdētājas kundze, es vēlētos apsveikt savu kolēģi C. J. Iturgaiz Angulo saistībā ar viņa izcilo ziņojumu.
<P>
Tā kā kopš šī gada sākuma esmu Lūgumrakstu komitejas loceklis, arī man ir jāatzīst, ka kļūstu par šīs komitejas un tās būtiskās nozīmes dedzīgu atbalstītāju. Tomēr es uzdrīkstos teikt, ka daudzi deputāti šajā Parlamenta sastāvā šai komitejai nepiešķir to nozīmi, ko tā ir pelnījusi, un šī attieksme ir jāmaina.
<P>
Ja ES pilsonība kaut ko nozīmē, tai, protams, jānozīmē, ka Eiropas iedzīvotāji var aizstāvēt savas tiesības un tikt uzklausīti neatkarīgi no tā, vai viņi vēršas pret uzņēmumiem, vietējām vai reģionālām iestādēm, valsts aģentūrām vai pat savas valsts valdību. Šīs tiesības vislabāk var īstenot, iesniedzot lūgumrakstu Eiropas Parlamentā - Līgumā tās ir atzītas kā pamattiesības. Ar nosacījumu, ka cilvēku sūdzības attiecas uz tiesībām, kas saistītas ar ES tiesību aktiem, viņi var paļauties uz Eiropu un mums kā ES iedzīvotāju pārstāvjiem, zinot, ka mēs viņus atbalstīsim.
<P>
Es teiktu, ka lūgumraksts ir ne vien svarīgs cieņas apliecinājums Eiropai un visam, ko tā simbolizē, bet tā ir arī liela paļaušanās uz dalībvalstīm, jo dalībvalstis pašas parakstīja Līgumu, kurā noteiktas tiesības iesniegt lūgumrakstu, pat ja lūgumraksts bieži vien var tikt izmantots kā instruments pret pašām dalībvalsts iestādēm. Tāpēc es neatlaidīgi mudinu ES iedzīvotājus aizstāvēt savas tiesības, izmantot lūgumrakstu kā instrumentu, lai aizstāvētu sevi saistībā ar ES tiesībām. Mēs noteikti aizstāvēsim cilvēkus, kas šādi rīkosies.
<SPEAKER ID="406" NAME="Lidia Joanna Geringer de Oedenberg" AFFILIATION="PSE">
(PL) Priekšsēdētājas kundze, 2006. gadā Eiropas Parlaments saņēma 1 016 lūgumrakstus. Tāpat kā 2005. gadā aptuveni trešdaļa no šiem lūgumrakstiem bija ārpues Eiropas Savienības kompetences un tādēļ tika atzīti par nepieņemamiem.
<P>
Tas norāda uz to, ka ir nepieciešams, lai pilsoņi būtu pienācīgi informēti par Eiropas Savienības un tās iestāžu kompetenci. Šajā sakarībā es vēlos uzsvērt Lūgumrakstu komitejas ārkārtīgi lielo ieguldījumu Eiropas Parlamenta darbā saistībā ar saziņu ar pilsoņiem, kā arī veicinot pārredzamību un atbildību Eiropas Savienības lēmumu pieņemšanas procesā. Vēlama ir arī cieša sadarbība starp Lūgumrakstu komiteju un Eiropas ombudu.
<P>
Tomēr neatliekami ir vajadzīga lielāka Padomes apņemšanās. Īpaši svarīgi būtu iecelt augstāko ierēdni, lai koordinētu darbu ar lūgumrakstiem, jo daudzos no tiem ir izvirzīti jūtīgi politiski jautājumi attiecībā uz Kopienas noteikumu transponēšanu dalībvalstu tiesību aktos. Vienīgais veids kā apmierināt pilsoņu cerības saistībā ar ātru un efektīvu atbildi uz viņu sūdzībām ir paātrinot lūgumrakstu izskatīšanas procesus un nodrošinot sadarbību dažādo iestāžu starpā.
<P>
Nobeigumā es vēlreiz es gribu pateikties referentam par ļoti labi sagatavoto dokumentu.
<SPEAKER ID="407" NAME="Marios Matsakis" AFFILIATION="ALDE">
Priekšsēdētājas kundze, es arī vispirms vēlos apsveikt referentu saistībā ar viņa izcilo ziņojumu. Tajā pašā laikā es vēlos apsveikt Lūgumrakstu komitejas priekšsēdētāju, tās locekļus un sekretariātu par lielisko darbu, ko viņi dara.
<P>
Lūgumrakstu komiteja, neskatoties uz to, ka reizēm deputāti to maz apmeklē, es uzskatu, ir viena no svarīgākajām komitejām, kas veido saikni starp ES vienkāršo iedzīvotāju un ES iestādēm. Tā nodrošina mehānismu, kuru izmantojot mūsu vēlētāji var sajust tuvināšanos Eiropas Savienībai, un tā ievērojami veicina to, ka iedzīvotāji neuzskata ES iestādes par anonīmiem un nevainojamiem birokrātiem, un rada sajūtu, ka arī viņi tiek ņemti vērā, jo no tiem, kas pietiekami labi nepilda savus pienākumus, var pieprasīt atbildību, kā arī izteikt viņiem adresētu kritiku.
<P>
Svarīgi ir tas, ka šis ziņojums parāda, ka Lūgumrakstu komitejas, ombuda un Komisijas nepārtrauktais dialogs ir vislietderīgākā mehānisma izpausme, bet diemžēl jāsaka, ka sadarbībā ar dalībvalstīm un Padomi daudzi jautājumi paliek izteikti vēlējuma izteiksmē, un tā ir joma, kurā steidzami jāveic ievērojami uzlabojumi.
<SPEAKER ID="408" NAME="Ewa Tomaszewska" AFFILIATION="UEN">
(PL) Priekšsēdētājas kundze, Lūgumrakstu komitejas devums saziņā starp Eiropas Parlamentu un dalībvalstu pilsoņiem ir nenovērtējams un tas atbilst sabiedrības cerībām. Tā ir patiesība, ka katru gadu tiek saņemti apmēram 1 000 lūgumraksti, aptuveni 2 500 dokumenti un, ka tik pat daudz dokumentu ik gadus tiek nosūtīti. Ir skaidrs, ka tādēļ šāds tiešs kontakts mūsu valstu pilsoņiem ir nepieciešams ar Eiropas Parlamentu, kas atļauj tiem cerēt, ka viņu problēmas var tikt atrisinātas.
<P>
Protams, tas nenozīmē, ka šo lūgumrakstu iesniedzējiem vienmēr ir taisnība. Tie atspoguļo viedokļu un interešu atšķirības. Tomēr, tas, ka Lūgumrakstu komiteja lūgumrakstus izskata dod iespēju izprast problēmas, par kurām sabiedrība ir norūpējusies. Tas dod arī iespēju uzlabot tiesību aktus, kas ne vienmēr ir nepārprotami un pārredzami, lai novērstu tiesiskās nepilnības un pārkāpumus saistībā ar Kopienas tiesību aktu nepareizu transponēšanu.
<P>
Es vēlētos pateikties Lūgumrakstu komitejai par šī lietderīgā darba rezultātu.
<SPEAKER ID="409" NAME="Mairead McGuinness" AFFILIATION="PPE-DE">
Priekšsēdētājas kundze, es atrodos šeit un par to ļoti priecājos, jo uzskatu, ka Lūgumrakstu komitejas darbs ir ļoti atšķirīgs no pārējo komiteju darba un patiešām arī no jebkura cita ziņojuma; tāpēc es vēlos arī apsveikt referentu par šajā ziņojumā ieguldīto darbu. Es pieņemu, ka mēs kā šīs komitejas locekļi, izmantojot jau novalkāto frāzi, kas man nepatīk, - esam "tuvi pilsoņiem”. Manuprāt, tas ir ļoti svarīgi. Iedzīvotāji zvana uz mūsu biroju, pazīst mūsu asistentus, lūdz palīdzību, un mēs to sniedzam. Mēs viņiem palīdzam un nodrošinām viņu lūgumrakstu izskatīšanu Parlamentā. Mēs izskatām plašu jautājumu klāstu, un tas liek deputātiem izglītoties visos šajos jautājumos, par kuriem tiek iesniegti lūgumraksti, sākot ar vides jautājumiem un beidzot ar dažādiem finanšu pakalpojumiem.
<P>
Tieši mūsu komiteja ir tā, kas visbiežāk tiekas, sveic un sadarbojas ar "īsto tautu”, un atkal tā ir frāze, ko man nepatīk lietot, bet tas ir ļoti svarīgi tagad, kad mēs runājam šeit, šajā plenārsēžu zālē, šovakar, kad ir jau tik vēls. Bet patiesība ir tāda, ka mēs lielā mērā paļaujamies uz Komisiju, ka tā sniedz mums savas atbildes, tomēr jāsaka, ka reizēm sanāksmēs sniegto atbilžu kvalitāte, un patiešām arī kvantitāte, ir slikta; ne vienmēr, bet atsevišķos gadījumos atbildes ir novēlotas; mēs varētu darīt savu darbu mazliet labāk. Es atbalstītu visus centienus un šajā ziņojumā izteiktās piezīmes; tas ir tas, ko mēs patiešām darām.
<P>
Tomēr es uzskatu, ka Parlamenta Lūgumrakstu komitejā vēršas īpaši cilvēki. Ir daudz tādu iedzīvotāju, kas vēlētos iesniegt lūgumrakstu, bet nespēj to izdarīt, tāpēc mēs strādājam ar cilvēkiem, kuriem ir liela noteiktība, un acīmredzami ar tādiem cilvēkiem, kuri ir dusmīgi par to, kas notiek viņu dalībvalstī, un vēlas rīkoties.
<P>
Es sniegšu jums piemēru par manā valstī izveidotu atkritumu izgāztuvi, sauktu par Balto upi (Whiteriver), kas saistīta ar Co. Louth. Šis jautājums ir ietverts mūsu turpmākajā darba kārtībā, bet jau tagad Lūgumrakstu komitejas draudi risināt šo jautājumu ir nodrošinājuši konkrētu rīcību uz vietas. Tāpēc reizēm mums ir ietekme un mēs pat varam nezināt par to, pirms Parlamentā nav iesniegts lūgumraksts.
<P>
Īpaši es vēlos pieminēt pagājušā gada lietu "Equitable Life”, kas bija, ja tā var teikt, šīs komitejas bērns. Saistībā ar "Equitable Life” mums bija ļoti svarīgi nesolīt cilvēkiem vairāk par to, ko mēs varējām izdarīt. Cilvēki acīmredzami vēlējās, lai mēs veiktu dažus pasākumus, kas viņiem nodrošinātu kompensāciju par saviem zaudējumiem. Mēs to nevarējām panākt un bijām ļoti strikti, to paziņojot, bet, manuprāt, svarīgi bija tas, ka mēs norādījām, ka atbildība gulstas uz Apvienotās Karalistes pleciem.
<P>
Uzskatu, ka svarīgi ir arī tas, ka saistībā ar "Equitable Life” mēs turpinām izdarīt spiedienu uz atbildīgajām personām, uz Apvienotās Karalistes iestādēm, lai piespiestu tās rīkoties. Lielai daļai mūsu darba ir politisks raksturs, un tas ir saistīts ar spiediena izdarīšanu; mums jābūt noteiktiem, lai panāktu rezultātus.
<P>
Es teikšu, lūk, ko, un to es esmu teikusi arī saviem PPE-DE grupas kolēģiem - manuprāt, mums ir vajadzīgs komitejas darba kvalitātes kontroles pasākums, lai mēs varētu uzlabot savu darbu; pēc procesa beigām mums jājautā lūgumrakstu iesniedzējiem, ko viņi domā par mums saistībā ar mūsu darbu. Es domāju, mums nevajadzētu baidīties to darīt. Visbeidzot, es varu teikt (un es to saku ikreiz, ja man ir tāda izdevība), ka ir jārisina jautājums par "European City Guides”, un es ceru, ka tas tiks darīts.
<SPEAKER ID="410" NAME="Stavros Dimas">
Komisijas loceklis. - Priekšsēdētājas kundze, visiem runātājiem, kuri uzstājās šajās ļoti interesantajās debatēs, es vēlētos pateikties par viņu ieguldījumu. Es piekrītu lielākajai daļai runātāju, īpaši M. McGuinness, E. Tomaszewska and M. Matsakis, kas izteicās, ka šī ir viena no svarīgākajām komitejām un ka tā ES iedzīvotājus tuvina Eiropas Savienības iestādēm. Es pilnībā piekrītu un vēlos sadarboties, cik vien tas ir iespējams, lai risinātu tos jautājumus, kas ES iedzīvotājiem rada bažas.
<P>
Es vēlētos atbildēt uz diviem galvenajiem jautājumiem - kā piesardzības principu savienot ar vajadzību gūt pierādījumus pirms dalībvalsts kritizēšanas. Es esmu informēts par jautājumiem, ko uzdeva D. Hammerstein, un vēlos teikt, ka ar likumīgiem īstenošanas pasākumiem var vienīgi apšaubīt tos dalībvalstu oficiāli pieņemtos lēmumus, ar kuriem tiek pārkāpti ES tiesību akti. Komisija nevar uzsākt tiesvedību par nolūka vērtējumu. Tāpēc, kamēr lēmums nav oficiāli pieņemts, nav iespējams veikt likumīgus pasākumus.
<P>
Attiecībā uz jautājumu par darbības ātrumu, Komisijai ir jāievēro Līgumā noteiktās procedūras prasības un jāpārliecinās, ka ir izteikti pareizie argumenti un savākti vajadzīgie pierādījumi, ja ir nepieciešams iesniegt prasību tiesā. Tas var prasīt laiku. Tomēr 2006. gada decembrī Komisija, patiesībā es, pirmo reizi saņēma Eiropas Kopienu Tiesas pagaidu rīkojumu vides aizsardzības jomā, ar ko Itālijā tika atcelti nelikumīgo medību noteikumi, pirms tika beigta galvenā tiesvedība. 2007. gada 18. aprīlī mēs saņēmām pagaidu rīkojumu saistībā ar infrastruktūras projektu.
<P>
Katrs gadījums jāizvērtē neatkarīgi no citiem, pat ja Komisijas nesenās iniciatīvas, ko atbalstījis arī Eiropas Parlaments, paskaidro šādas procedūras izmantošanas lietderīgumu, lai aizsargātu vidi (šāda iniciatīva, piemēram, bija saistīta ar nelegālajām medībām Itālijā, uz ko es atsaucos jau iepriekš, vai Rospuda ieleju). To nedrīkst izmantot kā kārtējo mehānismu. Šis mehānisms jāizmanto vienīgi augsta līmeņa gadījumos, kad pagaidu pasākumiem var būs pedagoģiska ietekme.
<P>
Nobeigumā es vēlreiz vēlētos pateikties referentam par viņa ļoti informatīvo ziņojumu, kas, es patiešām ceru, veicinās Lūgumrakstu komitejas darba atpazīstamības palielināšanos, un es jums atkārtoti apliecinu Komisijas ciešo apņemšanos sadarboties ar jums.
<SPEAKER ID="411" NAME="Priekšsēdētājs">
. - Debates ir slēgtas.
<P>
Balsojums notiks rīt pulksten 12.00 pēcpusdienā.

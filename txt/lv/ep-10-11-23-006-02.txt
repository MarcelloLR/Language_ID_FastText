<CHAPTER ID="006-02">
2.  Eiropas Globalizācijas pielāgošanas fonda izmantošana: Noord Brabant un Zuid Holland, 18. nodaļa /Nīderlande (
<P>
Pirms balsošanas:
<SPEAKER ID="083" NAME="Lucas Hartong" AFFILIATION="NI">
(NL) Priekšsēdētāja kungs, jautājums par palīdzības sniegšanu Nīderlandei no Eiropas Solidaritātes Fonda, par laimi, joprojām ir šodienas darba kārtībā. Bet, ja šis jautājums būtu mana kolēģa, deputāta no Eiropas Tautas partijas (Kristīgo Demokrātu) grupas - Daul kunga - ziņā, šī balsojuma šodien nebūtu, un Nīderlande tiktu sodīta par ES budžeta 6 % palielinājuma un Eiropas nodokļu ieviešanas noraidīšanu. Holandes Brīvības partijas (PVV) delegācijai ir pilnīgi nepieņemami, ka Daul kungam šāda ideja ienākusi prātā. Šis ir smags apvainojums Nīderlandei kā dalībvalstij.
<SPEAKER ID="084" NAME="Priekšsēdētājs">
Tieši šis punkts vakar tika apspriests debatēs, un debates ir slēgtas.
<SPEAKER ID="085" NAME="Joseph Daul" AFFILIATION="PPE">
- (FR) Priekšsēdētāja kungs, dāmas un kungi! Pēdējā Prezidentu konferencē mēs nolēmām iekļaut šodienas darba kārtībā Matera kundzes ziņojumu. Neviens neiebilda pret šī ziņojuma iekļaušanu darba kārtībā. Tādēļ priekšsēdētāja jautājums ir šāds: sastopoties ar šādu indivīdu, vai mēs spēsim atklāti diskutēt, kā to esam pieraduši darīt piecus gadus? Tāds ir jautājums, kuru es uzdošu ceturtdienas rītā. Bez tam, ja Eiropas Konservatīvie un reformisti arī turpmāk liks šai personai piedalīties Prezidentu konferencē, mēs mainīsim savu darba stilu. Tas ir viss, kas man sakāms.
<SPEAKER ID="086" NAME="Barbara Matera" LANGUAGE="IT">
Priekšsēdētāja kungs, dāmas un kungi! Šodien mūs aicina balsot par palīdzības paketi Nīderlandei, kura ir lūgusi Eiropas Globalizācijas pielāgošanas fonda izmantošanu EUR 10,5 miljonu kopsummā.
<P>
Šo līdzekļu pārskaitīšanu Savienības budžetā joprojām var veikt saskaņā ar parasti izmantoto procedūru. Palīdzības lūgumiem nākotnē, un to skaits vienmērīgi pieaug, tomēr var draudēt bloķēšana, ja netiks pieņemts 2011. gada budžets. Ja divpadsmitās daļas sistēma stāsies spēkā janvārī, faktiski nebūs iespējams veikt pārskaitīšanu un turpināt vajadzīgos maksājumus.
<P>
Šajos konkrētajos apstākļos, visai Eiropai sastopoties ar ekonomikas grūtībām, Parlaments cer uz augstu atbildības sajūtu no dalībvalstīm, kuras Padomē pretojas taupības budžeta pieņemšanai, kas atbilst Lisabonas līguma prerogatīvām.

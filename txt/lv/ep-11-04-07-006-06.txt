<CHAPTER ID="006-06">
6.  Bijušās Dienvidslāvijas Maķedonijas Republikas 2010. gada progresa ziņojums (
<P>
Pirms balsojuma:
<SPEAKER ID="122" NAME="Nikolaos Salavrakos" AFFILIATION="EFD">
(EL) Priekšsēdētājas kundze, saskaņā ar 177. pantu es vēlos iesniegt priekšlikumu par debašu pārtraukšanu, jo Zoran Thaler kungs, kas sagatavoja ziņojumu, laikraksta "Sunday Times” izvirzīto smago apsūdzību dēļ vairs nestrādā kopā ar mums. Manuprāt, uz viņu attiecas nevainīguma prezumpcija, tomēr, ņemot vērā izvirzītās apsūdzības, ziņojums par Bijušo Dienvidslāvijas Maķedonijas Republiku nav uzticams. Labākajā gadījumā tas tiks uzlūkots ar šaubām. Tāpēc es aicinu pārtraukt šīs debates, iecelt jaunu referentu, kā arī atkārtoti iesniegt ziņojumu pēc trijiem mēnešiem, lai saglabātu Parlamenta integritāti.
<SPEAKER ID="123" NAME="Priekšsēdētāja">
Mums jau ir jauns referents, kas ir pārņēmis ziņojuma sagatavošanu. Vigenin kungs, ja jūs vēlaties, aicinu jūs īsi izteikties.
<SPEAKER ID="124" NAME="Kristian Vigenin" AFFILIATION="S&amp;D">
Priekšsēdētājas kundze, mums nevajadzētu ļauties šāda veida propagandai. Ziņojums jau ir apspriests.
<P>
(Aplausi)
<P>
Visas politiskās grupas bija vienisprātis par šo ziņojumu. To ar pārliecinošu balsu vairākumu pieņēma Ārlietu komiteja. Turklāt vakar bija veiksmīgas debates, tāpēc es tagad aicinu sākt balsojumu.
<SPEAKER ID="126" NAME="Eduard Kukan" AFFILIATION="PPE">
Priekšsēdētājas kundze, es vēlos ierosināt to, lai galīgais balsojums par šo rezolūciju tiktu veikts kā balsojums pēc saraksta.
<SPEAKER ID="127" NAME="Priekšsēdētāja">
Pagaidīsim līdz galīgajam balsojumam un tad redzēsim, vai Parlaments vēlas šādi rīkoties.
<SPEAKER ID="130" NAME="Gerard Batten" AFFILIATION="EFD">
Priekšsēdētājas kundze, saskaņā ar Reglamentu balsojumu pēc saraksta var veikt, ja 24 stundas iepriekš ir iesniegts paziņojums. Ja ir kāds cits pants, kam ir augstāks spēks un kas paredz, ka Parlaments var izlemt par balsojuma pēc saraksta piemērošanu, lūdzu, paziņojiet šī panta numuru. Pretējā gadījumā ikviens no mums varētu pieprasīt balsojumu pēc saraksta, kad vien ienāk prātā.
<SPEAKER ID="131" NAME="Priekšsēdētāja">
Būdama priekšsēdētāja vietas izpildītāja, esmu pilnvarota izlemt, vai veikt balsojumu pēc saraksta, vai nē. Šīs pilnvaras man nodrošina 20. pants, tomēr es lūgšu Parlamenta viedokli. Lūdzu pacelt rokas. Vai vēlaties balsot pēc saraksta? Ir skaidrs, ka Parlaments vēlas balsot pēc saraksta, tas saskan arī ar manu vēlmi, tāpēc es atklāju balsošanu par galīgo rezolūcijas priekšlikumu.
<P>
(Parlaments atbalstīja prasību veikt balsojumu pēc saraksta)

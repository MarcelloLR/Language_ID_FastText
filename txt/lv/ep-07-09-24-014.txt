<CHAPTER ID="014">
Darba kārtība
<SPEAKER ID="021" NAME="Priekšsēdētājs">
Ar šo es informēju, ka saskaņā ar Reglamenta 68. pantu otrdien, 25. septembrī, mēs ar Padomes priekšsēdētāju parakstīsim četrus koplēmuma procedūrā pieņemtos tiesību aktus. Šo tiesību aktu virsraksti ir atrodami šodienas sanāksmes protokolā.
<P>
Ir izplatīta darba kārtības projekta galīgā versija, ko ceturtdien, 2007. gada 20. septembrī, sagatavoja Priekšsēdētāju sanāksmē saskaņā ar Reglamenta 130. un 131. punktu. Ir apstiprināti šādi grozījumi:
<P>
Pirmdiena:
<P>
Grozījumu nebija.
<P>
Otrdiena:
<P>
PSE grupa pieprasīja, lai T. Zatloukal ziņojuma par efektivitāti un vienlīdzīgumu Eiropas izglītības un apmācību sistēmās izskatīšana tiktu pārcelta no otrdienas vakara uz trešdienas pēcpusdienu pēc M.H. Descampsi ziņojuma izskatīšanas.
<SPEAKER ID="022" NAME="Hannes Swoboda" AFFILIATION="PSE">
(DE) Priekšsēdētāja kungs, es runāšu īsi. Apvienojot vairākus ziņojumus un J. Saryusz-Wolski ziņojuma izskatīšanu pārceļot no pirmdienas uz otrdienu, trešdienas pēcpusdienā T. Zatloukal ziņojuma izskatīšanai nepietiks laika. Tāpēc ar referenta piekrišanu mēs ierosinām šī ziņojuma izskatīšanu atlikt līdz trešdienai. Citu komentāru nav.
<SPEAKER ID="023" NAME="Priekšsēdētājs">
- Paldies! Esmu pārliecināts, ka tieši tādēļ šie grozījumi tika ierosināti.
<P>
(Parlamenta deputāti piekrita)
<P>
T. Zatloukal ziņojuma izskatīšanu atlika uz trešdienas nakts sanāksmi.
<P>
Trešdiena:
<P>
Verts/ALE, GUE/NGL un ALDE grupas uzskata, ka Padomes un Komisijas ziņojumu par situāciju Mjanmā/Birmā izskatīšana ir jāiekļauj trešdienas pēcpusdienas sanāksmes darba kārtībā, un pēc tam ir jāiesniedz rezolūcijas priekšlikumi.
<SPEAKER ID="024" NAME="Monica Frassoni" AFFILIATION="Verts/ALE">
(IT) Priekšsēdētāja kungs, dāmas un kungi, kā jūs pareizi minējāt, Parlaments jau vairākkārt ir sniedzis atzinumu par situāciju Birmā, taču šodienas notikumi atšķiras no tiem, kas fiksēti 1988. gadā. Tūkstošiem cilvēku, mūki, piedalās demonstrācijās, un ir vāja cerība, ka situācija uzlabosies.
<P>
Līdz pat šim brīdim Kopienas iestādes, Komisija un Padome, šo situāciju nav komentējušas. Interesi ir izrādījušas tikai dažas dalībvalstis. Tāpēc mēs uzskatām, ka trešdiena ir ļoti piemērots brīdis, lai Padome un Komisija nāktu klajā ar paziņojumiem un uzstātos politisko grupu pārstāvji, tādējādi paužot mūsu atbalstu situācijai Birmā.
<P>
Šoreiz mums ir jārīkojas un, ja ir tāda iespēja, mūsu pienākums ir publiski pievērst uzmanību situācijai šajā valstī. Tāpēc es patiesi ceru, ka plenārsēdes rezultātā šīs trīs grupas iesniegs šo priekšlikumu.
<SPEAKER ID="026" NAME="Annemie Neyts-Uyttebroeck" AFFILIATION="ALDE">
(NL) Priekšsēdētāja kungs, dāmas un kungi, ir pēdējais brīdis, lai Komisija un Padome nāktu klajā ar paziņojumu par situāciju attiecīgajā valstī. Īsa diskusija par situāciju Birmā ļaus mums paust solidaritāti par pēdējo dienu notikumiem šajā valstī, un mums tas ir jādara. Pietiekami daudzus no mums, īpaši Birmas iedzīvotāju, ļoti uztrauc notikumi Mjanmā un situācija, kādā ir nonākusi Aunga San Suu Ki, tāpēc šai diskusijai būtu jāatvēl laiks kārtējā Parlamenta sesijā; domāju, ka tā neaizņems daudz laika.
<SPEAKER ID="028" NAME="Hannes Swoboda" AFFILIATION="PSE">
(DE) Priekšsēdētāja kungs, protams, arī mēs savas grupas biedru starpā plaši apspriedām šo jautājumu. Mēs uzskatām, ka šobrīd, laikā, kad notiek demonstrācijas, visticamāk, nav piemērotākais brīdis paust savu viedokli šajā jautājumā. Mēs par to esam pārliecināti.
<P>
Kā mēs esam norādījuši iepriekš, mēs atbalstām demonstrantus un, ja tāds būs Parlamenta lēmums, mēs varētu vienoties par kompromisu un piedalīties sarunās, taču šobrīd mēs nevaram iesniegt rezolūciju, un tas neizslēdz iespēju rezolūciju pieņemt nākamreiz, kad būs zināmi jaunākie situācijas pavērsieni. Es ierosinu balsot, lai vienotos par debatēm vai rezolūcijas iesniegšanu.
<SPEAKER ID="029" NAME="Priekšsēdētājs">
Paldies, H. Swoboda. Tieši to es vēlos ierosināt. Vispirms balsosim par debatēm. Ja balsošanas rezultātā priekšroka tiks dota debatēm, tad būs jāvienojas par rezolūcijas iesniegšanu. Tā ir loģiska un pārliecinoša procedūra. Vai visi tai piekrīt?
<P>
(Parlamenta deputāti piekrita)
<SPEAKER ID="030" NAME="Martin Schulz" AFFILIATION="PSE">
(DE) Priekšsēdētāja kungs, mēs nezinājām, ka Liberāļu grupa atbalsta rezolūciju un, ja tā ir, ka šī rezolūcija tiks iesniegta tikai nākamajā sesijā. Tas ir jaunums. Tas mums ir pieņemams. Tāpēc, ja nemaldos, Liberāļu grupa izvirza šādu priekšlikumu: ja grupas vienojas par rezolūcijas projektu, tas ir jāiesniedz nākamajā sesijā. Tas nenozīmē, ka vienošanās jau ir panākta; tas nozīmē to, ka, ja mēs vienosimies, šī rezolūcija tiks iesniegta nākamajā sesijā. Tas mums ir pieņemams.
<SPEAKER ID="031" NAME="Priekšsēdētājs">
Vispirms ir jāvienojas par to, vai mēs vēlamies pieņemt rezolūciju, un, ja mēs to vēlamies, tad ir jāvienojas par tās pieņemšanas laiku.
<SPEAKER ID="032" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, runājot par procedūru, šis ir cits jautājums, tāpēc mēs nevaram atbildēt ar "Jā” vai "Nē”. Šis jautājums ir jāizskata, un nedrīkst pieņemt, ka tikai tāpēc, ka šie mūsu kolēģi pārstāv sodiāldemokrātus, viņi drīkst runāt mūsu visu vārdā un izlemt turpmāko rīcību. Mēs pret to iebilstam.
<SPEAKER ID="033" NAME="Priekšsēdētājs">
Es ierosinu, ka vispirms mēs balsojam par to, vai mēs vēlamies pieņemt rezolūciju. Ja rezolūcijas pieņemšana tiks atbalstīta, mēs vienosimies par to, vai šī rezolūcija tiks pieņemta šonedēļ vai oktobra sesijā.
<SPEAKER ID="034" NAME="Hartmut Nassauer" AFFILIATION="PPE-DE">
(DE) Priekšsēdētāja kungs, protams, ir jāpieņem Eiropas Parlamenta rezolūcija par šo jautājumu. Mēs esam sagatavojuši dažāda garuma rezolūciju projektus dažādos jautājumos, un dažas no tām sagatavotas izskatīšanai ilgākā laikā. Šobrīd tam ir ļoti konkrēts iemesls - attiecīgā valsts pārdzīvo būtiskas pārmaiņas, un šī valsts ir mūsu uzmanības lokā jau ilgu laiku.
<P>
Kā norādīts iepriekš, opozīcijas līderei, kura jau vairākus gadus tiek turēta mājas arestā, ir piešķirta Saharova balva, taču viņa to joprojām nav saņēmusi. Tāpēc ir jāpieņem rezolūcija. Taču tas nav obligāti jāizdara jau šo trešdien. Trešdien notiks debates, un es ierosinu par rezolūciju balsot nākamajā sanāksmē.
<SPEAKER ID="035" NAME="Priekšsēdētājs">
Tagad balsosim par to, vai mēs vēlamies pieņemt rezolūciju, un pēc tam balsosim par tās pieņemšanas laiku.
<P>
(Parlamenta deputāti vienojās pieņemt rezolūciju)
<SPEAKER ID="036" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, es vēlos norādīt, kāpēc rezolūcija ir jāpieņem tagad.
<P>
Principā es nesaprotu šo debašu jēgu. Visi aplaudēja, kad priekšsēdētājs stingri pauda savu nostāju. Priekšsēdētāja teikto droši var iekļaut rezolūcijā, un Parlaments to varētu pieņemt jau šo trešdien. Vai ir grūti nosodīt to, kas šobrīd notiek Birmā? Kāda ir problēma? Kāpēc ir jāgaida 10 vai 20 dienas, lai pateiktu: "Mēs atbalstām tos, kas cīnās par brīvību Birmā. Punkts!” To var izteikt 10 līniju garā tekstā. Ja tas nav pa spēkam sociāldemokrātiem vai EPP-ED, mēs to izdarīsim viņu vietā.
<SPEAKER ID="037" NAME="Priekšsēdētājs">
Mēs jau vienojāmies par rezolūcijas pieņemšanu. Vai rezolūcijas projektu sagatavosim šonedēļ?
<P>
(Parlamenta deputāti apstiprināja pieprasījumu)
<P>
Es ierosinu jautājumu izskatīšanas laika sākumu pārcelt no plkst. 17.30 uz plkst. 18.00, lai atliktu vairāk laika debatēm, jautājumiem, kā ierasts, atvēlot pusotru stundu, tas ir no plkst. 18.00 līdz plkst. 19.30.
<P>
(Parlamenta deputāti atbalstīja šo priekšlikumu)
<P>
Ceturtdiena:
<P>
Bez izmaiņām
<P>
Sēde 10. un 11. oktobrī
<P>
Trešdiena:
<P>
Sociāldemokrātu grupa lūdza pārcelt kopīgas debates par S. Bowles un L. van den Burg ziņojumiem par Kopienas statistiku uz Strasbūras sesiju oktobrī.
<SPEAKER ID="038" NAME="Hannes Swoboda" AFFILIATION="PSE">
(DE) Priekšsēdētāja kungs, mēs lūdzam pārcelt šīs debates šādu iemeslu dēļ. Domāju, ka mēs panāksim vienošanos ar Padomei pirmajā lasījumā. Taču, ja debates notiks jau 10. oktobrī, tas var neizdoties. Tāpēc šīs debates ir jāpārceļ. Manuprāt, arī referents atbalsta šo priekšlikumu.
<SPEAKER ID="039" NAME="Priekšsēdētājs">
Es ierosinu balsot par priekšlikumu pārcelt oktobra sesiju.
<P>
(Parlamenta deputāti atbalstīja šo priekšlikumu.)
<P>
Ceturtdiena:
<P>
Bez izmaiņām
<P>
(Tika pieņemta darba kārtība¹)

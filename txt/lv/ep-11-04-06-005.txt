<CHAPTER ID="005">
Priekšsēdētāja paziņojums
<SPEAKER ID="029" NAME="Priekšsēdētājs">
Pēc komiteju ieteikuma, mēs turpinām ar partiju grupu pārstāvju runām. Pirms dodu vārdu runātājam, kurš sarakstā minēts pirmais, Karas kungam, man ir divi ļoti īsi paziņojumi.
<P>
Mēs uzzinājām, ka šorīt agri no rīta jūrā netālu no Lampedūzas tika pamanīta laiva, kurā bija divi simti migrantu, bet kura slikto laika apstākļu dēļ apgāzās. Krasta apsardze ir darījusi visu, kas ir tās spēkos, lai glābtu pazudušos cilvēkus. Situācija ir ļoti drūma. Mēs nepacietīgi gaidām, kad Komisija un valstu valdības īstenos savas Parlamentā pieņemtās saistības.
<P>
Tagad es pievēršos otrajam paziņojumam. Divus gadus pēc traģiskās zemestrīces, kas nopostīja L'Akvilas pilsētu un Abruco reģionu, es gribētu atkārtoti paust Parlamenta rūpes, izsakot līdzjūtību šīs zemestrīces upuru tuviniekiem, kā arī mūsu cerību, ka šī reģiona vēsturiskā mantojuma un dzīvojamā fonda atjaunošana norisināsies ātrāk.

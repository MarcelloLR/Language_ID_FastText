<CHAPTER ID="005">
Priekšsēdētāja paziņojumi
<SPEAKER ID="012" NAME="Priekšsēdētājs">
(Pēc Harms kundzes runas sk. 4.1. punktu). Jā, Harms kundze. Attiecībā uz jūsu minēto jautājumu man jūs jāinformē, ka Parlamenta priekšsēdētājs Buzek kungs ir publicējis paziņojumu, ko jums nolasīšu.
<P>
Ar skumjām paziņoju, ka esmu uzzinājis par traģisko Natalia Estemirova nāvi, kas šodien no rīta Groznijā tika nolaupīta. Eiropas Parlamenta vārdā vēlos paust līdzjūtību mirušās ģimenei un draugiem.
<P>
Natalia Estemirova bija cilvēktiesību aktīviste un vadošā Memorial zinātniece Čečenijā. 2005. gadā Eiropas Parlamenta EPP grupa viņai piešķīra Robert Schuman apbalvojumu. Mēs Eiropas Parlamentā esam ļoti novērtējuši viņas darbu cilvēktiesību jomā, sekmējot demokrātisku pārskatatbildību un tiesiskuma īstenošanu.
<P>
Mēs mudinām Krievijas Federācijas iestādes sākt rūpīgu izmeklēšanu par šo nāves gadījumu un darīt visu, lai vainīgiem piespriestu taisnīgu tiesu. Eiropas Parlaments ir pirmais demokrātijas aizstāvis, īstenojot tiesiskumu un aizstāvot cilvēktiesības. Tādēļ mūsu pienākums ir atbalstīt un izrādīt solidaritāti tiem, kas pasaulē cīnās par tādām pašām vērtībā, tāpat kā to darīja Natalia Estemirova.
<P>
(Aplausi)
<P>
Harms kundze, prezidentūra pieņem jūsu priekšlikumu pieminēt Natalia Estemirova, ievērojot minūtes klusuma brīdi.
<P>
(Parlamenta sēdes dalībnieki ievēroja minūti ilgu klusuma brīdi.)

<CHAPTER ID="012-02">
2. Birmas bēgļu situācija Taizemē (balsojums)
<P>
Pirms balsojuma par 2. punktu:
<SPEAKER ID="255" NAME="Charles Tannock">
autors. - Priekšsēdētājas kundze, es atkal ievēroju, ka amatpersonas nav pierakstījušas mutiskos grozījumus tādā kārtībā, kādā par tiem patlaban balsojam, tādēļ es tagad būšu ļoti uzmanīgs, lai ievērotu pareizo kārtību. Attiecībā uz 2. punktu, mēs vēlamies to papildināt ar dažiem vārdiem teikuma beigās: "kā arī aplūkot tīši izraisīto nabadzību, patvaļīgo aplikšanu ar nodokļiem un zemes konfiskāciju”.
<SPEAKER ID="257" NAME="Charles Tannock">
autors. - Priekšsēdētājas kundze, ar mutisko grozījumu 5. punktu aizstāj ar šādu: "Atzinīgi vērtē Taizemes valdības sadarbību ar Apvienoto Nāciju Organizācijas Augsto komisāru bēgļu jautājumos un aicina nekavējoties nodrošināt neierobežotu piekļuvi aizturētajiem Rohingya cilvēkiem no kuģa, lai noskaidrotu, kas nepieciešams viņu aizsardzībai; vienlaikus aicina Taizemes valdību parakstīt ANO 1951. gada konvenciju par bēgļu statusu un 1967. gada protokolu;”.
<SPEAKER ID="259" NAME="Charles Tannock">
autors. - Priekšsēdētājas kundze, es nolasīšu visu 6. punkta tekstu ar mutisko grozījumu: "Uzsver, ka jautājums par cilvēkiem no kuģiem, kas ir svarīgs Taizemei un arī citām valstīm, ir reģionam svarīgs jautājums; pozitīvi vērtē Taizemes valdības centienus paplašināt sadarbību ar reģiona kaimiņvalstīm, lai atrisinātu Rohingya jautājumu; šajā ziņā atzinīgi vērtē Ārlietu valsts sekretāra Kasit Piromya 23. janvāra tikšanos ar Indijas, Indonēzijas, Bangladešas, Malaizijas un Birmas vēstniekiem; aicina ASEAN valstis un īpaši Taizemes vadītāju un attiecīgās starptautiskās organizācijas strādāt, lai šai ieilgušajai problēmai atrastu ilgstošu risinājumu;”.
<SPEAKER ID="261" NAME="Charles Tannock">
autors. - Priekšsēdētājas kundze, E) apsvērums ir šāds: "turpretī Apvienoto Nāciju Organizācijas bēgļu aģentūra ir izteikusi bažas saistībā ar paziņojumiem par sliktu izturēšanos pret Birmas bēgļiem un guvusi piekļuvi dažiem no 126 Rohingya cilvēkiem, kuri joprojām atrodas Taizemes iestāžu uzraudzībā”.

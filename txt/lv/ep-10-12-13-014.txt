<CHAPTER ID="014">
Darba kārtība
<SPEAKER ID="019" NAME="Priekšsēdētājs">
Jūs esat saņēmuši 2010. gada 9. decembra Priekšsēdētāju konferences sanāksmes galīgo darba kārtības projektu saskaņā ar Reglamenta 137. pantu un 138. pantu.
<P>
Ir ierosināti šādi grozījumi:
<P>
Trešdiena
<P>
Es esmu saņēmis Eiropas Tautas partijas (Kristīgo demokrātu) grupas pieprasījumu iekļaut darba kārtībā Szájer kunga ziņojumu par dalībvalstu kontroles mehānismiem attiecībā uz Komisijai piešķirto īstenošanas pilnvaru ieviešanu.
<SPEAKER ID="020" NAME="József Szájer" AFFILIATION="PPE">
Priekšsēdētāja kungs! Kā jūs pareizi teicāt, mūsu grupa lūdz iekļaut darba kārtībā regulu par īstenošanas aktiem. To pieprasot, es jūtos mazliet neērti, jo tā ir ne tikai manas grupas prasība; vairākas citas grupas atbalsta šo ierosinājumu. Juridiskajā komitejā bija vienbalsīgs balsojums par ziņojumu un par pielikumā pievienotajiem dažādajiem kopējas izpratnes jautājumiem un paziņojumiem.
<P>
Es vēlos atgādināt kolēģiem, ka pirms gada stājās spēkā Lisabonas Līgums. Šī regula par īstenošanas aktiem ir izstrādāta pēc īpaši smagām gadu ilgušām sarunām jomā, kurā jauno deleģēto pilvaru un īstenošanas akti ir ļoti svarīgs jautājums šim Parlamentam. Pēc gada, es uzskatu, mēs pilnībā varam izmantot šīs tiesības. Tieši tāpēc būtu labi apspriest un pieņemt šo jauno regulu.
<P>
Es vēlos arī informēt jūs par to, ka - kā to zina mūsu kolēģi - Padomē bija ļoti sarežģīta situācija sakarā ar diviem bloķējošiem mazākumiem. Tāpēc tas ir īpaši jutīgs akts, un tieši tāpēc es uzskatu, ka pareizāk ir to izskatīt pēc iespējas ātrāk. Šajā ziņojumā ir ievērotas visas Parlamenta tiesības. Es lūdzu visu pārējo grupu atbalstu.
<SPEAKER ID="021" NAME="Priekšsēdētājs">
. - Paldies, Szájer kungs! Vai šim priekšlikumam ir atbalsts?
<SPEAKER ID="022" NAME="Hannes Swoboda" AFFILIATION="S&amp;D">
(DE) Priekšsēdētāja kungs! Mums nav iebildumu, ka šis temats tiek iekļauts darba kārtībā. Tomēr es vēlētos pievērst jūsu uzmanību faktam, ka dažu komiteju locekļiem - un ne tikai no mūsu grupas - tomēr ir bažas par konkrētajiem noteikumiem. Mums noteikti ir vajadzīgs termiņš grozījumu iesniegšanai, lai mēs varētu balsot vēlākais ceturtdien. Es tikai vēlos tomēr piebilst, ka dažas apspriedes vēl turpinās, un es nevaru iepriekš pateikt, vai mūsu grupa balsos vai nebalsos "par”. Vēl ir jābūt debatēm. Taču mums nav iebildumu, ka šis temats tiek iekļauts darba kārtībā.
<SPEAKER ID="023" NAME="Priekšsēdētājs">
Es ierosinu rīkoties šādi. Mēs debatēsim trešdien, un sēde tiks slēgta plkst. 21.00. Termiņš grozījumu iesniegšanai būs trešdien, plkst. 10.00. Balsojums notiks ceturtdien.
<P>
(Parlaments piekrita šim priekšlikumam)
<SPEAKER ID="024" NAME="Catherine Trautmann" AFFILIATION="S&amp;D">
(FR) Priekšsēdētāja kungs! Mana grupa faktiski vēlas redzēt darba kārtībā atkārtoti iekļautus divus jautājumus, uz kuriem jāatbild mutiski, attiecībā gan uz H. Van Rompuy darba grupas ziņojumu, gan sešiem Komisijas tiesību aktu kopumiem par ekonomikas pārvaldību.
<P>
Pirmkārt, institucionāla apsvēruma dēļ, jo Lisabonas Līguma 9. pants piešķir mums prerogatīvu un pilnvaru piemērot horizontālo sociālo klauzulu un, jo īpaši, sociālās ietekmes izpēti par radikāliem pasākumiem, radikālām direktīvām un lēmumiem, kas rada mūsu iedzīvotājiem būtiskas sekas.
<P>
Eiropas Arodbiedrību konfederācijas ģenerālsekretārs J. Monks kungs ir jau rakstījis par savām bažām, ievērojot taupības plānu tiešo ietekmi uz algota darba darītāju ienākumiem, viņu algām un arī pensijām. Šāda pieprasījuma politiskais iemesls, priekšsēdētāja kungs, manas grupas vārdā ir tāds, ka mums jāapliecina, ka, apspriežot tirgus regulu, mēs dodam savu spriedumu ne vien par tirgiem, bet arī balsojam un izstrādājam tiesību aktu savu līdzpilsoņu labā.
<P>
Es vēlētos redzēt, ka šis Parlaments ir spējīgs atbalstīt šo mutiski atbildamo jautājumu atjaunošanu.
<SPEAKER ID="025" NAME="Priekšsēdētājs">
Kurš vēlas izteikties, lai atbalstītu? Kurš nāks paust atbalstu?
<SPEAKER ID="026" NAME="Francesco Enrico Speroni" AFFILIATION="EFD">
(IT) Priekšsēdētāja kungs, dāmas un kungi! Tieši to attiecību dēļ, kurām jābūt trīs iestāžu - Padomes, Komisijas un Parlamenta - starpā, es uzskatu par pamatotu atbalstīt deputāta priekšlikumu.
<SPEAKER ID="027" NAME="Priekšsēdētājs">
Vai kāds vēlas izteikties pret šo priekšlikumu? Es neredzu nevienu, kas vēlas izteikties pret. Tāpēc mēs pāriesim pie balsošanas.
<P>
(Parlaments pieņēma priekšlikumu)
<P>
Priekšsēdētājs. Šie divi jautājumi, uz kuriem jāatbild mutiski, tiks iekļauti trešdienas pēcpusdienas darba kārtībā. Sēde ilgs aptuveni līdz plkst. 21.00.
<P>
(Darba kārtību pieņēma)

<CHAPTER ID="006">
Priekšsēdētāja paziņojums
<SPEAKER ID="103" NAME="Priekšsēdētājs">
Dāmas un kungi, pirms turpinām ar balsojumu, vēlos teikt īsu paziņojumu, jo šodien mēs atzīmējam Eiropas terorisma upuru piemiņas dienas sesto gadskārtu.
<P>
Šodien mēs godinām vairāk nekā 5000 upuru Eiropā un paužam mūsu solidaritāti neskaitāmajiem ievainotajiem cilvēkiem, kas ir cietuši no teroristu nežēlastības.
<P>
Spridzināšanas uzbrukumi Madridē pirms sešiem gadiem, 2004. gada 11. martā, kad tika nogalināts 191 cilvēks no 17 valstīm, un 2005. gada 7. jūlija bumbu sprādzieni Londonā ierindojas starp baisākajiem teroraktiem, kādi jebkad īstenoti Eiropā.
<P>
Terorisms ir uzbrukums mums visiem; tas ir uzbrukums mūsu demokrātiskajai sabiedrībai.
<P>
Tādēļ Eiropa vienmēr kopīgi pievienosies cīņai pret teroristiem neatkarīgi no tā, vai tie būs separātisti, reliģiski vai politiski teroristi.
<P>
Terorismam nav attaisnojuma - nekādā veidā un nekādu iemeslu dēļ. Šī Eiropas diena dod mums iespēju parādīt, ka neviens terorists un nekāds terorakts nekad nevarēs salauzt vai iznīcināt mūsu ticību galvenajām vērtībām - cilvēku pamattiesībām un demokrātijai.
<P>
(Aplausi)

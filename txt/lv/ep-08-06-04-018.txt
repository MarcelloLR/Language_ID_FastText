<CHAPTER ID="018">
Apsveikšana
<SPEAKER ID="057" NAME="Priekšsēdētājs">
Dāmas un kungi, ar prieku jūs informēju, ka Eiropas Parlamentā ir ieradusies Japānas parlamenta delegācija. Mēs vēlamies delegāciju silti sveikt ar ierašanos. Delegācijas pārstāvji piedalīsies 29. Eiropas Parlamenta un Japānas starpparlamentārajā sanāksmē, kura notiks Briselē un Vīnē no 2. līdz 6. jūnijam.
<P>
Japānas delegāciju vada liels Eiropas draugs Taro Nakayama, un tās sastāvā ir septiņi Pārstāvju palātas pārstāvji un divi Padomnieku palātas pārstāvji.
<P>
Starpparlamentārā sanāksme ir veltīta klimata pārmaiņām, lai veicinātu kopējas pieejas izstrādi, kas pamatota uz Kioto protokola piemērošanu un vēlāk pieņemtajiem dokumentiem.
<P>
Mēs esam ļoti gandarīti par šo auglīgo, stabilo un nepārtraukto sadarbību ar Japānu - valsti, ar kuru mums ir kopīgas tādas vērtības, kā demokrātija, cilvēktiesību ievērošana un daudzpusējās sadarbības princips. Tādēļ sveiksim draugus no Japānas!
<P>
(Aplausi)

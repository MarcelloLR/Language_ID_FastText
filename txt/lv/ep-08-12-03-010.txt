<CHAPTER ID="010">
Darba kārtība
<SPEAKER ID="017" NAME="Priekšsēdētājs">
Ir izplatīta šīs sesijas darba kārtības projekta galīgā versija, kas tika sagatavota Priekšsēdētāju konferences sanāksmē ceturtdien, 2008. gada 20. novembrī, saskaņā ar Reglamenta 130. un 131. pantu. Ir pieprasīts, lai šis projekts tiktu grozīts šādi:
<P>
Trešdiena
<P>
Eiropas Apvienotā kreiso un Ziemeļvalstu Zaļo kreiso spēku konfederālā grupa un Zaļo un Eiropas Brīvās apvienības grupa ierosina atlikt gan balsojumu par V. De Keyser ziņojumu par Izraēlas piedalīšanos Kopienas programmās, gan balsojumu par rezolūcijas priekšlikumiem attiecībā uz šo pašu tematu.
<SPEAKER ID="018" NAME="Francis Wurtz" LANGUAGE="FR">
Priekšsēdētāja kungs, mūsu prasību pamato ļoti skaidrs un ikvienam zināms fakts. Pagājušā gada maija beigās oficiāla Parlamenta delegācija, kas pārstāvēja visas politiskās grupas, devās uz Izraēlu un pabija palestīniešu teritorijās, arī Gazā.
<P>
Pamatojoties uz šīs vizītes laikā gūtajiem vērojumiem, delegācija vienbalsīgi pieņēma paziņojumu. Paziņojumā bija teikts:
<P>
"Mēs patiešām uzskatām, ka bez nopietnām labas gribas zīmēm, kas īstenojas konkrētos uzlabojumos uz vietas, ES-Izraēlas attiecības nevar virzīt tālāk.”
<P>
(FR) Kopš tā laika šādas nopietnas zīmesnav bijušas pamanāmas. Gluži pretēji. Tādēļ uzskatām, ka tas būtu nepareizs signāls šodienas balsojumā atbalstīt Padomes priekšlikumu.
<P>
Mūsu grupa ierosina atlikt balsojumu līdz brīdim, kad Izraēlas politikā un uz vietām būs skaidri redzamas šīs zīmes, ko tik vienbalsīgi pieprasījusi delegācija, kas pirms pāris mēnešiem pārstāvēja Parlamentu.
<SPEAKER ID="021" NAME="Daniel Cohn-Bendit">
Verts/ALE grupas vārdā. - (DE) Priekšsēdētāja kungs, dāmas un kungi, dažkārt mums jāpieņem ļoti sarežģīti lēmumi. Uzskatu, ka debates par Izraēlu un Palestīnu, kuras notiek šeit - Eiropā un Parlamentā, vienmēr ir sarežģīts process.
<P>
Pieņemot lēmumus, mums jābūt vīzijai par vēlamo rezultātu. Būtu briesmīgi, ja Parlaments balsotu pret priekšlikumu stiprināt sakarus starp Izraēlu un Eiropas Parlamentu. Es atkārtoju - būtu briesmīgi balsot pret šo priekšlikumu. Taču, tā kā mēs visi zinām, cik sarežģīta un delikāta ir šī situācija, tikpat briesmīgi būtu balsojumā šo priekšlikumu atbalstīt. Pirms divām nedēļām biju Izraēlā un redzēju, ka gan Izraēlas, gan Palestīnas pacietības mērs ir pilns. Būtu briesmīgi, ja ar savu atteikumu mēs palielinātu izraēliešu neapmierinātību. Tikpat briesmīgi būtu ar savu piekrišanu palielināt palestīniešu neapmierinātību. Tādēļ mums jābūt pietiekami gudriem un jāatliek šis balsojums. Lai turpinātu diskutēt, mums jārīkojas. Dažkārt ir prātīgāk turpināt mierīgas sarunas, nevis pieņemt emocionālus un pārsteidzīgus lēmumus, kas var sadusmot vai apbēdināt vienu vai otru no iesaistītajām pusēm.
<P>
Eiropā mēs pildām starpniecisku funkciju, un mums tā jāsaglabā. Tādēļ ierosinām, lai šis balsojums tiktu atlikts. Reizēm prātīgi ir nogaidīt.
<SPEAKER ID="022" NAME="José Ignacio Salafranca Sánchez-Neyra" LANGUAGE="ES">
Priekšsēdētāja kungs, man jāpiemin, ka Parlamenta Ārlietu komiteja, arī referente V. de Keyser, ar nomācošu balsu vairākumu balsojumā atbalstīja V. de Keyser ziņojumu.
<P>
Kā jau minējām Izraēlas ārlietu ministrei, kad tā vakardien tikās ar mūsu Ārlietu komitejas pārstāvjiem, mēs saprotam Parlamenta lielās bažas par pazemojumu un neapmierinātību, ko piedzīvo palestīnieši.
<P>
Taču tieši tādēļ, priekšsēdētāja kungs, mēs uzskatām, ka, pirmkārt, Parlamentam ir jāieņem nostāja balsojumā rezolūciju atbalstīt. Es paziņoju, ka mūsu politiskā grupa pieņems grozījumus, kurus iesnieguši kreisie spēki, lai nodibinātu attiecības. Wurtz kungs, runa nav par attiecību ar Izraēlu uzlabošanu, bet gan par balsojumu par rezolūciju un par to, ka Parlamentam saskaņā ar pilnvarām, kuras tam piešķir Līgumi, jāsniedz sava piekrišana sarunām, kuras uzsāk Eiropas Komisija un 27 dalībvalstis.
<P>
Priekšsēdētāja kungs, tādēļ mēs uzskatām, ka Eiropas Parlamentam ir stingri jāiestājas par mieru Tuvajos Austrumos un jāsniedz sava piekrišana nolīgumam par sadarbību ar Izraēlu zinātnes un tehnoloģijas jomā. Tādēļ šim jautājumam ir jāpaliek pašreizējās plenārsēdes darba kārtībā, kā to nolēma pati politisko grupu Priekšsēdētāju konference.

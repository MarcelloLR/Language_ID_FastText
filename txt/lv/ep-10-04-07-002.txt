<CHAPTER ID="002">
Priekšsēdētāja paziņojumi
<SPEAKER ID="006" NAME="Priekšsēdētājs">
Pirms desmit dienām Maskavā teroristu nodarījumu rezultāta bojā gāja vairāki cilvēki. Mēs jūtam līdzi upuru ģimenēm un ceram, ka par šiem uzbrukumiem atbildīgie tiks atrasti un notiesāti ātri. Eiropas Parlaments nosoda un ir vienmēr nosodījis šādu vardarbību.
<P>
Šodien paiet 70 gadi, kopš Staļins izdeva rīkojumu nošaut vairāk nekā 20 000 Polijas armijas virsnieku. Viņi bija kara gūstekņi, ko ieslodzījumā turēja pēc PSRS vardarbīgā uzbrukuma Polijai 1939. gada septembrī. Iepriekšējo parlamentāro pilnvaru laikā deputātiem bija iespēja noskatīties videofilmu "Katiņa”, kurā attēloti šie notikumi. Pagājušajā piektdienā to pirmo reizi pārraidīja Krievijas valsts televīzijas kanālā. Šodien, 7. aprīlī, Polijas premjerministrs un Krievijas Federācijas premjerministrs pirmo reizi kopā izrādīs cieņu noziegumu upuriem Katiņā. Tas ir svarīgs solis Polijas un Krievijas samierināšanas procesā un austrumu samierināšanas procesā, kā arī signāls visai Eiropai. Tas ir arī mūsu kontinenta austrumu un rietumu daļu samierināšanas procesa nākamais posms, ko mēs visi vēlamies.
<P>
(Aplausi)
<P>
Es arī vēlos jūs informēt, ka Eiropas Komisiju šodienas plenārsēdē pārstāvēs Šefčovič kungs. Barroso kungs šodien nevarēja ierasties svarīgu, ar ģimeni saistītu iemeslu dēļ.

<CHAPTER ID="008-05">
5.  Regulas par euro skaidras naudas profesionāliem pārrobežu autotransporta pārvadājumiem starp euro zonas dalībvalstīm darbības jomas paplašināšana (
<SPEAKER ID="124" NAME="Sophie Auconie" LANGUAGE="FR">
Priekšsēdētāja kungs, dāmas un kungi! Kā referente un to politisko grupu vārdā, kas ir vienojušās, es aicinu atlikt balsošanu par diviem ziņojumiem, kuri attiecas uz skaidras naudas pārvadājumiem. Es runāju par ziņojumu, ko apspriežam tagad, un par ziņojumu, par kuru notiks balsošana pēc pieciem citiem punktiem.
<P>
Šo atlikšanu pamato procedūra, un tā ir paredzēta, lai nodrošinātu labāko iespējamu sadarbību ar Komisiju un Padomi. Tāpēc es jūs aicinu atbalstīt šī ziņojuma un tā ziņojuma, kas sekos pēc pieciem citiem punktiem, atlikšanu.
<SPEAKER ID="125" NAME="Priekšsēdētājs">
Tagad vēlos uzklausīt divus paziņojumus. Es aicināšu uzstāties ar paziņojumu personu, kas vēlas atbalstīt šo priekšlikumu. Bowles kundze, lūdzu!
<SPEAKER ID="126" NAME="Sharon Bowles">
Ekonomikas un monetārās komitejas priekšsēdētāja. - Priekšsēdētāja kungs! Es vēlos paskaidrot, ka komiteja ir aicinājusi šo jautājumu atlikt, jo pret mums ir pieļauts procedūras pārkāpums. Apsvērums, par ko panāca vienošanos rakstiskā trialoga procedūrā - un tāpēc par to nevar būt šaubu - tika svītrots no COREPER (Pastāvīgo pārstāvju komiteja) teksta.
<P>
Mums arī paskaidroja, ka Komisijas juridiskie dienesti nepieņems tekstu, kas pilnībā neatbilst vienotai izpratnei, lai gan vienotā izpratne nav juridiski saistoša.
<P>
Mēs nevaram pieņemt šīs vienpusējās izmaiņas kā precedentu, tāpēc nebalsosim, līdz jautājums nebūs atrisināts. Mēs nevaram pieļaut, ka iestāžu vienošanās vai vienota izpratne, vai kas cits ierobežo šā Parlamenta pilnvaras, kas tam piešķirtas saskaņā ar Līgumu, tāpēc šim tekstam nedrīkst ļaut virzīties tālāk. Pirms atsāksies darbs, mums būs skaidri jāvienojas, ka šāda situācija nedrīkst atkārtoties.
<SPEAKER ID="127" NAME="Francesco Enrico Speroni" AFFILIATION="EFD">
(IT) Priekšsēdētāja kungs! Es neesmu pret priekšlikumu kā tādu, bet, tā kā mēs pirmdienas pēcpusdienā apstiprinām darba kartību veselu nedēļu uz priekšu, es gribētu zināt, kādēļ šis priekšlikums par atlikšanu netika iesniegts vakar, bet tikai tagad, pirms balsošanas?

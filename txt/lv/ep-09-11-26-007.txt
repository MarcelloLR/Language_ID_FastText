<CHAPTER ID="007">
Oficiāla sveikšana
<SPEAKER ID="099" NAME="Priekšsēdētāja">
Kolēģi, es vēlos sniegt paziņojumu, kam šis, iespējams, ir patiešām piemērots brīdis, jo mēs nupat balsojām par mūsu ziņojumu par 2009. gada paplašināšanās stratēģiju.
<P>
Es ļoti priecājos jūs informēt, ka pie mums šodien viesojas Horvātijas parlamenta Sabor deputātu delegācija.
<P>
(Aplausi)
<P>
Delegāciju vada Mario Zubović, kurš tikko noslēdza ES un Horvātijas Apvienotās parlamentārās komitejas desmito sanāksmi.
<P>
Godātie Sabor deputāti, mēs sveicam jūs Eiropas Parlamentā šeit, Strasbūrā. Kā jau jūs redzat, mēs šonedēļ debatējām par paplašināšanos, un mēs vēlamies, lai Horvātija pievienotos Eiropas Savienībai pēc iespējas drīzāk.
<P>
(Aplausi)
<P>
Jūs, neapšaubāmi, esat sasnieguši pēdējās un grūtākās sarunu kārtas, un mēs sirsnīgi aicinām jūs pastiprināt sagatavošanās darbus.
<P>
Dārgie kolēģi, mēs ļoti ceram, ka drīzumā Eiropas Parlamentā varēsim uzņemt Horvātijas novērotājus, un ceram, ka šā Parlamenta pilnvaru termiņā jūs sēdēsiet mums līdzās šajā Parlamentā.
<P>
Sirsnīgi pateicos jums par to, ka šodien šeit ieradāties.

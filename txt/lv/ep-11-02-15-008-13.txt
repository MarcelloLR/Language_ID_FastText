<CHAPTER ID="008-13">
13.  Pārtikas produktu radioaktīvais piesārņojums (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Priekšsēdētājas kundze! Informācijas nolūkā es gribētu pateikt, ka šī balsošana notika tūlīt pēc iepriekšējās, un tādēļ es informācijas nolūkā gribētu pateikt, ka es neatbalstu Lehne kunga ziņojumu. Kaut arī es nevarēju balsot, mana nostāja ir pret.
<P>
Turklāt es gribēju pievērst Parlamenta uzmanību faktam, ka šis priekšlikums lēmumam par Eiropas patentaizsardzību vēl nav izlemts, jo līdz 8. martam tiek gaidīts Tiesas lēmums. Tādēļ es nolēmu ierosināt Parlamentam atlikt balsošanu par Eiropas patentaizsardzību, līdz Tiesa būs izspriedusi jautājumu par jurisdikciju attiecībā uz valodas likumiem.
<P>
Es gribētu, lai to ieraksta protokolā.
<SPEAKER ID="147" NAME="Ivo Belet" AFFILIATION="PPE">
Priekšsēdētājas kundze! Tas ir mutisks grozījums par kompensāciju zemniekiem, un es pateicos Rivasi kundzei par šo ierosinājumu. Ierosinājums skan šādi: "Komisija līdz 2012. gada martam iesniedz Eiropas Parlamentam un Padomei ziņojumu par mehānisma, lai nodrošinātu kompensāciju tiem lauksaimniekiem, kuru ražotajā pārtikā piesārņojuma līmenis pārsniedz maksimālos pieļaujamos līmeņus un kuru līdz ar to nedrīkst laist tirgū, piemērotību. Šim mehānismam būtu jābalstās uz "piesārņotājs maksā” principu. Attiecīgā gadījumā ziņojumam pievieno likumdošanas priekšlikumu, ar ko izveido šādu mehānismu”. Šis ir piecu politisko grupu kopējs priekšlikums.
<SPEAKER ID="149" NAME="Priekšsēdētāja">
Balsošana ir beigusies.

<CHAPTER ID="012">
Darba kārtība
<SPEAKER ID="017" NAME="Priekšsēdētājs">
Ir izdalīts galīgais darba kārtības projekts, kas izstrādāts saskaņā ar Reglamenta 137. punktu Priekšsēdētāju konferences sanāksmē ceturtdien, 2011. gada 20. janvārī. Ir ierosināti šādi grozījumi:
<P>
Pirmdiena
<P>
Nav ierosināti nekādi grozījumi.
<P>
Otrdiena
<P>
Zaļo un Eiropas Brīvās apvienības grupa un Eiropas Liberāļu un demokrātu apvienības grupa ir pieprasījušas iekļaut otrdienas rīta darba kārtībā Komisijas priekšsēdētāja vietnieka un Savienības Augstā pārstāvja ārlietās un drošības politikas jautājumos paziņojumu par tiesiskumu Krievijā. Vispirms es vēlētos aicināt izteikties Harms kundzi, lai viņa varētu pamatot šo pieprasījumu. Lūdzu, Harms kundze.
<SPEAKER ID="018" NAME="Rebecca Harms" LANGUAGE="DE">
Priekšsēdētāja kungs! Es uzskatu, ka sakarā ar notikumiem Khodorkovsky lietā, mums pilnīgi noteikti vajadzētu apspriest tiesiskumu Krievijā. Tomēr, tā kā rudenī vēl notiks Duma vēlēšanas, mums ir pamatots iemesls iesaistīties šajā situācijā ar mūsu lielo kaimiņu šī kontinenta austrumos.
<P>
Protams, mēs visi šobrīd tiekam atkārtoti konfrontēti ar jautājumu par to, vai mēs darām pietiekoši daudz savās kaimiņvalstīs, lai palīdzētu nostiprināt cilvēku un pilsoniskās tiesības un brīvību. Daudzi no mums noteikti ir sev paškritiski jautājuši, vai mēs vienmēr esam apsprieduši to, kas bijis būtiski attiecībā uz Ēģipti un Tunisiju. Es nevēlos, lai mēs pieļautu tādu nevērību pret sava kontinenta austrumu daļu, tāpēc es jūs aicinu katrā ziņā šonedēļ, precīzāk, rīt, izskatīt jautājumu "Tiesiskums Krievijā”.
<SPEAKER ID="019" NAME="Guy Verhofstadt">
ALDE grupas vārdā. - Priekšsēdētāja kungs! Es vēlētos atbalstīt Harms kundzes pieprasījumu. Es gribētu arī piebilst, ka kopš šī pieprasījuma ierosināšanas Priekšsēdētāju konferencē un šajā plenārsēdē mēs esam saņēmuši arvien lielāku spiedienu no Krievijas puses to nedarīt.
<P>
Ojuland kundzi, kura pirms pāris nedēļām organizēja semināru par tiesiskumu Krievijā, apmeklēja Krievijas Ārlietu ministrijas pārstāvis un teica: "neesiet tik uzstājīgi” un "neuzstājiet Eiropas Parlamentam pieņemt rezolūciju par tiesiskumu Krievijā”. Es neuzskatu, ka Krievija var nosacīt Eiropas Parlamenta darba kārtību: to varam noteikt tikai mēs paši.
<P>
(Aplausi)
<SPEAKER ID="020" NAME="Adrian Severin">
S&D grupas vārdā. - Priekšsēdētāja kungs! Kā pašreizējais referents attiecībās ar Krieviju, varu jums paziņot, ka jau esam izstrādājuši īpaši vērienīgu procesu, lai risinātu visus nopietnos jautājumus, kas ir svarīgi mūsu attiecībās ar Krieviju.
<P>
Mums jau bija pārrunas ar Ārējās darbības dienesta un Krievijas valdības pārstāvi. Šā gada 2. martā mēs organizēsim atkārtotas pārrunas ar ekspertiem, kuri izskatīs visus nozīmīgos aspektus attiecībās ar Krieviju.
<P>
Otrajā marta nedēļā ir plānots vispusīgs dokuments ar tajā ietvertiem ieteikumiem, kurš būs pieejams apspriešanai un grozījumiem un noslēgsies ar debatēm plenārsēdē ar Augstā pārstāvja piedalīšanos, kas, kā mums zināms, šonedēļ ir aizņemts.
<P>
Tāpēc, neizturoties nevērīgi un nenoliedzot šī temata nozīmību, ir daudz labāk šo procesu turpināt un tā nobeigumā panākt, lai izraisītos plašas debates, kas mūsu lēmumam sniegs ticamību.
<SPEAKER ID="021" NAME="Joseph Daul" AFFILIATION="PPE">
(FR) Priekšsēdētāja kungs! Ir jautājums, ko es nesaprotu. Pagājušajā nedēļā Priekšsēdētāju konferences laikā jūs minējāt, ka mēs rīkosim debates par Krieviju martā, jo tajās piedalīsies baronese Ashton. Otrkārt, Priekšsēdētāju konferencē jūs teicāt, ka mums nepieciešams organizēt debates par Krieviju, jo Putin kungs gatavojas ierasties vizītē Komisijā vai drīzāk pie Barroso kunga.
<P>
Saskaņā ar šajā pēcpusdienā saņemto informāciju, Putin kunga vizīte Komisijā nenotiks. Vai jums ir kāda informācija šajā jautājumā? Debates tika pieprasītas pagājušajā nedēļā tikai Putin kunga vizītes dēļ. Tomēr debates par Krieviju, ietverot rezolūciju, joprojām ir plānotas martā.
<P>
Es vēlētos iegūt informāciju attiecībā uz iepriekš apspriesto.
<P>
(Parlaments apstiprināja pieprasījumu)
<SPEAKER ID="022" NAME="Priekšsēdētājs">
Komisijas priekšsēdētāja vietnieka un Savienības Augstā pārstāvja ārlietās un drošības politikas jautājumos paziņojums par tiesiskumu Krievijā tiks iekļauts kā trešais punkts otrdienas rīta darba kārtībā. Termiņš rezolūciju priekšlikumu iesniegšanai ir otrdien, 15. februārī, plkst. 10.00. Termiņš grozījumu un kopīgu rezolūciju priekšlikumu iesniegšanai ir trešdien, 16. februārī, plkst. 10.00. Tomēr termiņš kopīgu rezolūciju priekšlikumu un grozījumu iesniegšanai ir trešdien, 16. februārī plkst. 11.00. Tātad pēc trešdienas, 16. februāra, plkst. 11.00 papildu priekšlikumi vai grozījumi netiks pieņemti. Balsošana notiks ceturtdien.
<P>
Dāmas un kungi, attiecībā uz otrdienu ir vēl viens pieprasījums. Eiropas Tautas partijas grupa (Kristīgie demokrāti) ir pieprasījuši iekļaut darba kārtībā Komisijas paziņojumu par situāciju Lampedūzā. Šā pieprasījuma iemeslu paskaidros Mauro kungs. Lūdzu, Mauro kungs.
<SPEAKER ID="023" NAME="Mario Mauro" LANGUAGE="IT">
Priekšsēdētāja kungs! Kā jūs pareizi piebildāt, mēs piedzīvojam vēsturiskus notikumus, kas rada ārkārtēju migrācijas plūsmas pieaugumu Eiropā. Lai gan pašreiz ārkārtējo migrantu pieplūdumu izjūt Lampedūza, tomēr šajā destabilizācijas un pārmaiņu procesā, kas skāris visu Magriba teritoriju, būs iesaistīta visa Eiropa.
<P>
Tāpēc mēs uzskatām, ka Komisijai steidzami jārīkojas, lai atbildētu ne tikai par cilvēcisko iejaukšanos, bet arī par iejaukšanos ar dziļāku stratēģisku mērķi, kas mums jārisina, lai pārskatītu politiku attiecībā uz Vidusjūras reģionu. Tādēļ, ņemot vērā jautājuma steidzamību, mēs lūdzam rīkot atsevišķas debates otrdien pēcpusdienā ar komisāru Malmström, samazinot Komisijas jautājumu laiku par pusstundu.
<SPEAKER ID="024" NAME="Martin Schulz" LANGUAGE="DE">
Priekšsēdētāja kungs! Mēs Eiropas Parlamenta sociālistu un demokrātu progresīvās alianses grupā arī vēlamies izteikt šāda veida priekšlikumu. Tomēr es vēlētos Mauro kungam un Parlamentam ieteikt to precīzāk formulēt. Galu galā, mums jārisina jautājums par milzīgu cilvēku pieplūdumu. Esmu pārliecināts, ka Itālija, tāpat kā jebkura Vidusjūras reģiona valsts, ir pārpūlējusies, risinot pašreizējo problēmu viena pati, un tā nav vienīgā valsts, kas piedzīvo masīvu bēgļu plūsmu. Paredzams, ka arī Malta, Grieķija un Spānija tuvākajā nākotnē saskarsies ar šo problēmu. Tāpēc mēs vēlētos lūgt, lai debašu nosaukuma redakcija būtu īpaši precīza, lai mēs saņemtu paziņojumu no Komisijas par tūlītējiem Eiropas Savienības pasākumiem Itālijas un citu ar bēgļu pieplūdumu skarto ES valstu atbalstam.
<SPEAKER ID="026" NAME="Rui Tavares" AFFILIATION="GUE/NGL">
Priekšsēdētāja kungs! Es vēlētos izteikt atbalstu Schultz kunga ierosinājumam, jo šī problēma plešas daudz tālāk par Lampedūzu: starp Maroku un Sīriju ir 5000 kilometri, un ar katru kilometru cilvēku risks kļūst lielāks. Jautājums nav par to, vai Eiropas Savienība palīdzēs Itālijas valdībai, bet par to, vai mēs kā kontinents esam gatavi saskarties ar kontinentālu risku. Šis ir mūsu veicamais uzdevums.
<SPEAKER ID="027" NAME="Priekšsēdētājs">
Mums pašreiz jānosaka šo debašu nosaukums. Eiropas Parlamenta sociālistu un demokrātu progresīvās alianses grupa ir ieteikusi šādu nosaukumu: "Eiropas Savienības pasākumi Itālijai saistībā ar migrācijas plūsmu”. Ja nekļūdos, Schulz kungs vēlētos iesniegt grozījumu.
<SPEAKER ID="028" NAME="Martin Schulz" LANGUAGE="DE">
Priekšsēdētāja kungs! Es vēlreiz centīšos to ļoti precīzi formulēt. Mēs vēlētos, lai Komisija nāk klajā ar paziņojumu par tūlītējiem Eiropas Savienības pasākumiem Itālijas un citu ar pašreizējo bēgļu pieplūdumu skarto valstu atbalstam.
<SPEAKER ID="029" NAME="Priekšsēdētājs">
Saprotu. Ierosinātais nosaukums ir šāds: "Eiropas Komisijas pasākumu izklāsts Itālijas un citu ārkārtējas migrācijas plūsmas skarto dalībvalstu atbalstam”.
<P>
(Parlaments apstiprināja nosaukumu)
<P>
Trešdiena
<P>
Nav ierosināti nekādi grozījumi.
<P>
Ceturtdiena
<P>
Grupa "Brīvības un demokrātijas Eiropa” ir pieprasījusi iekļaut darba kārtībā tās mutisko jautājumu Komisijai par Eiropas apcietināšanas orderi Julian Assange lietā. Kurš vēlējās runāt par šo pieprasījumu?
<SPEAKER ID="030" NAME="Gerard Batten">
EFD grupas vārdā. - Priekšsēdētāja kungs! Šis mutiskais jautājums nav par Assange kunga vainu vai nevainīgumu pret viņu Zviedrijā izvirzītajā apsūdzībā par izvarošanu. Tas ir par Eiropas apcietināšanas ordera procedūrām un to, vai tas netiek ļaunprātīgi izmantots politiskiem nolūkiem.
<P>
Eiropas apcietināšanas orderis nodrošina ikviena Eiropas pilsoņa tiesisku nodošanu, liedzot tiesai ņemt vērā prima facie pierādījumus pret tiem un gandrīz atstājot to bez iespējas noraidīt nodošanu. Eiropas apcietināšanas orderis paver iespējas tā ļaunprātīgai izmantošanai, kā arī tā lietošanai pret politiskajiem disidentiem.
<P>
Vai Assange lieta ir par noziegumiem, kas it kā izdarīti Zviedrijā, vai arī par ASV vēlēšanos, lai piekāpīgā Eiropas valsts viņu izdod? Procedūru apspriešana ir būtiskākā šīs lietas izpratnē un lemšanā par to, vai Eiropas apcietināšanas orderis tiek izmantots ļaunprātīgi un nepareizi. Mums jārīko šā būtiskā jautājuma Parlamenta debates, iesaistot visas politiskās puses. Lūdzu, atbalstiet balsojot.
<SPEAKER ID="031" NAME="Edit Herczog">
S&D grupas vārdā. - Priekšsēdētāja kungs! Ungārijā 2004. gadā Īrijas pilsonis izraisīja nāves gadījumu. Tikai pagājušajā piektdienā mēs saņēmām Īrijas iestāžu lēmumu par šī cilvēka nosūtīšanu atpakaļ uz Ungāriju, lai piedalītos lietas iztiesāšanā.
<P>
Tāpēc šai procedūrai Eiropas līmenī jābūt spēcīgākai, nekā tā ir pašreiz. Pretējā gadījumā cietušajiem būs jāgaida daudzus gadus ne tikai šajā, bet arī citās lietās. Šai procedūrai jābūt daudz spēcīgākai, tāpēc mēs, protams, to balsojumā atbalstām.
<SPEAKER ID="032" NAME="Martin Schulz" LANGUAGE="DE">
Priekšsēdētāja kungs! Es vēlētos lūgt reglamenta paskaidrojumu. Es nezinu, vai Eiropas Parlaments var sarīkot vispārīgas debates par Eiropas apcietināšanas orderi (EAO). Kāds atbalstīs EAO un tā ieviešanu vai būs pret to, bet tas, vai mēs šeit, Parlamentā, varam to apspriest saistībā ar kriminālprocesu, kas pašreiz ir sagatavošanā, ir jautājums, ko es uzdrošināšos saukt par apšaubāmu saskaņā ar reglamentu. Ja šis būtu tas gadījums, es varētu piedāvāt vēl pāris lietas, kuras mēs varētu priecīgā garā apspriest. Tomēr es pašreiz steidzami vēlētos ieteikt, lai sagatavošanā esošie tiesas procesi nebūtu galvenais apspriešanas mērķis šeit, Eiropas Parlamentā.

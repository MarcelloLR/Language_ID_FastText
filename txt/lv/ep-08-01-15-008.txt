<CHAPTER ID="008">
Balsošanas laiks
<SPEAKER ID="085" NAME="Priekšsēdētājs">
Nākamais punkts ir balsojums.
<P>
(Balsojuma rezultāti un citi dati: skatīt protokolā)
<SPEAKER ID="086" NAME="Nigel Farage">
IND/DEM grupas vārdā - Priekšsēdētāja kungs, saskaņā ar Reglamenta 160. pantu mūsu grupa ir pieprasījusi balsojumu pēc saraksta par visiem jautājumiem šodien, un es zinu, ka tas ir izsaucis noteiktu interesi plenārsēdes zālē.
<P>
Tikai paskaidrošu, ka ne vien šī grupa, bet daudzi deputāti no visām grupām ir dziļi noraizējušies par balsošanas metodi, ko te lieto. Patiesībā jūs pats, būdams priekšsēdētājs, tikai pirms dažiem mēnešiem sacījāt, ka mēs esam pieļāvuši kļūdas, kas tāda apjoma balsojumā ir statistiski pieļaujama. Mēs gribam apgalvot, ka, balsojot par tiesību aktu, nedrīkst pastāvēt iespēja pieļaut kļūdas.
<P>
Es lūgtu deputātus šajā garajā procedūrā, balsojot pēc saraksta, varbūt apsvērt, cik svarīga ir balsošana, un varbūt tādējādi mēs panāksim, ka nākamajā mēnesī, kad deputāti balsos par Lisabonas līgumu, viņi nobalsos par grozījumu, kas dod tām 10 valstīm, kuras apsolīja savām tautām referendumu, arī iespēju to izpildīt.
<SPEAKER ID="087" NAME="Hannes Swoboda" AFFILIATION="PSE">
(DE) Priekšsēdētāja kungs, man ir tikai viens lūgums. Reglamenta 159. pantā teikts, ka ,,parasti Parlaments balso, paceļot rokas”. Šā iemesla dēļ būtu pareizi pārbaudīt, vai IND/DEM priekšlikums par balsošanu pēc saraksta atbilst Reglamentam. Es uzskatu, ka tā nav. Vai drīkstu lūgt izdarīt to rīt? Man šķiet, mums jābalso šodien, ka noteikts balsojumu sarakstā, tomēr es vēlētos, lai jautājumu par tiesisko pieņemamību izskata rīt.
<SPEAKER ID="088" NAME="Marco Cappato" AFFILIATION="ALDE">
(IT) Priekšsēdētāja kungs, divas lietas: Man šķiet, ka šeit uzstādītā televīzijas kamera jāpārvieto, lai Donnici kungs un mēs visi redzētu prezidentūru un pārējos kolēģus. Atļaujiet man izmantot šo iespēju, lai paustu prieku par Eiropas Parlamenta lēmumu veltīt Parlamenta preses zāli Anna Politkovskaya.
<SPEAKER ID="089" NAME="Priekšsēdētājs">
Parlamenta Reglaments nosaka, ka parasti balsošana notiek, paceļot roku, ja īpaši netiek pieprasīts balsojums pēc saraksta.
<P>
Balsošanā, paceļot roku, ne bieži, bet tomēr šad tad, var gadīties, ka vai nu tādēļ, ka Eiropas Parlamenta deputāti neceļ rokas, vai tādēļ, ka valda apjukums, prezidijs kļūdās, novērtējot balsojuma rezultātus. Ja tā notiek, tad deputāts bieži pieprasīs pārbaudi, un tad priekšsēdētājs šajā nolūkā noturēs balsojumu pēc saraksta, un situācija tiks atrisināta.
<P>
Tas ir viss paredzētais, un tādēļ mūsu balsojums norit pareizi 99.9 % no laika.
<P>
Jebkurā gadījumā, Parlamenta priekšsēdētājs saņēma vēstuli no deputāta Booth kungs, kur atzīmēts šis jautājums un pieprasīta rīcība sakarā ar to.
<P>
Šis jautājums tiks apspriests priekšsēdētāju konferencē un, protams, darba grupās, izskatot Parlamenta darba metodes. Jautājums ir sagatavošanā. Tādēļ, Farage kungs, lūdzu, esiet drošs, ka mēs gatavojamies pievērst šai lietai lielu uzmanību cenšamies nodrošināt, lai viss ritētu gludāk, katru dienu.
<P>
Swoboda kungs, šodien mēs gatavojamies balsot pēc saraksta, kas arī atbilst Reglamentam, jo balsojumu pēc saraksta pieprasa politiska grupa. Šodien. Un no šodienas mēs pieņemsim lēmumus.
<SPEAKER ID="090" NAME="Christopher Heaton-Harris" AFFILIATION="PPE-DE">
Priekšsēdētāja kungs, tieši par šo jautājumu iepriekšējā Parlamenta pilnvaru termiņa laikā grupa deputātu R. Corbett vadībā no PSE grupas iesniedza priekšlikumus Parlamentam par to, ka ziņojums jāsūta atpakaļ komitejai, ja ir iesniegti vairāk nekā 100 grozījumi plenārsēdes izskatīšanai. Tagad ir bijuši vairāki gadījumi, kad tas nav noticis. Mani interesē, vai, dodot ieteikumus Priekšsēdētāju konferencei, lai tā pievēršas šiem jautājumiem, jūs varētu arī ieteikt tai izskatīt ļoti labos R. Corbett ieteikumus, ko viņš iesniedza Parlamenta iepriekšējā pilnvaru termiņa laikā.
<SPEAKER ID="091" NAME="Graham Booth" AFFILIATION="IND/DEM">
Priekšsēdētāja kungs, saskaņā ar Reglamenta 145. pantu es vēlos sniegt personisku paziņojumu. ā, es esmu rakstījis Parlamenta priekšsēdētājam, sūdzoties par balsošanu, kā jums ir zināms. Es viņam esmu sniedzis vēl informāciju vairākas reizes kopš tā laika, jo manu prasību par pilnībā elektronisku balsošanu komiteja noraidīja. Atbilde bija "bez turpmākas rīcības”. Es esmu patiesībā rakstījis vairākas reizes. Sliktākais gadījums, par ko es ziņoju, bija "noraidīts” nomaiņa ar "apstiprināts” ar 567 balsīm pret 17, atturoties 18 balsīm. Šī iemesla dēļ es iepriekš esmu nosaucis šo sistēmu par smieklīgu.

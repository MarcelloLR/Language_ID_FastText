<CHAPTER ID="006">
Iepriekšējās sēdes protokola apstiprināšana
<SPEAKER ID="096" NAME="Véronique De Keyser" AFFILIATION="S&amp;D">
(FR) Priekšsēdētāja kungs, es neatgriezīšos pie vakar Parlamentā notikušā nožēlojamā starpgadījuma, kurš bija Parlamenta necienīgs un kurā tika izteikti apvainojumi Van Rompuy kungam. Eiropas Padomes priekšsēdētājs pats lieliski spēj sevi aizstāvēt, bet es necietīšu, ja kāds šajā sēžu zālē izteiksies, ka mana valsts nav valsts. Tā ir Eiropas Savienības dibinātājvalsts un valsts, kura drīzumā pārņems prezidentūru. Es nespēju saprast, kā Parlaments var rīkoties tik zemiski, un es pieprasu atvainošanos, priekšsēdētāja kungs.
<P>
(Aplausi)
<SPEAKER ID="097" NAME="Gerard Batten" AFFILIATION="EFD">
Priekšsēdētāja kungs, es gribētu runāt par darba kārtību saskaņā ar to pašu noteikumu, ko izmantoja kundze, atsaucoties uz manu kolēģi Nigel Farage.
<P>
To sauc par politiku. Jūs uzspiedāt mūsu valstīm Lisabonas līgumu, nejautājot iedzīvotāju viedokli, un, kad mans kolēģis izsakās pret to, dažiem tas nepatīk un viņi sāk sūdzēties. Tā ir politika. Tāda bija mūsu valstī, kamēr Eiropas Savienība vēl nebija izpostījusi mūsu demokrātiju, tāpēc pierodiet ieklausīties arī opozīcijas viedoklī.
<SPEAKER ID="098" NAME="Priekšsēdētājs">
Batten kungs, iepriekšējais paziņojums bija kā atbilde uz vakar Parlamentā izteiktu apgalvojumu. Tas bija noteikums, saskaņā ar kuru tika izteikts paziņojums. Tas nebija jautājums par darba kārtību. Tāpēc jūsu darba kārtības jautājums bija nevietā.

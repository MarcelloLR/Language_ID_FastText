<CHAPTER ID="025">
Direktīvas 2006/43/EK, ar ko paredz gada pārskatu un konsolidēto pārskatu obligātās revīzijas, īstenošana (īss izklāsts) 
<SPEAKER ID="217" NAME="Priekšsēdētāja">
Nākamais punkts ir B. Doorn ziņojuma Direktīvas 2006/43/EK, ar ko paredz gada pārskatu un konsolidēto pārskatu obligātās revīzijas, īstenošana īss izklāsts.
<SPEAKER ID="218" NAME="Bert Doorn">
referents. - (NL) Priekšsēdētājas kundze, šajā ziņojumā ir runa par astotās direktīvas, ar ko paredz gada pārskatu un konsolidēto pārskatu obligātās revīzijas, īstenošanu. Tas ir labi, ka Parlaments pievērš nopietnāku uzmanību mūsu šeit pieņemto tiesību aktu īstenošanai un transponēšanai. Mēs Parlamentā varam pieņemt visizcilākos noteikumus un regulas, taču, ja dalībvalstis neīsteno un nepilda šos noteikumus un regulas, mēs veltīgi tērējam laiku.
<P>
Arī astotās direktīvas transponēšanas gaitā ir radušās daudzas kļūdas. Katra valsts galvenās definīcijas pielāgo atšķirīgi, un to dalībvalstu skaits, kurās ir neatkarīga sabiedriskā pārraudzība, nekādā ziņā nav 27. Ziņojums aicina Komisiju nekavējoties rīkoties, lai šīs atšķirības izlīdzinātu.
<P>
Mēs brīnāmies arī, kāpēc pielietotā saskaņošanas metode, proti, minimāla saskaņošana, ir patiešām vienīgais veids, kā panākt pamatjēdzienu vienotu piemērošanu. Varbūt mums nevajag vēlreiz domāt par to, vai šīs galvenās definīcijas nozīmē virzību uz priekšu, vai arī par to, ka jāizmanto cita saskaņošanas - šis jēdziens vien jau nepiedāvā sevišķi daudz interpretācijas iespēju - metode.
<P>
Visbeidzot, priekšsēdētājas kundze, ziņojumā apspriests Komisijas ieteikums attiecībā uz grāmatvežu civiltiesisko atbildību. Ja būs nepieciešami papildu pasākumi, lai Eiropā sasniegtu konverģenci, mēs gaidīsim Komisijas priekšlikumus.
<P>
Šim mērķim jāsaglabājas un tas saglabāsies, lai panāktu efektīvu un neatkarīgu grāmatvežu revīziju. Ekonomikas krīze mums ir iemācījusi, ka ir nepieciešama stingra revīzija un uzraudzība.
<SPEAKER ID="219" NAME="Jacques Barrot">
Komisijas priekšsēdētāja vietnieks. - (FR) Priekšsēdētājas kundze, godājamie deputāti, vispirms es vēlētos pateikties Doorn kungam par ziņojumu attiecībā uz Direktīvas, ar ko paredz gada pārskatu un konsolidēto pārskatu obligātās revīzijas, piemērošanu. Es gribētu arī pateikties Ekonomikas un monetārajai komitejai, it īpaši, van den Burg kundzei, kura piedalījās šā ziņojuma sagatavošanā.
<P>
Saistībā ar finanšu krīzi ir būtiski, lai visas dalībvalstis, kuras pašlaik vēl kavējas, steidzami transponētu direktīvu, lai sasniegtu tajā noteiktos mērķus. Komisija nepārtraukti novēro direktīvas transponēšanas gaitu dalībvalstīs. Tās rezultātus mēs regulāri publicējam mūsu tīmekļa vietnē.
<P>
Dalībvalstu izpildes rezultātiem noteikti jāuzlabojas šajā pavasarī. Doorn kundzes ziņojums noteikti veicināja šādus uzlabojumus. Kā uzsvērts jūsu ziņojumā, Komisija jau ir pieņēmusi ieteikumu attiecībā uz kvalitātes nodrošināšanu un pilnvaroto revidentu civiltiesiskās atbildības ierobežošanu. Paldies Parlamentam par šo divu iniciatīvu atbalstu!
<P>
Ieteikums attiecībā uz pilnvaroto revidentu civiltiesiskās atbildības ierobežošanu ir stratēģijas daļa ar mērķi samazināt revidentu tirgus koncentrāciju. Novembra publikācijā bija aplūkotas citas iespējas, kas atbilst tām pašām nostādnēm, konsultācijas par revidentu uzņēmumu kontroles struktūrām un to ietekme uz revidentu tirgu.
<P>
Eiropas Parlaments lūdz Komisijai novērtēt valstu tiesību aktus, kuros transponēta šī direktīva un ziņot par dalībvalstu pasākumu ietekmi, kas veikti, pildot ieteikumu par revidentu civiltiesiskās atbildības ierobežošanu. Piemērotā brīdi mēs ar prieku sagatavosim šos novērtējumus, ņemot vērā Doorn kundzes ziņojumā ierosinātos jautājumus. To ir apsolījis komisārs C. McCreevy un es ar prieku šo apņemšanos paziņoju jums. Es pateicos Doorn kungam un uzdrošinos cerēt, ka mēs redzēsim praktiskus rezultātus.
<SPEAKER ID="221" NAME="Priekšsēdētājs">
Mēs noslēdzam šo darba kārtības punktu.
<P>
Balsojums notiks rītdien.

<CHAPTER ID="012-23">
23.  KLP 2020. gada perspektīvā: kā risināt nākotnē paredzamās ar pārtiku, dabas resursiem un teritoriālajiem aspektiem saistītās problēmas (
<SPEAKER ID="194" NAME="Manfred Weber" AFFILIATION="PPE">
(DE) Priekšsēdētājas kundze, dāmas un kungi! Nav šaubu, ka Eiropas Parlaments ir iestāde, kura ļoti daudz strādā, tomēr mums jāpievērš lielāka uzmanība balsošanas laika sabalansēšanai, lai mēs nenonāktu situācijā, kad vienā dienā balsošana nenotiek vispār, bet nākamajā dienā balsojumu ir ārkārtīgi daudz. Tāpēc es ierosinu pārtraukt balsošanu un atlikt pārējo jautājumu izskatīšanu līdz nākamajai plenārsēdei.
<P>
(Aplausi)
<P>
Darba kārtībā nav tādu steidzamu jautājumu, par kuriem noteikti vajadzētu balsot šodien. Mēs jau esam nobalsojuši par normatīvajiem punktiem. Es uzskatu, ka svarīgāko mēs jau esam izdarījuši.
<P>
(Aplausi)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Priekšsēdētājas kundze, Weber kunga ierosinājums ir ļoti saprātīgs. Mēs esam izskatījuši patiešām milzīgu programmu ar vairākiem ļoti svarīgiem ziņojumiem. Šobrīd vairs nav neviena normatīvā ziņojuma, par kuru būtu jābalso. Pulkstenis jau rāda pāri pusdiviem. Vislabāk būtu atlikt balsošanu par nenormatīvajiem ziņojumiem uz jūlija sesiju. Tas nebūtu liels zaudējums.
<SPEAKER ID="196" NAME="Bas Eickhout" AFFILIATION="Verts/ALE">
Priekšsēdētājas kundze, ļaujiet man pateikt tikai dažus vārdus - mums ir atlikuši divi ziņojumi, un debates par klimatu ir ļoti svarīgas, jo ar tām mēs nosūtām vēstījumu Padomei, kura sāk darbu šovakar.
<P>
Tāpēc es ierosinu tagad nobalsot par šo un par otru ziņojumu. Ir atlikuši divi ziņojumi. Izdarīsim to, un izdarīsim to ātri.

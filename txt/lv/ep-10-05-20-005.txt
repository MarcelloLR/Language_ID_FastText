<CHAPTER ID="005">
Priekšsēdētāja paziņojums
<SPEAKER ID="090" NAME="Priekšsēdētājs">
Vispirms es vēlos jums pastāstīt par sarežģīto situāciju Polijā. Ņemot vērā dramatiskos plūdus Polijā, kur ir applūdusi liela daļa valsts un cilvēki ir zaudējuši visu savu īpašumu, es vēlos Eiropas Parlamenta un mūsu visu vārdā paust Polijas iedzīvotājiem atbalstu, apliecināt solidaritāti un izteikt visdziļāko līdzjūtību cilvēkiem, kuriem pašreiz klājas ļoti grūti.
<P>
(Aplausi)
<P>
Nākamajā Eiropas Parlamenta sesijā, kas notiks 2010. gada 16. jūnijā, notiks debates par šo tēmu. Esmu pārliecināts, ka Eiropas Savienība apliecinās solidaritāti un atsauksies uz Polijas varas iestāžu lūgumu sniegt finansiālu palīdzību. Ir izveidots Eiropas Savienības Solidaritātes fonds, un tam ir ļoti liela nozīme šādu dabas katastrofu gadījumā.

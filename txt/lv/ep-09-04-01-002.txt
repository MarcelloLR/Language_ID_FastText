<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
Dāmas un kungi, es esmu apbēdināts un samulsis, jūs šodien informējot, ka pagājušajā nedēļā noslīka vairāk nekā 300 cilvēki, kad vairākas bēgļu laivas nogrima Vidusjūrā pie Lībijas krasta. Šajās laivās atradās cilvēki no Ziemeļāfrikas un Subsahāras Āfrikas. Dažus bēgļus izglāba Ēģiptes un Lībijas iestādes, un daži līķi tika atrasti, bet simtiem cilvēku joprojām ir bez vēsts pazuduši. Eiropas Parlamenta vārdā es vēlētos teikt, cik ļoti mēs esam šokēti un apbēdināti par šo gadījumu.
<P>
Pēdējo divu gadu laikā Eiropas Savienība ir pieredzējusi arvien lielāku imigrāciju caur Vidusjūru, un ekonomiskā krīze nozīmē, ka mēs varam sagaidīt ievērojami vairāk cilvēku, kas muks no Āfrikā valdošās nabadzības.
<P>
Lielais skaits bēgļu, kas traģiski zaudē dzīvību, mēģinot nokļūt Eiropas Savienībā, draud padarīt Vidusjūru par milzīgu brīvdabas kapsētu; mums ir jāatrod risinājums, lai izbeigtu šīs traģēdijas.
<P>
Tagad es jūs lūdzu ievērot minūti ilgu klusuma brīdi mirušo piemiņai.
<P>
(Parlamenta sēdes dalībnieki piecēlās kājās un ievēroja minūti ilgu klusuma brīdi.)
<P>
Paldies!

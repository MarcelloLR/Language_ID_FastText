<CHAPTER ID="007">
Oficiāla sveikšana
<SPEAKER ID="089" NAME="Priekšsēdētājs">
Man ir prieks jums paziņot, ka parlamentu sanāksmju ietvaros Eiropas Parlamentā patlaban viesojas Mauritānijas delegācija, ko vada Ould Tolba. Es gribētu sirsnīgi sveikt mūsu viesus un uzsvērt, cik ļoti svarīgs mums ir šāds apmeklējums, kas Eiropā notiek pirmo reizi kopš gandrīz 10 gadiem.
<P>
Ar vēlēšanu novērošanas misiju starpniecību Eiropas Savienība ļoti rūpīgi ir vērojusi nesenos politiskos pārejas procesus Mauritānijā - valstī, kas var noderēt par paraugu visam reģionam. Es jūs apsveicu ar jūsu valstī notikušajām demokrātiskajām valsts vadītāja un parlamenta vēlēšanām, un mūsu Parlamenta vārdā es ceru, ka jūsu tikšanās šeit būs auglīgas un ka jūsu viesošanās Strasbūrā stimulēs ciešāku sadarbību starp abām mūsu iestādēm. Vēlreiz pateicos jums par apmeklējumu.

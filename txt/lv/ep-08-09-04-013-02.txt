<CHAPTER ID="013-02">
2. Nāves sods pakarot Irānā (balsošana) 
<P>
- Pirms balsojuma:
<SPEAKER ID="253" NAME="Marco Cappato" AFFILIATION="ALDE">
(IT) Priekšsēdētāja kungs, dāmas un kungi, es iesaku iekļaut šos grozījumus rezolūcijas beigās. Atvainojiet, ka to daru pēdējā brīdī, bet tam ir sakars ar ANO nāves soda moratoriju, par kuru Parlaments jau trīs reizes ir izteicis savu viedokli. Tāpēc es uzskatu, ka pieņemams ir tikai mutiskais grozījums.
<P>
Abi manis ieteiktie punkti ir šādi. Es tos nolasīšu ļoti lēni angļu valodā.
<P>
"Pieprasa iepazīstināšanu ar rezolūciju nākamajā ANO Ģenerālajā asamblejā ar prasību visām valstīm, kurās joprojām piespriež nāvessodu, padarīt pieejamu pilnīgu informāciju ANO ģenerālsekretāram un sabiedrībai par nāvessodiem un to izpildi, lai izbeigtu valsts noslēpumu par nāvessodu, kas arī ir tiešs iemesls lielai daļai izpildīto nāvessodu.”
<P>
Un otrs punkts ir šāds.
<P>
"Pieprasa, lai jaunajā rezolūcijā būtu paredzēta ģenerālsekretāra īpašā sūtņa esība, kura uzdevums būtu uzraudzīt situāciju, nodrošināt maksimāli iespējamo pārredzamību nāvessoda sistēmā un veicināt iekšējo procesu ANO nāvessoda izpildes rezolūcijas īstenošanai.”
<P>
(IT) Es saprotu, ka šis ir, teiksim, papildu temats Irānas jautājumā, bet tajā ir nepieciešama tūlītēja rīcība. Tāpēc es jūs lūdzu pieņemt šo rezolūcijas grozījumu.
<P>
Parlaments piekrita pieņemt mutisko grozījumu)
<SPEAKER ID="257" NAME="Raül Romeva i Rueda">
autors. - Priekšsēdētāja kungs, abi grozījumi attiecas, pirmkārt, uz 9. pantu. Mums ir īpašs lūgums no ANO Augstā komisāra bēgļu jautājumos, kas nav minēts rezolūcijā. Manuprāt, tas ir pilnīgi pieņemami, un saskaņā ar šo grozījumu es pieprasu svītrot vārdus "sāk īpaši sadarboties ar ANO Augsto komisāru bēgļu jautājumos un citiem”. Lūdzu, ievērojiet, ka šajā grozījumā mēs iekļausim arī Hutchinson kunga mutisko grozījumu, kurā viņš lūdza iekļaut arī opozīcijas locekļus.
<P>
K apsvēruma sakarā mums arī bija tāda pati prasība saistībā ar to pašu principu, ko minēju jau iepriekš. Te teksts, ko lūdzam svītrot, ir "saskaņā ar Ceturtās Ženēvas Konvencijas 27. pantu”. Tāpat jāpiemin, ka mēs iekļaujam arī Kelam kunga mutisko grozījumu. Ņemot vērā šo īpašo lūgumu no ANO Augstā komisāra bēgļu jautājumos, es uzstāju, ka mums tos ir jāapsver.
<SPEAKER ID="258" NAME="Paulo Casaca">
PSE grupas vārdā. - (PT) Priekšsēdētāja kungs, es uzskatu, ka nupat teiktais ir jālabo. Es varu galvot Parlamentam, ka Apvienoto Nāciju Augstais komisārs nekad nav to ieteicis, ne arī piekrīt tam, ko nupat teica mūsu kolēģis. Tāpēc es aicinu Parlamentu nebalsot par šo priekšlikumu. Tas apšaubītu vissvarīgāko, kā uzsvēra komisāre, un tā ir Ženēvas Konvencijā noteiktā aizsardzība Camp Ashraf ieslodzītajiem. Tāpēc mēs nepiekritīsim šim iesniegtajam grozījumam. Tāpat man jāteic, ka tas būtu vistiešākajā pretrunā kolēģa Hutchinson kunga un kolēģa no Eiropas Tautas partijas ierosinājumam. Tāpēc es sparīgi noraidu šo mutisko grozījumu.
<SPEAKER ID="259" NAME="Bernd Posselt">
PPE-DE grupas vārdā. - (DE) Priekšsēdētāja kungs, es tikai gribētu teikt, ka mūsu grupa arī nepiekrīt šim mutiskajam grozījumam un uzskata, ka konvencija tomēr ir jāmin, kā par to tika spriests nedēļas sākumā.
<SPEAKER ID="260" NAME="Tunne Kelam" AFFILIATION="PPE-DE">
Priekšsēdētāja kungs, es noteikti iebilstu tam, ka K apsvērumā tiek ievietots mans mutiskais grozījums, kurā aizvieto vārdus "bijušie deputāti” ar vārdu "kolēģi”, svītrojot Ženēvas Konvencijas minēšanu. Komisāre nesen apstiprināja, ka Ceturtā Ženēvas Konvencija attiecas arī uz Ashraf iemītniekiem, tāpēc es gribētu jūs lūgt atbalstīt pirmo šī grozījuma daļu, kas ir tāda pati kā Hutchinson kunga ieteiktā, bet nepiekrist svītrot Ženēvas Konvencijas minēšanu.
<SPEAKER ID="261" NAME="Mogens Camre">
UEN grupas vārdā. - Priekšsēdētāja kungs, es vēlos piebalsot pēdējiem diviem runātājiem, jo UEN grupa neatbalsta nekādas izmaiņas esošajos un jau nodrukātajos mutiskajos grozījumos.
<SPEAKER ID="262" NAME="Alain Hutchinson">
autors. - (FR) Priekšsēdētāja kungs, es tikai gribu apstiprināt, ka mēs neatbalstīsim sava kolēģa iesniegto grozījumu, bet mēs esam iesnieguši 9. panta mutisku grozījumu, kas ir līdzīgs minētā deputāta ierosinājumam, un mēs, protams, pieturēsimies pie tā.
<P>
(Romeva i Rueda kunga iesniegtie mutiskie grozījumi netika pieņemti. Kelam kunga un Hutchinson kunga mutiskie grozījumi tika pieņemti.)

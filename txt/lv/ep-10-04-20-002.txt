<CHAPTER ID="002">
Darba kārtība
<SPEAKER ID="006" NAME="Priekšsēdētājs">
Ņemot vērā neseno notikumu gaitu un pēc politisko grupu vienošanās, es gribētu ierosināt šādas izmaiņas trešdienas darba kārtībā. Šīs ir jaunas izmaiņas saistībā ar tām, kuras mēs pieņēmām vakar plkst. 17.30. Šīs ir papildu izmaiņas.
<P>
Pirmkārt, mēs no darba kārtības svītrojam jautājumu laiku ar Padomi. Padome man paziņoja, ka saistībā ar šonedēļ pieredzētajām transporta grūtībām López Garrido kungs atstās Strasbūru trešdien plkst. 18.00, tāpēc jautājumu laiks vakarā nebūs iespējams. Otrkārt, mēs svītrojam no darba kārtības Ţicãu kundzes ziņojumu par ēku energoefektivitāti, jo pirmdien komitejā tas netika pieņemts. Treškārt, mēs esam iekļaujam mutisko jautājumu par aizliegumu kalnrūpniecībā izmantot cianīdu kā trešo darba kārtības jautājumu pēcpusdienā uzreiz pēc debatēm par SWIFT un PNR (tas ir par pasažieru datu reģistru). Tādējādi trešdien sēde tiks slēgta plkst. 19.00. Atkārtošu vēlreiz ļoti īsi: mēs esam svītrojuši darba kārtības punktus, kurus apspriest nav iespējams, tāpēc trešdien sēde beigsies nevis plkst. 24.00, bet plkst. 19.00. Atkārtoju, ka šie jautājumi ir apspriesti ar politisko grupu priekšsēdētājiem.
<SPEAKER ID="007" NAME="Paul Rübig" AFFILIATION="PPE">
(DE) Priekšsēdētāja kungs, es vienkārši gribu pajautāt, vai ceturtdien sēdes Parlamentā tomēr notiks, vai būs, piemēram, Zinātnes tehnoloģiju iespēju izvērtējumu dienesta (STOA) un citu komiteju sanāksmes, vai sēdēs būs pieejami tulki un vai ceturtdien Parlamentā pieņems apmeklētāju grupas.
<SPEAKER ID="008" NAME="Priekšsēdētājs">
Es pašlaik visiem deputātiem gatavoju e-pastu, kuru parakstīšu personiski. Daži no mums nav pat tikuši līdz Strasbūrai un arī vēlas saņemt šo informāciju. E-pasts tiks nosūtīts ap plkst. 11.00, un tajā būs atbildes uz daudziem jautājumiem, uz kuriem atbildes mums jau ir zināmas.
<P>
Ceturtdien var notikt visas komiteju sanāksmes, bet nenotiks balsošana. Eiropas Parlamenta dienesti strādās. Nenotiks plenārsēde. Viss, izņemot plenārsēdi, notiks kā parasti. Grupas, kas ierodas Strasbūrā apmeklēt Parlamentu, tiks pieņemtas - grupas, kuras mēs esam uzaicinājuši, varēs apmeklēt Parlamentu un ienākt plenārsēžu zālē, bet sēde nenotiks.
<P>
Vienīgā atšķirība no parastas dienas būs tā, ka nebūs plenārsēdes procesa un balsošanas. Pārējais norisināsies kā parastā ceturtdienā.
<P>
Ceturtdien un piektdien jūs varēsiet parakstīt apmeklējumu reģistru.
<P>
Pārējā informācija tiks nosūtīta pa e-pastu un sasniegs jūs vēlākais pirms pusdienām.
<P>
Vakar notika Priekšsēdētāju konferences sanāksme, kā arī Prezidija sanāksme. Diezgan daudzos jautājumos tika pieņemti lēmumi. Turpmāk strādās darba grupa, kura ietvers Parlamenta dienestus. Darba grupa visu laiku sazinās ar mani, un es sazinos ar politisko grupu priekšsēdētājiem, jo mums ir jāuztur pastāvīgs kontakts visos jautājumos, kas attiecas uz lēmumiem šajā un tuvākajās nedēļās. Lūdzu, atcerieties, ka Eiropas Parlamenta komitejas tiksies nākamnedēļ, un mēs nedrīkstam bloķēt parastās komiteju procedūras, un mums ir jāsagatavo sēdes Briselē kā parasti. Lēmumi par to vēl nav pieņemti, taču tuvāko dienu laikā tie tiks pieņemti.
<P>
Lūdzu, gaidiet īsu informāciju no manis par visu, kas ir izlemts, un par visu, ko mēs plānojam turpmāk.

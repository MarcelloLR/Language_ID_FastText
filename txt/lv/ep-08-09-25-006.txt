<CHAPTER ID="006">
Priekšsēdētāja paziņojums
<SPEAKER ID="076" NAME="Priekšsēdētājs">
Dāmas un kungi! Priekšsēdētāju konference lūdza mani nolasīt īsu paziņojumu par rītdienas Eiropas valodu dienu. Es ar prieku to darīšu, bet, lūdzu, palīdziet man, jo šis paziņojums ir rakstīts vairākās valodās, un tas man ir grūts uzdevums. Lūdzu, ņemiet vērā šo paskaidrojumu!
<P>
2008. gada 26. septembrī mēs svinam Eiropas valodu dienu. Saistībā ar to Eiropas Savienība un Eiropas Padome atbalsta virkni Eiropas ierosmju, kuru mērķis ir veicināt valodu un kultūru vērtības izpratni un izskaidrot Eiropas sabiedrībai valodu apguves nozīmi.
<P>
(DE) Eiropas valodu daudzveidība ir mūsu garīgā mantojuma daļa un viens no mūsu kultūras dārgumiem. Eiropai apvienojoties, daudzvalodība pakāpeniski ir pārvērtusies no šķēršļa par iespēju. Tādēļ Komisijas jaunākajā paziņojumā par daudzvalodību valodu daudzveidība ir pareizi nosaukta par mūsu trumpi.
<P>
(FR) Daudzvalodība un valodu daudzveidība ir Eiropas Parlamenta ikdienas darba stūrakmeņi, un mūsu devīze skan: ,,Nevienu likumdošanas darbu bez tulkojuma!”
<P>
(IT) Mēs esam Eiropas iedzīvotāju pārstāvji, un mutiska un rakstiska tulkošana ir ārkārtīgi svarīga, lai mūsu darbs būtu leģitīms un pārredzams, un mēs vēl vairāk tuvinātos Eiropas iedzīvotājiem.
<P>
(ES) Tādēļ ir jānorāda, ka Eiropas Parlaments ir vienīgā starptautiskā organizācija, kurai ir tīmekļa vietne un televīzija 23 dažādās valodās.
<P>
(PL) Daudzveidībā vienotajai Eiropas Savienībai nav jāraizējas par nākotni.
<P>
(DE) Pateicos par uzmanību, dāmas un kungi!
<P>
(Aplausi)
<P>

<SPEAKER ID="084" NAME="Elizabeth Lynne" AFFILIATION="ALDE">
Priekšsēdētāja kungs! Man ir jautājums. Ja jūsu rīcībā ir tāda informācija, lai varētu mums pateikt, ka varam droši atgriezties Strasbūrā, kādēļ jūs nevarat sniegt paziņojumu tagad, pirms mēs beidzam šo plenārsēdi un riskējam doties uz ēku, kas, kā daži no mums domā, joprojām nav droša?
<SPEAKER ID="085" NAME="Priekšsēdētājs">
Lynne kundze, visa man sniegtā informācija liecina, ka ēka Strasbūrā ir tieši tikpat droša kā šī ēka Briselē.

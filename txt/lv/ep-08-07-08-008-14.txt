<CHAPTER ID="008-14">
14. Ziņojums par Komisijas apstiprināšanu, Reglamenta grozījumi (
<P>
- Pirms balsošanas:
<SPEAKER ID="143" NAME="Stavros Dimas">
Komisijas loceklis. - Priekšsēdētāja kungs, Komisija izsaka pateicību Duff kungam par viņa ziņojumu.
<P>
Mēs atbalstām Eiropas Parlamenta lēmumu mainīt uzklausīšanas procedūru tādā veidā, kas padarīs apstiprināšanas kārtību pārredzamāku un demokrātiski pamatotāku, nosakot skaidras, pārredzamas un pastāvīgas procedūras un novērtēšanas kritērijus.
<P>
Tomēr Komisija uzskata, ka dažādos ziņojumā minētajos gadījumos piemērojamām procedūrām ir pilnīgi jāatbilst attiecīgajiem nolīguma nosacījumiem, sevišķi 125. pantam, un pamatnolīguma nosacījumiem, lai atspoguļotu juridiskās un institucionālās atšķirības starp tām.
<P>
Sevišķi portfeļu maiņām piemērojamajām procedūrām ir jābūt vieglākām nekā tām, kas attiecas uz visas Komisijas apstiprināšanu, kā arī ir jāatbilst Eiropas Komisijas priekšsēdētāja prerogatīvām par portfeļu sadalīšanu.
<P>
Mēs uzskatām, ka tas ir abu institūciju interesēs. Turklāt Komisijai ir juridiski saistošs nolīgums un pamatnolīgums, un tāpēc tā patur tiesības piekrist attiecīgajām procedūrām, kuras piemērojamas katrā atsevišķā gadījumā un kooperatīvā garā, kā ir noticis līdz šim. Šāda pieeja ir bijusi veiksmīga abās institūcijās.

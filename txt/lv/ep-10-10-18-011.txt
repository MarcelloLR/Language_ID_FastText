<CHAPTER ID="011">
Darba kārtība
<SPEAKER ID="016" NAME="Priekšsēdētājs">
Ir izdalīts Priekšsēdētāju konferences 2010. gada 14. oktobrī notikušajā sēdē saskaņā ar Reglamenta 130. un 131. pantu izstrādātais darba kārtības projekts galīgajā redakcijā. Tika ierosinātas šādas izmaiņas.
<P>
Pirmdiena.
<P>
Bez izmaiņām.
<P>
Otrdiena.
<P>
Bez izmaiņām.
<P>
Trešdiena.
<P>
Esmu saņēmis Zaļo un Brīvās apvienības grupas lūgumu pārcelt balsojumu par 2012. gada sesiju sanāksmju kalendāru uz kādu no nākamajām Parlamenta sesiju sanāksmēm. Viņi vēlas balsot, bet vēlāk. Ar šo priekšlikumu iepazīstinās Zaļo grupas pārstāvis. Vai kāds ir gatavs runāt?
<SPEAKER ID="017" NAME="Daniel Cohn-Bendit" LANGUAGE="FR">
Priekšsēdētāja kungs! Lūdzu, atvainojiet, es saņēmu ziņojumu par situāciju Beļģijā un pilnībā to nesapratu.
<P>
Ja saprotu pareizi, tad runa ir par balsojumu par 2012. gada kalendāru. Priekšsēdētāja kungs, mūsu grupā tāpat kā citās notiek sarunas par šo kalendāru, kas, es vēlreiz atkārtoju, attiecas uz 2012. gadu.
<P>
Tā kā tas nav likumdošanas teksts, nav arī debašu un grozījumu, mēs vienkārši balsosim par kalendāru. Mēs lūdzam pārcelt balsojumu uz nākamo sesijas sanāksmi, kas notiks nākamajā mēnesī Strasbūrā, lai mēs varētu sazināties ar pārējām grupām un noskaidrot, vai nevaram veikt dažus pagaidu pasākumus attiecībā uz izmaiņām kalendārā.
<SPEAKER ID="018" NAME="Francesco Enrico Speroni">
EFD grupas vārdā. - (IT) Priekšsēdētāja kungs! Šī ir pirmā reize, kad Parlaments tik laicīgi būs balsojis par kalendāru. Tomēr tas nav nekas neparasts, jo būtībā kalendārs atspoguļo mūsu ierasto darba kārtību bez īpašām izmaiņām.
<P>
Pretēji Cohn-Bendit kunga apgalvojumam ir iespējams iesniegt grozījumus, un, ņemot vērā e-pastu, daži deputāti to arī plāno darīt. Es neredzu iemeslu atlikt balsojumu, jo, ja kalendārs stāsies spēkā 2012. gadā, mums joprojām būs tiesības un iespēja to mainīt, kad radīsies tāda vajadzība.

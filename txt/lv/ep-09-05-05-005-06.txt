<CHAPTER ID="005-06">
6. Benzīna tvaiku uztveršana degvielas uzpildes stacijās, uzpildot degvielu vieglajos automobiļos (
<SPEAKER ID="084" NAME="Dimitrios Papadimoulis">
referents. - (EL) Priekšsēdētāja kungs, tā kā tehnisku iemeslu dēļ debates nenotika, atļaujiet man pirms balsošanas pateikt pāris vārdu. Pēc intensīvām sarunām ar Padomi un Komisiju es uzskatu, ka mēs esam panākuši vērtīgu kompromisu pirmajā lasījumā. Ņemot vērā Eiropas Parlamenta ieguldījumu, mēs esam pasteidzinājuši direktīvas piemērošanu par vienu gadu, paplašinājuši jomu, iekļaujot arī dzīvojamo rajonu apkopes stacijas, nostiprinot informācijas un kontrolmehānismus apkopes stacijām un informācijas mehānismus pilsoņiem.
<P>
Tā ir pārmaiņa, kuras rezultātā uzlabosies atmosfēras kvalitāte un tiks ievērojami ierobežotas siltumnīcas efekta gāzes, kas izraisa klimata pārmaiņas. Pēc mūsu ierosinājuma Komisija ir apņēmusies iesniegt priekšlikumu pēc noteikta laika perioda to pārstrādāt, lai mums būtu labākas tehnoloģijas, kas nākotnē ļaus mums sasniegt vēl labākus rezultātus.
<P>
Galīgo kompromisu atbalstīja visas politiskās grupas, un es domāju, ka tā ir zīme, ka mēs esam padarījuši labu darbu.

<CHAPTER ID="007-05">
5.  Eiropas Globalizācijas pielāgošanas fonda izmantošana: Dānija/ "Danfoss" grupa (
<SPEAKER ID="118" NAME="Barbara Matera" LANGUAGE="IT">
Priekšsēdētāja kungs, šodien balsojumā neradās konkrētas problēmas un tika ievērota konsolidētā procedūra. Jaunākā statistika liecina, ka pastāvīgi pieaug tādu no dalībvalstīm saņemto pieprasījumu skaits, kuros pausts atbalsts fondam ar atšķirīgu darbības elastību.
<P>
Eiropas Komisija jau ir apliecinājusi savu uzticību šim fondam, piešķirot tam jaunus resursus atbilstīgi Eiropas Globalizācijas pielāgošanas fonda (EGF) budžeta pozīcijai. Tas liecina par pragmatismu, ko šonedēļ apstiprināja arī Budžeta komiteja. Tādā veidā, apņemoties atrast šim fondam līdzekļus 2011. gada budžetā, neraugoties uz tā īpaši samazinātajām rezervēm, Parlaments ir vēlreiz izpildījis savas saistības pret Eiropas pilsoņiem.

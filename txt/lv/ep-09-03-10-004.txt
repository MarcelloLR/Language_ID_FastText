<CHAPTER ID="004">
Lēmums par pieprasījumu piemērot steidzamības procedūru
<SPEAKER ID="009" NAME="Priekšsēdētāja">
Nākamais punkts ir balsojums par pieprasījumu piemērot steidzamības procedūru Padomes regulas priekšlikumam, ar ko izveido daudzgadu plānu zilās tunzivs krājumu atjaunošanai Atlantijas okeāna austrumu daļā un Vidusjūrā.
<SPEAKER ID="010" NAME="Philippe Morillon" LANGUAGE="FR">
Priekšsēdētājas kundze, dāmas un kungi, šorīt izskatāmo pieprasījumu piemērot steidzamības procedūru, īstenojot Reglamenta 134. pantu, Padome mums iesniedza pagājušajā nedēļā, un, kā jūs teicāt, tas attiecas uz Padomes regulas priekšlikumu, ar ko izveido daudzgadu plānu zilās tunzivs krājumu atjaunošanai Atlantijas okeāna austrumu daļā un Vidusjūrā.
<P>
Šī priekšlikuma mērķis ir īstenot jauno atjaunošanas plānu, kā savā sanāksmē pagājušā gada novembrī šo reģionu interesēs to ieteica Starptautiskā Atlantijas tunzivju saglabāšanas komisija.
<P>
Kā Padome norādīja savā pieprasījumā piemērot steidzamības procedūru, šai regulai ir jāstājas spēkā pirms galvenās zvejas sezonas sākuma 15. aprīlī, kas nozīmē, ka šīs plenārsēdes laikā ir jāveic obligātā apspriede ar Parlamentu, lai turpmākajās nedēļās panāktu politisku vienošanos Padomē.
<P>
Ņemot vērā minēto un to, ka Eiropas Savienībai ir jāpilda savi starptautiskie pienākumi un jāveic sava darba daļa izšķirīgajos pasākumos, lai risinātu nopietno krīzi attiecībā uz zilās tunzivs krājumiem, Eiropas Parlamenta Zivsaimniecības komiteja ir vienprātīgi apstiprinājusi šo pieprasījumu piemērot steidzamības procedūru. Tādēļ es jūs mudinu atbalstīt šo pieprasījumu šī rīta balsojumā.
<SPEAKER ID="012" NAME="José Ribeiro e Castro" AFFILIATION="PPE-DE">
(PT) Priekšsēdētājas kundze, es tikai īsumā pieminēšu procedūras jautājumu par šīsnedēļas darba kārtību. Trešdiena, 11. maijs, ir Eiropas diena terorisma upuru piemiņai. Šīs dienas noteikšanu pirmo reizi ierosināja Parlaments balsojumā, kas notika 2004. gada 11. martā. Toreiz mēs diskutējām par brīvības, drošības un tiesiskuma telpas novērtējumu. Tajā dienā notika traģiskie uzbrukumi Madridē. Sākotnēji šo dienu bija ierosināts noteikt 11. septembrī, bet, ņemot vērā šajā dienā notikušo traģēdiju, Parlaments nobalsoja, ka tā tiks atzīmēta 11. martā.
<P>
Dažas dienas vēlāk, ja mana atmiņa mani neviļ, tad 25. martā, Eiropadome pieņēma šo datumu kā Eiropas dienu terorisma upuru piemiņai. Tomēr rīt, 11. martā, mums ir paredzēta plenārsēde, un darba kārtībā es redzu, ka nav paredzēts pat nekāda veida piemiņas pasākums. Es vēlētos zināt, vai šajā nedēļas nogales sēdē ir plānots kāds šāda veida pasākums.
<SPEAKER ID="013" NAME="Priekšsēdētāja">
Ribeiro e Castro kungs, es saprotu tā, ka priekšsēdētājs rīt plenārsēdes atklāšanā uzstāsies ar paziņojumu par jūsu pieminēto dienu un īpašajiem apstākļiem. Uzstāšanās būs viens no pasākumiem, kas paredzēti šajā sakarā.

<CHAPTER ID="004-06">
6. - Spānijā notiekošās ekstensīvās urbanizācijas ietekme uz Eiropas Savienības pilsoņu individuālajām tiesībām, vidi un ES tiesību aktu piemērošanu (
<P>
- Pirms balsošanas
<SPEAKER ID="072" NAME="Michael Cashman" AFFILIATION="PSE">
Priekšsēdētāja kungs! Vēlos informēt Parlamentu, ka principa dēļ vēlos izslēgt savu vārdu no Sociāldemokrātu grupas alternatīvā rezolūcijas priekšlikuma par Auken kundzes ziņojumu. Turklāt pēc piecus gadus ilga darba pie šī jautājuma vēlos informēt deputātus, ka es balsošu pret abiem alternatīvajiem kopīgas rezolūcijas priekšlikumiem un balsošu par Auken kundzes ziņojumu.
<P>
(Aplausi)
<SPEAKER ID="073" NAME="Margrete Auken">
referente. - (DA) Priekšsēdētāja kungs, dāmas un kungi, ES pilsoņi! Šis ziņojums ir rezultāts intensīvam Lūgumrakstu komitejas darbam, kurā iesaistījās visu politisko grupu deputāti. Es vēlos pateikties gan priekšsēdētājam, gan ēnu referentiem par nevainojamo darbu. Kā komitejas atzinuma sagatavotāja esmu pie šī jautājuma strādājusi ar pilnu atdevi. Šī problēma, protams, ir ievērojami ietekmējusi desmitiem tūkstošu Spānijā dzīvojošo ES pilsoņu dzīves, un tā ir ietekmējusi gan Spānijas lauku teritorijas, gan Spānijas ekonomiku. Pēc tam kad ziņojumu pieņēma ar divu trešdaļu vairākumu, to ir apstiprinājusi komiteja. Tas ir visaptverošs dokuments, kurā ir nošķirti daudzi un dažādi Spānijas urbanizācijas aspekti.
<P>
Pastāv problēma saistībā ar Eiropas Savienības pilsoņu pamattiesībām, kas ietver tiesības uz likumīgi iegūtu īpašumu. Eiropas Parlaments jau ir apņēmies šīs tiesības ievērot, un tās saista visas dalībvalstis. Pastāv problēma saistībā ar pārmērīgās urbanizācijas nelabvēlīgo ietekmi uz vidi, jo īpaši piekrastes teritorijās un Spānijas salās, kā arī citās teritorijās, piemēram, Madrides apkārtnē. Pastāv problēma saistībā ar Spānijas 1988. gada likuma par piekrastes zonām atjaunošanu, saskaņā ar kuru tagad pēkšņi ir iespējams daudziem cilvēkiem liegt tiesības dzīvot savās mājās - un atsevišķos gadījumos šādas mājas pat ir nojauktas. Vēl pastāv problēma saistībā ar tūkstošiem māju, kas, iespējams, uzbūvētas nelikumīgi - tās būvētas ar pašvaldību atļauju, taču vēlāk pasludinātas par nelikumīgām, tādējādi padarot nevainīgu pircēju par korumpēta urbanizācijas procesa upuri. Visbeidzot, pastāv problēma saistībā ar to, ka nav juridiskas skaidrības un pienācīgu kompensāciju nekustamā īpašuma skandālu upuriem.
<P>
Man nav šaubu par to, kas ir atbildīgs par šiem pārmērīgajiem pārkāpumiem, un man ir žēl, ka šie pašvaldības un reģionālo iestāžu izdarītie pārkāpumi iedragā daudzu citu mēģinājumus veidot ilgtspējīgu attīstību, kurā veselīga ekonomika roku rokā darbojas ar vides un kultūras mantojuma cienīšanu. Ziņojums ir pelnījis pienācīgas debates, kur iespējams uzklausīt visus viedokļus. Ir nepieņemami, ka mūsu jaunie noteikumi, to liedz. Šie noteikumi ir pēc iespējas ātrāk jāmaina, jo īpaši attiecībā uz ziņojumiem, kas attiecas uz Eiropas Savienības pilsoņu sūdzībām. Es lūdzu jūs noraidīt abas alternatīvās rezolūcijas. Lai gan to pamatā ir mans ziņojums, tās nav objektīvas. Tās neatspoguļo detalizētos un faktiskos novērtējumus, par kuriem ir balsojusi komiteja.

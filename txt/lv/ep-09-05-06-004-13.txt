<CHAPTER ID="004-13">
13. Reglamenta vispārēja pārskatīšana (
<P>
- Pirms balsojuma par 9. grozījumu:
<SPEAKER ID="124" NAME="Monica Frassoni">
Verts/ALE grupas vārdā. - Priekšsēdētājas kundze, es prasu nodošanu atpakaļ komitejai un es gribētu paskaidrot iemeslu. Apspriežot šo tiesību aktu, mēs daudz runājām par ietekmes novērtējumu. Citiem vārdiem: katru reizi, ieviešot jaunus noteikumus, ir jāspēj pateikt, kāda būs to ietekme. Attiecībā uz tiem jaunajiem noteikumiem Corbett kunga ziņojumā, par kuriem mēs gatavojamies šodien balsot, mēs nesaprotam, kādas būs sekas, ja mēs radikāli mainīsim veidu, kā mēs pieņemam tiesību aktus, pieļaujot iespēju, ka komitejas un neskaitāmi referenti varēs iesniegt pilnīgi pretrunīgas procedūras un grozījumus balsošanai plenārsēdē.
<P>
Šī iemesla dēļ Zaļo/ALE grupa pieprasa nodošanu atpakaļ komitejai nevis tādēļ, ka mēs uzskatītu, ka mēs nevaram uzlabot šo situāciju, bet gan tādēļ, ka tas ietvertu tādas reformas, kas nākotnē mūsu likumdošanas procesu padarītu ļoti sarežģītu.
<P>
(Aplausi)
<SPEAKER ID="125" NAME="Jo Leinen  " AFFILIATION="PSE">
Konstitucionālo lietu komitejas priekšsēdētājs.. - (DE) Priekšsēdētājas kundze, Eiropas Savienības reformas ir pietiekami sarežģītas, bet, šķiet, ka Eiropas Parlamenta reformas ir pat vēl sarežģītākas. Tomēr man jāsaka Frassoni kundzei, ka šis reformu process ir ildzis divarpus gadu. Mums bija reformu grupa, kuras sastāvā bija arī Frassoni kundze. Mūsu komiteja precīzi ievēroja šīs reformu grupas secinājumus. Citiem vārdiem sakot, mēs šodien plenārsēdē iesniedzam to, kā izskatīšana, apspriešana un lēmumu pieņemšana aizņēma divarpus gadu. Tādēļ nav iemesla, kādēļ šis jautājums būtu jānodod atpakaļ komitejai. Šodien mums ir jāpabeidz šis nobeiguma akts un jāgatavojas jaunajam likumdošanas periodam ar daudziem uzlabojumiem mūsu darbā. Līdz ar to es balsoju pret šo priekšlikumu, ko iesniegusi Frassoni kundze.
<SPEAKER ID="126" NAME="Richard Corbett">
referents. - Priekšsēdētājas kundze, es patiešām nedomāju, ka man būtu vēl kas jāpiebilst, izņemot to, ka Monica Frassoni kundzes pamatojums saistībā ar konkrētiem grozījumiem varētu būt iemesls tam, kādēļ viņa balso pret šiem grozījumiem. Pilnīgi noteikti nav nekāda iemesla nodot visu šo jautājumu atpakaļ komitejai, tādējādi neļaujot pieņemt nevienu no šodien iesniegtajiem grozījumiem, kas būtu īpaša neveiksme.
<SPEAKER ID="128" NAME="Richard Corbett">
referents. - Priekšsēdētājas kundze, pirms jūs turpināt balsošanu par 49. un 67. grozījumu, vai es varētu palūgt jums mainīt balsošanas kārtību un balsot vispirms par 67. grozījumu, kas ir pēdējais kompromiss, kurš radās pēc balsojuma komitejā? Es domāju, ka mums būtu lietderīgāk balsot šādā pretējā secībā.

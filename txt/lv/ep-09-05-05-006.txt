<CHAPTER ID="006">
Balsojumu skaidrojumi
<P>
Mutiskie balsojumu skaidrojumi
<SPEAKER ID="115" NAME="David Sumberg" AFFILIATION="PPE-DE">
Priekšsēdētāja kungs, es pateicos jums par to, ka jūs mani aicinājāt. Es atbalstīju šo ziņojumu, bet tā kā pēc nākamajām vēlēšanām es no šī Parlamenta aizeju, es vēlos izmantot šo pēdējo izdevību, lai uzsvērtu ļoti spēcīgo vēstījumu, ko Čehijas Republikas prezidents nesen nodeva šim Parlamentam: "Tagad mēs meklējam jaunu cilvēku mandātus.” Tomēr patiesība ir tāda, ka šajā Parlamentā patiesībā netiek pārstāvēta tauta. Kā teica priekšsēdētājs, Eiropas projektam šeit nav opozīcijas.
<P>
Cilvēki - vīrieši un sievietes mūsu vēlēšanu apgabalos, galvenokārt Lielbritānijā - negrib Eiropas Konstitūciju, viņi negrib, lai viņiem uzspiež līgumu. Tas, ko viņi grib, ir tiesības balsot, un es ceru, drīzāk ātrāk nekā vēlāk viņi šo iespēju saņems.
<SPEAKER ID="117" NAME="Richard Corbett" AFFILIATION="PSE">
Priekšsēdētāja kungs, es atzinīgi vērtēju šī ziņojuma pieņemšanu. Es un mana grupa, mēs balsojām par. Tas ir ļoti svarīgs signāls, ko nosūtījis Parlaments. Tomēr mums tagad tam jāseko.
<SPEAKER ID="118" NAME="Ewa Tomaszewska" AFFILIATION="UEN">
(PL) Priekšsēdētāja kungs, darba devēju antisociālā rīcība spiež darba ņēmējus kļūt par pašnodarbinātajiem, un tas attiecas arī uz darba ņēmējiem, kas strādā par transportlīdzekļu vadītājiem un piedāvā transporta pakalpojumus. Darba ņēmēji grib ietaupīt uz sociālās apdrošināšanas izdevumiem un iegūt lielāku elastību, bet tas ir radījis situāciju, ka mums jābalso, pakļaujoties šīs antisociālās rīcības spiedienam.
<P>
Tāpēc vajadzēja šo ziņojumu noraidīt, jo šīs antisociālās rīcības mērogi ir tik lieli. Tā apdraud ne tikai darba ņēmēju profesionālo higiēnu, bet, pats galvenais, apdraud autotransporta drošību un praktiski var ietekmēt jebkuru no mums, kā arī visu situāciju uz ceļa kopumā, vai tie būtu gājēji vai braucēji. Tas ir ļoti skaidrs iemesls, kāpēc mums būtu ļoti nopietni jārisina šī problēma un būtu jāpievēršas tai atkal, jo ierosinātais risinājums nenodrošināja izeju no šīs situācijas.
<SPEAKER ID="120" NAME="Michl Ebner" AFFILIATION="PPE-DE">
(IT) Priekšsēdētāja kungs, dāmas un kungi, es gribēju teikt, ka es balsoju par šo ziņojumu, neskatoties uz to, ka divi mūsu grozījumi netika pieņemti.
<P>
Es uzskatu, ka tā būtu bijusi ļoti laba ideja nodrošināt un palīdzēt eskimosiem panākt, lai viņu dzīvesveids, dzīvesstils un medību parašas ritētu mierīgi un rāmi, kā arī panākt, lai labāk tiktu ievērotas Eiropas Savienības programmas LEADER Skandināvu valstīs attiecībā uz roņu medībām. Es arī gribēju izmantot izdevību un pateikt, ka tam, kas notiek Kanādā, nav nekāda sakara ar eskimosiem un tās nav medības tā, kā mēs to saprotam, bet gan zvēru slepkavošana šī vārda burtiskā nozīmē. Tāpēc es uzskatu, ka šīs divas lietas jānodala, lai kādu attieksmi cilvēki attiecīgi pieņemtu. Es uzskatu arī, ka būtu bijis labāk šo tematu izskatīt pēcvēlēšanu periodā, nevis tagad pirms vēlēšanām.
<SPEAKER ID="121" NAME="Zuzana Roithová" AFFILIATION="PPE-DE">
(CS) Priekšsēdētāja kungs, es arī atzinīgi vērtēju to, ka Eiropas Parlaments ar savu aizliegumu ievest izstrādājumus no roņveidīgajiem Eiropas Savienībā ir sekojis Amerikas Savienoto Valstu un Krievijas piemēram. Es esmu pārliecināta, ka mēs sūtām skaidru signālu, ka Kanādas valdībai vajadzēs mainīt savas metodes, kā uzraudzīt likumu ievērošanu attiecībā uz roņveidīgo medību humānām metodēm. Tomēr es esmu arī pārliecināta, ka mūsu priekšlikums ļaus tradicionālajām tautām gan Eiropā, gan ārpus tās turpināt medīt roņveidīgos ar tradicionālajām metodēm. Es pateicos visiem, jo īpaši Čehijas prezidentūrai, par to, ka Parlamentam un Padomei tika dota iespēja panākt kompromisu 24. aprīlī, ko mēs šodien varējām apstiprināt.
<SPEAKER ID="122" NAME="Richard Corbett" AFFILIATION="PSE">
Priekšsēdētāja kungs, es esmu ļoti gandarīts, ka šis ziņojums tika apstiprināts ar tādu pārliecinošu vairākumu un mēs varam gaidīt aizliegumu ievest izstrādājumus no roņveidīgajiem Eiropas Savienībā.
<P>
Man jāsaka, ka mani sarūgtināja tas, ka mūsu referente no Liberāldemokrātu partijas Diana Wallis pilnībā neatbalstīja šo darbības kursu. Kā referentei viņai vajadzēja pārstāvēt komitejas uzskatus, kurā bija ļoti skaidrs vairākums, un nevis vairākos veidos censties apgāzt šī Parlamenta lielā vairākuma viedokli. Neskatoties uz to, es priecājos, ka Parlaments ar tik skaidru vairākumu ir parādījis savu apņemšanos atrisināt šo jautājumu tā, kā mēs nupat nolēmām.
<SPEAKER ID="123" NAME="Daniel Hannan" AFFILIATION="NI">
Priekšsēdētāja kungs, šis ziņojums nostādīja mani tādas kā dilemmas priekšā. Nav stingri racionāli izdalīt roņveidīgos, lai pieprasītu īpašu attieksmi pret tiem. Viņi nav apdraudēta suga, to atzīmēja pat Pasaules Dabas Fonds. Tas nav nekas tamlīdzīgs, kā protesti pret roņu medībām, lai iegūtu ādas vai kāpurus.
<P>
Turklāt demokrātija nav stingri racionāla. Cilvēki ne vienmēr ir skaitļojamās mašīnas. Varētu būt, kā evolucionārie biologi to pamatos, ka roņu mazuļi atgādina bērnus - viņu lielās acis un tā tālāk - un tas dziļā ģenētiskā līmenī izraisa empātiju pret viņiem. Es nezinu. Lieta tāda, ka mēs atveram bīstamas durvis, sakot, ka vēlētājiem nav taisnība tikai tāpēc, ka viņu iebildumi pret roņu medībām ir drīzāk estētiski nekā racionāli vai ētiski. Tiklīdz jūs ejat pa šo ceļu, ir tikai viens solis līdz tam, lai pateiktu, ka tas ir pret Eiropas Konstitūciju vai Lisabonas līgumu vai ko citu.
<P>
Tātad, pēc ilgas domāšanas manī nostiprinājās šis viedoklis par ziņojumu: tā kā tas acīmredzami ir tik jutīgs un nozīmīgs jautājums daudziem mūsu vēlētājiem, to vispār nevajadzētu lemt ES līmenī, bet drīzāk pienācīgi virzīt caur nacionālajiem, demokrātiskajiem mehānismiem un procedūrām katrā dalībvalstī.
<SPEAKER ID="124" NAME="Neena Gill" AFFILIATION="PSE">
Priekšsēdētāja kungs, es esmu lepna, ka šis Parlaments nobalsoja par šo ziņojumu ar pārliecinošu vairākumu. Es balsoju par šo ziņojumu, jo esmu gandarīta, ka mēs veidojam stingru paziņojumu bez nepilnībām par roņveidīgo izstrādājumu tirdzniecību ES.
<P>
Daudzi cilvēki manā vēlēšanu apgabalā sazinājās ar mums - un šeit ir iesaistījušies miljoni - lai pateiktu, ka tā bija vispretīgākā un cietsirdīgākā jauku radījumu nogalināšana. Es zinu, ka daži teiks, ka tas ir tikai tāpēc, ka viņi ir pievilcīgi, bet redzot video, kādas metodes tiek izmantotas, viņi saprot, ka nav nepieciešama šī roņu slepkavošana komerciālos nolūkos, jo ir pieejamas daudzas alternatīvas.
<P>
Es esmu ļoti gandarīta, ka tik daudzi no mums balsoja, lai tiktu pārtraukta šī cietsirdīgā tirdzniecība.
<SPEAKER ID="125" NAME="Peter Skinner" AFFILIATION="PSE">
Priekšsēdētāja kungs, šis aizliegums ir liels progress un patiesa uzvara kampaņas īstenotājiem, no kuriem daudzi mums rakstīja uz Parlamentu un pieprasīja beigt šo cietsirdīgo tirdzniecību, jo īpaši Anglijas dienvidaustrumos, kā jūs to varat iedomāties, un arī visā Eiropas Savienībā.
<P>
Tas, ka par spīti šajā cietsirdīgajā un nekaunīgajā tirdzniecībā vainojamo intensīvai lobēšanai kampaņu vadīja komitejas leiboristu katedra, ir izšķiroši sekmīgā rezultāta panākšanā. Tas nebija noklusēts oriģināls, kā mans kolēģis Richard Corbett norādīja, bet, pēc tam, kad Arlene McCarthy ierosināja kritiskus grozījumus, par aizliegumu nobalsoja komitejā un tagad Parlamentā.
<P>
Mani ieintriģēja Hannan kunga no Konservatīvo partijas tikko teiktais, ka šim jautājumam vajadzētu būt nacionālo diskusiju un demokrātijas jautājumam. Ja mums būtu jāpaļaujas uz šo konkrēto ceļu, tikai astoņas valstis parakstītu šo konkrēto aizliegumu pretēji 27, kas balso Eiropas Parlamentā. Tas parāda, ka tirdzniecība un dzīvnieku labklājība ir savienojamas un mums vajadzētu par to priecāties.
<SPEAKER ID="126" NAME="Cristiana Muscardini" AFFILIATION="UEN">
(IT) Priekšsēdētāja kungs, dāmas un kungi, (...) Wallis ziņojums ir solis uz priekšu dzīvnieku tiesību vispārējā aizsardzībā, jo tas ievērojami ierobežo izstrādājumu no roņveidīgajiem importu Eiropas Savienībā.
<P>
Eiropas Savienība ir izdarījusi civilizētu izvēli šajā sakarībā, un mēs ceram, ka citas valstis sekos, pat, ja mēs būtu gribējuši, lai Komisijas izstrādātais teksts būtu tas, kas iesniegts iekšējā tirgū, ļoti skaidri ierobežojot iespējamos izņēmumus šādu produktu pārdošanā līdz gadījumiem, kas ir atkarīgi no eskimosu pamatvajadzībām. Ja jauni izņēmumi netiks pienācīgi kontrolēti no robežu muitas iestādēm, tie var atklāt bīstamas nepilnības, kā rezultātā būtu iespējams apiet noteikumu, kas pēc ilgas cīņas soda noteiktas Cilvēka rīcības niecīgumu un cietsirdību, ko ilgāk nedrīkst pieļaut, lai neciestu mūsu sirdsapziņa.
<P>
Es ceru, ka šīsdienas solis uz priekšu nepaliks izolācijā, ka tiks pieliktas lielākas pūles, lai pārskatītu veidus, kā nepieļaut no dzīvniekiem, kas ir nogalināti neticamās ciešanās, radītu produktu ievešanu mūsu valstīs. Runājot par šo tematu, es arī atgādinu jums, cik zemiski Eiropā tiek turpināts atbalstīt dzīvnieku slepkavošanu bez apdullināšanas un ļaut viņiem noasiņot līdz nāvei.
<SPEAKER ID="128" NAME="Hiltrud Breyer" LANGUAGE="DE">
Priekšsēdētāja kungs, ja balsojums par roņu medīšanu bija tik veiksmīgs, tas mani priecē, tad balsojums par Parish ziņojumu ir īpaši sarūgtinošs. Arī šeit es būtu vēlējusies skaidru nostāju dzīvnieku aizsardzībā, progresīvu nostāju, kas parāda ceļu uz priekšu, kas skaidri nosaka, ka mums ir nepieciešamas alternatīvas izmēģinājumiem ar dzīvniekiem. Izmēģinājumiem ar dzīvniekiem ir jākļūst par pagātni. Tomēr šeit ir acīmredzamas rūpniecības, jo īpaši medikamentu rūpniecības, intereses, un rezultātā es un mana grupa esam ļoti vīlušies, ka nevarējām nodrošināt, lai izmēģinājumi ar dzīvniekiem un barbariskie apstākļi, kādos tiek turēti dzīvnieki, aizietu pagātnē.
<P>
Diemžēl mēs nespējām grozīt Komisijas noslīgšanu uz ceļiem, ko tā jau bija izdarījusi, skaidri aizliedzot izmēģinājumus ar milzu pērtiķiem. Man ir skumji par to, jo par sabiedrību vienmēr spriež, vērtējot, kā tā izturas pret dzīvniekiem, un Eiropas Savienība vairs ilgāk nedrīkst būt sinonīms nevajadzīgiem izmēģinājumiem ar dzīvniekiem. Es būtu vēlējusies, ka šajā direktīvas priekšlikumā kā alternatīvas vairāk tiktu apsvērti izmēģinājumi bez dzīvniekiem, jo tikai skaidrs atbalsts alternatīvām izmēģinājumiem ar dzīvniekiem darīs galu barbariskajiem un nevajadzīgajiem izmēģinājumiem ar dzīvniekiem Eiropas Savienībā.
<P>
To nevarēs panākt ar nodomu deklarācijām, bet tikai uzsverot, cik svarīgas ir alternatīvas izmēģinājumiem ar dzīvniekiem, un nodrošinot pienācīgu finansējumu pētniecībai. Mēs nevaram runāt par alternatīvām izmēģinājumiem ar dzīvniekiem un reizē neatbalstīt to attīstību un ātru atzīšanu. Finansējums alternatīvām -izmēģinājumiem bez dzīvniekiem nedrīkst izsīkt. Komisijas labajam projektam būtu jāpieprasa lielāks Parlamenta atbalsts.
<SPEAKER ID="129" NAME="Kathy Sinnott" AFFILIATION="IND/DEM">
Priekšsēdētāja kungs, es priecājos, ka Parish ziņojumā par izmēģinājumiem ar dzīvniekiem 170. grozījums tika pieņemts. Tas aizliedz cilvēku embriju vai cilmes šūnu izmantošanu kā alternatīvu dzīvnieku izmantošanai šajā direktīvā, lai gan mani māc nelielas šaubas, vai grozījums neparedz dalībvalstīm pieņemt ētiskus lēmumus, tā kā Īrijas valdība un tiesas pastāvīgi ir atteikušās aizsargāt embrijus, un es esmu pārliecināta, ka mēs Īrijā arī ievedam abortētu augļu šūnas pētniecībai.
<P>
Mēs esam aizsargājuši roņus, un tas ir labi. Mēs esam veikuši dažus pasākumus, lai ierobežotu un samazinātu izmēģinājumus ar dzīvniekiem un mums jāiet tālāk, mēs nekad nedrīkstam aizmirst principu, ka mēs nevaram izmantot cilvēkus kā aizvietotāju citiem izmēģinājumu veidiem. Mums jāsamazina izmēģinājumi ar dzīvniekiem, bet cilvēki tomēr nevar būt tam alternatīva.
<SPEAKER ID="130" NAME="Richard Corbett" AFFILIATION="PSE">
Priekšsēdētāja kungs, lai gan šodien bija laba diena dzīvnieku labklājībai roņu ziņā, tā bija mazāk laba attiecībā uz veidu, par kādu mēs tikko balsojām attiecībā uz izmēģinājumiem ar dzīvniekiem.
<P>
Šā mēneša sākumā man bija tas gods apmeklēt uzņēmumu manā vēlēšanu apgabalā Simcyp, kas tikko ieguva nacionālo godalgu no Dr Hadwen Trust par alternatīviem risinājumiem dzīvnieku pētniecībai. Šis uzņēmums parādīja, ka ir iespējams attīstīt alternatīvas šajā darbā. Patiesi, tas arī parādīja, ka bieži dzīvnieku pētniecībā, ja ir runa par medicīniskiem pētījumiem, iegūtie rezultāti nenodrošina datus, kas ir ticami, ja tiek attiecināti uz cilvēkiem.
<P>
Simcyp ir pirmā, kas uzsākusi šādu alternatīvu. Ir iespējams iet tālāk. Mums būtu vajadzējis iet tālāk šodien. Mēs esam spēruši tikai nelielu soli. Mums jādara daudz vairāk.
<SPEAKER ID="131" NAME="Neena Gill" AFFILIATION="PSE">
Priekšsēdētāja kungs, es atturējos balsot par šo ziņojumu, jo es jau sen piedalos kampaņās par dzīvnieku tiesībām. Tas ir viens no jautājumiem, kas ir svarīgs ES, lai koncentrētu uzmanību uz to, vai būtu jālīdzsvaro taisnīgums ar iekšējo tirgu un jāpieprasa morāles normas tirgū.
<P>
Es esmu saņēmusi vairākas vēstules par šo jautājumu un vēlētāji visā manā reģionā pauž savu satraukumu. Viņi uzskata, ka zinātnes nolūkos izmantotajiem dzīvniekiem ir nepieciešama lielāka aizsardzība.
<P>
Iemesls, kāpēc es atturējos, ir - es gribēju izbeigt savvaļas pērtiķu sagūstīšanu vairošanas nolūkos un tāpēc es atbalstu Komisijas izstrādāto tekstu. Tāpat arī netika atbalstīti grozījumi, kas atceļ pienākumu veikt stingru uzskaiti lietotāja uzņēmumā. Turklāt es uzskatu, ka vajadzēja atbalstīt grozījumus, kas samazina saistības trim darbībām - aizvietošanai, samazināšanai un uzlabojumiem. Es arī uzskatu, ka pielāgošanai jābūt saskaņotai ar eksperimentu un pielāgošanai jābūt daļai no projekta apstiprināšanas. Es negribu pieļaut dzīvnieku ciešanas un gribu nodrošināt, lai tiktu ievērotas humānas vai vismaz mazāk sāpīgas nogalināšanas metodes. Tas ir viens no iemesliem, kāpēc es uzskatu, ka ziņojums nebija pietiekami dziļš.
<SPEAKER ID="133" NAME="Inese Vaidere" AFFILIATION="UEN">
(LV) Paldies, priekšsēdētāja kungs! Kā bijusī Latvijas vides ministre es jau labi sen biju norūpējusies par to, kas notiek šajā jomā, par šo apbrīnojamo nežēlību pret dzīvniekiem, pie tam šī apbrīnojamā nežēlība izpaudās rūpnieciskos mērogos. Un es gribētu teikt, ka tam nav nekāda sakara ar eskomosu tradicionālo dzīvesveidu, jo tradicionālais dzīvesveids neparedz dzīvnieku iznīcināšanu rūpniecības mērogā, lai apgādātu visu pasauli ar roņu produktiem. Es atturējos attiecībā uz papildināto priekšlikumu, bet atturējos tāpēc, ka šajā jautājumā, man šķiet, nekādi kompromisi nav vajadzīgi. Toties es stingri balsoju par likumdošanas rezolūciju, un esmu patiesi gandarīta, ka Parlaments ir pieņēmis Eiropas pilsoņa cienīgu lēmumu par šo roņu produktu tirdzniecības aizliegšanu. Paldies.
<SPEAKER ID="135" NAME="Inese Vaidere" AFFILIATION="UEN">
(LV) Paldies, priekšsēdētāja kungs! Runājot par A. Podimata ziņojumu, es gribētu norādīt, ka būtībā mēs varam atbalstīt gan Komisijas priekšlikumus, gan arī ITRE komitejas ziņojumus, gan arī "zaļo” un citu politisko grupu priekšlikumus, jo šajā ziņojumā kā galvenās intereses es redzu patērētāju intereses. Un primārais ir tas, lai patērētājs uzzinātu, runājot par šīm elektroiekārtām, kuras ir visekonomiskākās un kuras ir vismazāk kaitīgas apkārtējai videi. Tāpēc ar saviem balsojumiem es centos demonstrēt līdzsvarotu pieeju un šajā gadījumā pasvītrot Eiropas pilsoņa patērētāja intereses.
<SPEAKER ID="137" NAME="Richard Corbett" AFFILIATION="PSE">
Priekšsēdētāja kungs, runājot par to, britu radiostacijā ir "dzīvā” radio programma par Eiropas Parlamentu "5 Live” - tā ir ēterā visu rītu. Cilvēki zvana un viens no jautājumiem, kas pastāvīgi tiek uzdots, ir Eiropas Parlamenta izmaksas. Cik izmaksā Parlaments un vai tas attaisno savus izdevumus?
<P>
Kā es nesen atzīmēju, ja mēs izdevumus attiecinām uz pilsoņiem, tad katram pilsonim Eiropas Parlaments izmaksā GBP 1,74 gadā, tas ir apmēram viena pinte alus. Salīdzinājumam, Lordu Palāta izmaksā GBP 1,77 un Britu apakšpalāta izmaksā GBP 5,79 gadā, tas ir daudz vairāk katram pilsonim. Šī Parlamenta izdevumi, protams, ņemot vērā plašo vēlētāju loku, tiek plaši sadalīti. Mums ir izdevumi, ko mums rada dalībvalstis attiecībā uz trim darbavietām un 23 valodām, šādu izdevumu nevienam dalībvalsts parlamentam nav jāiekļauj budžetā. Tomēr, neskatoties uz to, mēs spējam nodrošināt vērtības par šo naudu.
<SPEAKER ID="138" NAME="Christopher Heaton-Harris" AFFILIATION="PPE-DE">
Priekšsēdētāja kungs, es neapstrīdēšu skaitļus, ko Corbett kungs tikko minēja. Man īpaši neinteresē, vai šis Parlaments izmaksā mazāk nekā citi uz vienu iedzīvotāju, lai gan es domāju, ka Eiropas Savienībā ir kādi pāris cilvēki vairāk nekā tas varētu būt Apvienotajā Karalistē.
<P>
Manas bažas attiecībā uz šo ziņojumu ir, ka tā ir zaudēta izdevība. Tajā ir uzsvērti daudzi no dārgajiem režīmiem, ko mēs visi esam pamanījuši, atrodoties šeit - es tāpat kā jūs, priekšsēdētāja kungs, šeit jau esmu desmit gadus. Piemēram, tas ir interesanti, ka Eiropas Parlamenta galvenā bibliotēka atrodas Luksemburgā, kur neviens netiek klāt, jo deputāti kursē starp Briseli, Strasbūru un savām mājām.
<P>
Šajā vietā ir daudz zaudētu iespēju, un šis ziņojums noteikti ir viena no tādām. Laikā, kad visiem mūsu vēlētājiem ir jāsavelk jostas, mums šajā ziņojumā vajadzēja parādīt, ka mēs arī vēlamies savilkt savējās, bet mēs to neizdarījām. Tā ir zaudēta iespēja.
<SPEAKER ID="139" NAME="Priekšsēdētājs">
Paldies, Heaton-Harris kungs, ja jūs šeit būsiet nākamajā termiņā, jūs varēsiet mums palīdzēt labāk virzīt lietas.
<P>
Rakstisko balsojumu skaidrojumi
<SPEAKER ID="142" NAME="Alessandro Battilocchio  " LANGUAGE="IT">
Es balsoju par.
<P>
Saskaņā ar Regulu Nr. 1234/2007 (EK), putnu gaļu drīkst tirgot starptautiskajā tirgū, pat ja tai nav veikta pretmikrobu apstrāde. 2008. gada jūnijā Eiropas Parlaments pēc vairākiem mēģinājumiem beidzot pieņēma rezolūciju, ar ko tika aizliegta šāda tirdzniecība.
<P>
Tā kā Amerikas Savienotās Valstis eksportē uz ES tikai tādu putna gaļu, kas apstrādāta ar ķīmiskām vai pretmikrobu vielām, Komisija tomēr neatzina šo rezolūciju. Šī stratēģija konfliktē ar ieguldījumiem, ko putnu gaļas ražotāji ir veikuši šajā jomā saskaņā ar Kopienas tiesību aktu, kas paredz, ka, lai samazinātu gaļas saindēšanu, tikai ES apstiprinātas metodes, piemēram, sasaldēšana, drīkst tikt izmantota.
<P>
Tāpēc mēs atbalstām šādus priekšlikumus, lai grozītu Regulu Nr. 1234/2007 (EK): 1) atcelt Komisijas ievilkumu Nr. 5, kas nosaka, ka "putnu gaļas definīcijā noteikums "ārkārtas atsauce uz sasaldēšanu”ir pārāk ierobežojošs, ņemot vērā tehnoloģiju attīstību. Tāpēc šī definīcija jāpielāgo, 2) aizvietot ievilkumu Nr. 5 ar citu, kurā pieprasīts uzraudzīt gaļas izejavotu, lai informētu patērētāju un garantētu pārredzamību, 3) saglabāt sasaldēšanu kā vienīgo aizsardzības pasākumu.
<SPEAKER ID="996" NAME="Călin Cătălin Chiriţă  " LANGUAGE="RO">
Es balsoju par šo projektu, jo es domāju, ka tirdzniecības standartu apjoms jāpaplašina un jāiekļauj arī putnu gaļas izstrādājumi un produkti, kā arī sālīta putnu gaļa, kuras tirdzniecība aizvien pieaug.
<P>
Mums jāpatur prātā, ka, ja putnu gaļa tiek tirgota kā svaiga, patērētējs sagaida, ka tā nekad nav bijusi saldēta, pat ne uz īsu laiku, un tā patērētājam ir kvalitātes garantija. Tāpēc pašreizējais princips, kas nosaka, ka putnu gaļa, kas tiek tirgota kā svaiga, iepriekš nedrīkst būt saldēta, ir jānostiprina un jāpaplašina, iekļaujot putnu gaļas izstrādājumus un produktus.
<P>
Jāatzīmē, ka šis priekšlikums neietekmē Kopienas budžetu.
<SPEAKER ID="143" NAME="Šarūnas Birutis  " AFFILIATION="ALDE">
rakstiski. - (LT) Putnu gaļas tirdzniecības standartu mērķis ir aizsargāt tirgus cenu stabilitāti nozarē, veicināt produktu tirdzniecību un nodrošināt patērētāju drošību un augstus pārtikas kvalitātes standartus. Putnu gaļas tirdzniecības standarti jāpārskata, ņemot vērā tehnoloģiju attīstību un jāiekļauj putnu gaļas izstrādājumi, tā kā kopš 1990-tiem gadiem patērētāju paradumi ir mainījušies. Lai iekļautu putnu gaļas izstrādājumus un produktus, tiek ierosināts nostiprināt principu, ka putnu gaļa, kas tiek tirgota kā svaiga, nedrīkst būt iepriekš saldēta, un es tam piekrītu.
<SPEAKER ID="144" NAME="Edite Estrela  " LANGUAGE="PT">
Es balsoju par priekšlikumu par putnu gaļas tirdzniecību. Šī priekšlikuma mērķis ir modernizēt standartus, kas putnu gaļas tirdzniecības jomā ir izstrādāti 1990-tajos gados, pielāgojot tos jaunajai tirgus realitātei. Tā mērķis ir arī aizsargāt tirgus cenu stabilitāti šajā nozarē, veicināt produktu tirdzniecību un nodrošināt patērētāju drošību un augstus pārtikas kvalitātes standartus.
<P>
Es uzskatu, ka putnu gaļas apstrāde ar attīrošām vielām nav pieļaujama, un tāpēc es pieprasu apstrādi veikt ar sasaldēšanu.
<SPEAKER ID="145" NAME="Hélène Goudin un Nils Lundgren  " AFFILIATION="IND/DEM">
rakstiski. - (SV) Mēs balsojām par Eiropas Parlamenta Lauksaimniecības un lauku attīstības komitejas projekta grozījumiem, tā kā tie nosaka redakciju, kas attiecas uz putnu gaļas izcelsmes marķējumu. Mēs uzskatām, ka tā ir laba lieta.
<P>
Tomēr Lauksaimniecības un lauku attīstības komitejas projekta grozījumos ir arī redakcija, kāda, pēc mūsu domām, būtu jānosaka administratīvā līmenī. Tā kā par visu tiek balsots kopīgā balsojumā, mums nebija iespējas iebilst šiem priekšlikumiem.
<P>
Mūs balsojums par grozījumiem attiecībā uz marķējumu, protams, nenozīmē, ka mēs jebkādā veidā atbalstām kopējo lauksaimniecības politiku.
<SPEAKER ID="146" NAME="Véronique Mathieu  " AFFILIATION="PPE-DE">
rakstiski. - (FR) Mēs šajā ziņojumā esam panākuši labu kompromisu, kas ļaus mums pieņemt līdzsvarotu regulu, kurā ievērotas Eiropas Savienības prasības attiecībā uz pārtikas drošību.
<P>
Aizliedzot tirgot sasaldētu gaļu ar marķējumu "svaigs produkts”, aizliedzot indīgu vielu, piemēram, hlora izmantošanu putnu gaļas skeletu attīrīšanai un izvēlēties skaidru marķējumu izcelsmei un kaušanas datumam, mēs esam veicinājuši veselīgu pieeju un par prioritāti izvēlējušies aizstāvēt Eiropas patērētāju intereses.
<P>
Pieņemot 2008. gada jūnija rezolūciju, Parlaments jau ir paudis stingru pretestību "hlorētas putnu gaļas”tirdzniecībai Eiropas tirgū, un pagājušā gada decembrī lauksaimniecības ministri Padomē pauda tam savu atbalstu.
<P>
Ar šodienas balsojumu mēs esam apstiprinājuši savu vēlmi nodrošināt, lai Eiropas Savienībā pārtika no fermas līdz pat galdam ir, cik vien iespējams, droša patērētājiem.
<SPEAKER ID="147" NAME="Zdzisław Zbigniew Podkański  " LANGUAGE="PL">
Šķiet, ka jautājums ir skaidrs. Apspriežamais jautājums ir otrais pēc kārtas, kas paredz atļaut tirgot iedzīvotājiem putnu gaļu, kas apstrādāta pret mikrobiem. Šoreiz rezolūcijas priekšlikums tika izvirzīts pēc ASV ierosinājuma, kas baidās no aizlieguma ieviešanas gaļas produkcijas importam uz Eiropu.
<P>
Situācijā, kad pētījumi ir parādījuši, ka pretmikrobu vielu izmantošana nesamazina bakteriālo infekciju koeficienta samazināšanos un kad Eiropas cīnās par veselīgu pārtiku, mums jārunā vienā balsī. Tāpat kā vienā balsī mums patiesi jārunā par ĢMO. Žēl, ka jautājums par ģenētiski modificētiem organismiem nav tik pašsaprotams visiem.
<SPEAKER ID="149" NAME="Neena Gill  " AFFILIATION="PSE">
rakstiski. - Es atzinīgi vērtēju šo ziņojumu, jo tas skar jautājumu, pie kura es tagad kādu laiku strādāju. Apmeklējot "Michelin” rūpnīcu Stokontrentā, tās vadība un arodbiedrības man paskaidroja, ka tās atbalsta Eiropas Globalizācijas pielāgošanas fonda mobilizāciju.
<P>
Pēc šīs vizītes es nosūtīju AK Uzņēmēju un rūpniecības ministram Lordam Mandelson lūgumu apsvērt pieprasījuma iesniegšanu ES, lai aktivizētu Pielāgošanas fondu. Man, tāpat kā tiem cilvēkiem, ko es satiku "Michelin”, ir ārkārtīgi svarīgi, lai šis fonds sāktu darboties, cik drīz vien iespējams. Tieši tāpēc jau ES tika izveidota, lai grūtajos laikos kopā palīdzētu dalībvalstīm un, pats svarīgākais, to strādniekiem.
<P>
Jo fonds nav domāts tikai tam, lai glābtu uzņēmumus pret galvojumu, tas ir domāts, lai atbalstītu stratēģiju, kas radīs ilgtspējīgu attīstību un nodarbinātību nākotnē. Ziņojumā uzsvērtais fakts, cik svarīgs ir mazais bizness ekonomikas atveseļošanai, kā arī tas, ka fonds liek uzsvaru uz prasmēm un apmācību, dos nozīmīgu ieguldījumu, lai nodrošinātu, ka iedzīvotāji, kas zaudēs darbu, tiktu no jauna iekļauti darba tirgū.
<SPEAKER ID="150" NAME="Hélène Goudin un Nils Lundgren  " AFFILIATION="IND/DEM">
rakstiski. - (SV) Mēs ļoti kritiski attiecamies pret spriešanu par Globalizācijas fonda dibināšanu. Pirmkārt, tas tiek pamatots ar uzskatu, ka globalizācija pati par sevi jau ir problēma. Mēs uzskatām, ka globalizācija ir veids, kā celt labklājību, īpaši nabadzīgajās, jaunattīstības valstīs, ar nosacījumu, ka nozīmīgās ekonomiskās valstis, tādas kā ES un ASV, mainīs savu protekcionistisko tirdzniecības politikas nostāju Pasaules Tirdzniecības organizācijā.
<P>
ES dalībvalstis ir spējīgas īstenot nacionālos pasākumus, lai atbalstītu tās nozares, kurām, pēc to domām, būtu vajadzīga finansiāla palīdzība. Īpašs ES fonds garantētu patvaļību, neefektivitāti, birokrātiju un neattaisnotus izdevumus. Kā Komisija paredz attiecīgi nolemt, vai globalizācijai ir bijusi negatīva ietekme uz doto nozari? Turklāt summas, kas pašliek tiek apspriestas, norāda, ka to pat varētu gandrīz uzskatīt par ES reklāmas triku.
<P>
Iepriekš minēto iemeslu dēļ mēs balsojām pret minēto ziņojumu.
<SPEAKER ID="152" NAME="Šarūnas Birutis  " LANGUAGE="LT">
Nepieciešamību pēc tīrāka gaisa atzīst jau vairākus gadu desmitus, veicot pasākumus gan dalībvalstu un ES līmenī, gan arī, izmantojot starptautiskas konvencijas.
<P>
Mūsu apkārtējā gaisa kvalitātes uzlabošana joprojām ir svarīgs uzdevums, kas jārisina. Gaisa piesārņojuma problēmu var atrisināt tikai ilgtermiņā un vienotā Eiropas sistēmā, jo īpaši paātrinot pārrobežu pasākumus. Komisijas priekšlikums ir vajadzīgs, ņemot vērā nepieciešamību turpmāk panākt gaistošo organisko savienojumu emisiju samazinājumu, lai uzlabotu gan reģionālā, gan vietējā gaisa kvalitāti un sabiedrības ērtības, VPR II sistēmu sekmīgu apgūšanu visā pasaulē, kā arī tehnoloģiju spēju samazināt degvielas uzpildes izraisītās emisijas par 95 %.
<SPEAKER ID="153" NAME="Martin Callanan  " AFFILIATION="PPE-DE">
rakstiski. - Šī likumdošana ir vēl viens piemērs, kā ES uzbrūk automobiļu rūpniecībai un veids, kā ES parasti cenšas uzspiest nesamērīgu likumdošanu, lai risinātu relatīvi nenozīmīgu problēmu.
<P>
Vides, sabiedrības veselības un pārtikas drošības komiteja balsoja, lai noteiktu datumu, kad garāžām būs jāsāk ievērot jaunie noteikumi, lai ierobežotu benzīna tvaiku izplūdi atmosfērā, kas rodas, uzpildot degvielu vieglajos automobiļos. Komiteja balsoja arī par to, lai samazinātu degvielas pārdošanas normas ar mērķi iekļaut vairāk garāžu ierosinātā likuma darbības jomā.
<P>
Vēršanās pret nelielām neatkarīgām garāžām šādā veidā izraisītu ķēdes reakciju citos vietējos uzņēmumos, nedotu tikpat kā nekādu labumu videi un potenciāli palielinātu izplūdes emisijas, ja autovadītājiem jābrauc tālāk uzpildīties, jo vietējā uzpildes stacija ir slēgta. Radīsies arī būtiski izdevumi iekārtu modernizācijai, jo būs nepieciešami kapitālieguldījumi, kā arī uzpildes staciju pagaidu slēgšanas dēļ tiks pārtraukta uzņēmējdarbība.
<SPEAKER ID="154" NAME="Edite Estrela  " LANGUAGE="PT">
Es balsoju par ziņojumu par benzīna tvaiku uztveršanu degvielas uzpildes stacijās, uzpildot degvielu vieglajos automobiļos. Benzīns satur gaistošos organiskos savienojumus, kas iztvaiko degvielas tvertnes iekšpusē, aizpildot tukšumu tvertnē virs degvielas. Kad degviela tiek uzpildīta transporta līdzeklī, ienākošā degviela šos tvaikus no tvertnes izspiež un, ja tie netiek uztverti, izplūst atmosfērā.
<P>
Komisijas priekšlikuma mērķis ir uztvert benzīna tvaikus, kas tiek izspiesti atmosfērā vieglo automobiļu degvielas uzpildes laikā. Lai uzlabotu gaisa kvalitāti, apkopes stacijās ir ļoti svarīgi uzstādīt benzīna tvaiku uztveršanas sistēmas ar augstu uztveres efektivitāti.
<SPEAKER ID="156" NAME="Šarūnas Birutis  " AFFILIATION="ALDE">
rakstiski. - (LT)? Pārredzamība ir Eiropas Savienības pamatprincips. To skaidri nosaka Eiropas Kopienu dibināšanas līguma 255. pants. Jebkuram Eiropas Savienības pilsonim un jebkurai privātpersonai vai juridiskai personai, kas dzīvo, vai kuras juridiskā adrese ir kādā no dalībvalstīm, ir tiesības piekļūt Eiropas Parlamenta, Komisijas un Padomes dokumentiem.
<P>
Pašreizējā Regula Nr. 1049/2001 bija nozīmīgs solis uz lielāku atklātību. Sešu gadu laikā kopš tās ieviešanas, tā ir palīdzējusi izviedot pārredzamāku administrācijas kultūru Eiropas iestādēs. Pēc manām domām, atklātība veicina lielāka likumiskuma piešķiršanu iestādēm Eiropas pilsoņu acīs un palielina viņu uzticēšanos tām.
<SPEAKER ID="157" NAME="Carlos Coelho  " LANGUAGE="PT">
Pārredzamība ir Eiropas Savienības pamatprincips. Lēmumi jāpieņem tik atklāti un tuvu pilsoņiem, cik vien iespējams, tādējādi piešķirot lielāku likumiskumu iestādēm Eiropas pilsoņu acīs, tajā pašā laikā veicinot viņu uzticēšanos tām.
<P>
2001. gadā pieņemtā Regula neapšaubāmi bija nozīmīgs solis šajā virzienā, bet tagad jāveic daudz grozījumu. Tie veicinās Eiropas lēmumu pieņemšanas procesa saprotamību, palielinās pārredzamību un uzlabos iestāžu praksi.
<P>
Tāpēc šīs iniciatīvas mērķis ir veikt šos uzlabojumus. Tomēr, neskatoties uz dažiem pozitīviem priekšlikumiem, diemžēl vairākums ir tādu, ko Eiropas Parlaments uzskata par negatīviem.
<P>
Patiesībā lielākā daļa grozījumu, ko pieprasīja Parlaments savā 2006. gada aprīļa rezolūcijā, netika ņemti vērā, kā tas bija, piemēram, ar priekšlikumiem attiecībā uz iespēju EP īstenot savas tiesības uz demokrātisku kontroli, izmantojot piekļuvi konfidenciāliem dokumentiem.
<P>
Tāpēc es atbalstu referenta Cashman kunga priekšlikumu nosūtīt šo iniciatīvu Pilsoņu brīvību, tieslietu un iekšlietu komitejai.
<SPEAKER ID="158" NAME="Andreas Mölzer  " LANGUAGE="DE">
Kamēr sabiedrības debates par Lisabonas līgumu, kas notiek visās valodās, tiek iekļautas budžetā, teiktais "nē” pārstrādātajai ES Konstitūcijai netiek pieņemts un notiek izvairīšanās no referendumu sasaukšanas. Kamēr ES tīkla vietnēs sludina, cik svarīga ir daudzvalodība, tās tīkla vietnes reālais dizains to neatspoguļo. Tā pastāvīgi neizmanto trīs darba valodas - vācu, angļu un franču, ar kuru palīdzību mēs varētu sasniegt lielāko daļu iedzīvotāju. Pat pašreizējā prezidentūra neuzskata, ka ir vērts papūlēties. Tagad ES agonē par piekļuvi tās dokumentiem, bet tajā pašā laikā grib atcelt ES konkursus dalībvalstu avīzēs un līdz ar to visās nacionālajās valodās.
<P>
Neskatoties uz to, ziņojumā parādās dažas vērtīgas pieejas, kā uzlabot piekļuvi dokumentiem, tāpēc es arī balsoju par to.
<SPEAKER ID="995" NAME="Guy Bono  " LANGUAGE="FR">
Es balsoju pret manas kolēģes Panayotopoulos-Cassiotou kundzes no Eiropas Tautas Partijas (Kristīgo demokrātu) un Eiropas Demokrātu grupas ziņojumu par darba laika organizēšanu personām, kas ir autotransporta apkalpes locekļi.
<P>
Mans balsojums bija motivēts ar to, ka šim ziņojumam, kura mērķis ir organizēt darba laiku personām, kas ir autotransporta apkalpes locekļi, patiesībā sekas būtu pašnodarbināto autovadītāju izslēgšana no Eiropas likumdošanas jomas attiecībā uz darba laika organizēšanu.
<P>
Es un mani kolēģi sociāldemokrāti esam vienisprātis, ka mēs nevaram apstiprināt divātrumu sociālo likumdošanu - tādu likumdošanu, kas kādu aizstāv, bet atstāj transportuzņēmējus aiz borta.
<P>
Komisijas priekšlikuma pieņemšana nozīmētu, ka pašnodarbinātie autovadītāji tiek nepieņemami diskriminēti salīdzinājumā ar darba ņēmējiem autovadītājiem, kurus aizsargā Eiropas tiesību akti.
<P>
Parlaments ir ņēmis vērā mūsu bažas. Tas tagad nodod to nākamajam Parlamentam, kas tiks drīz ievēlēts, lai tas pieņemtu lēmumu nākamajā parlamentārajā termiņā.
<SPEAKER ID="160" NAME="Edite Estrela  " LANGUAGE="PT">
Es balsoju par Komisijas priekšlikuma par darba laika organizēšanu personām, kas ir autotransporta apkalpes locekļi, noraidīšanu, tā kā es uzskatu, ka ir nepieņemami un diskriminējoši ierosināt izslēgt pašnodarbinātos autotransporta apkalpes locekļus.
<P>
Visiem autotransporta apkalpes locekļiem jābūt pasargātiem ar Kopienas tiesību aktiem, kas ierobežo darba stundu skaitu nedēļā. Tāpēc tas ir jautājums par šo strādājošo veselību un drošību, kā arī par drošības nodrošināšanu uz ceļa.
<SPEAKER ID="161" NAME="Ilda Figueiredo  " LANGUAGE="PT">
Bija ļoti svarīgi, lai lielākā daļa Parlamenta balsotu par mūsu priekšlikumu noraidīt šo Eiropas Komisijas iesniegto direktīvas priekšlikumu par darba laika organizēšanu personām, kas ir autotransporta apkalpes locekļi. Šis direktīvas priekšlikums bija solis atpakaļ salīdzinājumā ar pašreizējo situāciju, gan attiecībā uz "īstajiem” pašnodarbinātajiem autovadītājiem, gan "neīstajiem”, kā arī attiecībā uz pašreizējo darba laiku, jo īpaši nakts maiņā.
<P>
Mūsu priekšlikums jau ir iesniegts Nodarbinātības un sociālo lietu komitejā, kur to apstiprināja vairākums. Tomēr referente (no Eiropas Tautas Partijas (Kristīgo demokrātu) un Eiropas Demokrātu grupas) pieprasīja, lai ziņojums tiktu izskatīts plenārsēdē, lai turpinātu uzbrukumu strādnieku pamattiesībām. Tāpēc šis noraidījums plenārsēdē bija tik svarīgs, pašreizējai direktīvai paliekot spēkā, kas pieprasa, lai pašnodarbinātajiem strādniekiem tiktu piemērota tāda pati likumdošana.
<SPEAKER ID="162" NAME="Mathieu Grosch  " LANGUAGE="DE">
Debatēs Transporta komitejā es ierosināju divus grozījumus, kas ietekmē visus transporta jomā nodarbinātos. Pēc manām domām, saskaņotas sociālās un nodarbinātības politikas Eiropā priekšrocība ir, ka visiem nodarbinātajiem ir vienādi apstākļi. Ideja iekļaut pašnodarbinātos darba laika direktīvā ir nereāla. Nav vienkārši iespējams izkontrolēt pašnodarbināto darba laiku. Kas attiecas uz drošību, visiem autovadītājiem, tostarp pašnodarbinātajiem, jāievēro noteikumi par braukšanas ilgumu un atpūtas periodiem autobusos un kravas automobiļos virs 3,5 tonnām. Braukšanas un atpūtas periodu noteikumu paplašināšana, iekļaujot kravas transporta zem 3,5 tonnām autovadītājus, palielinātu drošību. Komisijai to vajadzētu pārskatīt, bet vispirms jāiesniedz priekšlikums. Es ceru, ka jaunais Parlaments pieņems šos priekšlikumus.
<SPEAKER ID="163" NAME="Pedro Guerreiro  " LANGUAGE="PT">
Mēs atzinīgi vērtējam Eiropas Komisijas priekšlikuma noraidīšanu, šīs Komisijas priekšsēdētājs Durão Barroso kungs grib izslēgt pašnodarbinātos autotransporta apkalpes locekļus no direktīvas par darba laika organizēšanu personām, kas ir autotransporta apkalpes locekļi, jomas, kā rezultātā mūsu priekšlikums ir noraidīt Komisijas priekšlikumu.
<P>
Februārī mēs Transporta un tūrisma komitejā iesniedzām priekšlikumu, kurā tika aicināts noraidīt šo nepieņemamo Eiropas Komisijas iniciatīvu.
<P>
Tā ir vislabākā iespējamā atbilde uz vēl vienu mēģinājumu saasināt konkurenci un palielināt autotransporta apkalpes locekļu ekspluatāciju, tādējādi apdraudot viņu tiesības uz darbu un drošību uz ceļa.
<P>
Mums ir jāaizstāv un jāuzlabo autotransporta apkalpes locekļu tiesības un darba apstākļi, apkarojot nestabilitāti darbavietā, ievērojot atpūtas periodus bez jebkāda apmaksas zaudējuma un nodrošinot katrā dalībvalstī esošo darba likumdošanas vai kolektīvo līgumu ievērošanu.
<P>
Mums ir nepieciešams vienlīdzīgi piemērot noteikumus par darba laiku, braukšanas un atpūtas periodiem visiem profesionālajiem autovadītājiem, tostarp pašnodarbinātajiem autovadītājiem, lai nodrošinātu viņu drošību un drošību uz ceļa, tādējādi nepieļaujot pārmērīgi ilgas darba stundas un neadekvātus atpūtas periodus vai darba grafiku.
<SPEAKER ID="164" NAME="Carl Lang  " AFFILIATION="NI">
rakstiski. - (FR) Panayotopoulos-Cassiotou kundzes ziņojumā ir ieteikums noraidīt Komisijas priekšlikumu grozīt Eiropas Parlamenta un Padomes direktīvu par darba laika organizēšanu personām, kas ir autotransporta apkalpes locekļi.
<P>
Es balsoju par šo ziņojumu, kurā ierosināts noraidīt Eiropas Komisijas priekšlikumu, kas nedos iespēju novērst trūkumus, kādi konstatēti noteikumu ieviešanā un uzraudzībā attiecībā uz braukšanas laiku un atpūtas periodiem, kas ir tiešā saistībā ar drošību un sociālajām tiesībām. Turklāt nav skaidrības attiecībā uz šīs direktīvas jomu un iespējamiem uzraudzības veidiem. Jebkurā gadījumā dalībvalstīm vienām pašām jāuzņemas atbildība šajā jomā.
<P>
Visbeidzot, šajā priekšlikumā nav rasts labāks formulējums jēdzieniem "mobilie darbinieki” vai "pašnodarbinātie autovadītāji”, un iemesls ir saprotams, tā kā tas ir patiesais šīs direktīvas uzdevums. Vai mums vajadzētu izslēgt visus pašnodarbinātos autovadītājus no šīs direktīvas? Jautājums paliek atklāts, jo problēma ir sarežģīta.
<P>
Patiesi, pastāv plaši izplatīta prakse, ka autovadītāji strādā kā "neīstie”pašnodarbinātie autovadītāji, īstenībā viņi ir darba ņēmēji fimās, kuras peļņas nolūkos neievēro noteikumus attiecībā uz braukšanas laiku un atpūtas periodiem.
<SPEAKER ID="165" NAME="Mary Lou McDonald  " AFFILIATION="GUE/NGL">
rakstiski. - Ir daži iemesli, kāpēc vajadzēja noraidīt Komisijas priekšlikumu izslēgt pašnodarbinātos autovadītājus no šīs direktīvas.
<P>
Balsojumā par Komisijas priekšlikuma noraidīšanu es balsoju par drošību uz ceļiem, lai novērstu diskrimināciju veselības un drošības jomā, autovadītāju atalgojuma un darba apstākļu jomā, kā arī lai nodrošinātu godīgu spēli darba devējiem un darba ņēmējiem autotransporta nozarē.
<SPEAKER ID="166" NAME="Dimitrios Papadimoulis  " AFFILIATION="GUE/NGL">
rakstiski. - (EL) Es balsoju par 54. grozījumu, jo tas ir svarīgs politisks vēstījums Komisijai un Padomei. Eiropas Parlaments atbalsta autovadītāju tiesības un noliedz jebkādu konkurenci starp algotiem un pašnodarbinātiem autovadītājiem. Šī priekšlikuma rezultātā pašnodarbinātie autovadītāji tiktu izslēgti no pašreizējās direktīvas jomas un pirmoreiz Eiropas likumdošanas vēsturē mums būtu mēģinājums atdalīt "īstas”pašnodarbinātas personas un "neīstas” pašnodarbinātas personas. Tomēr tas ir nepareizs sadalījums, kas varētu pavērt ceļu Kopienas tiesību aktu citu noteikumu interpretācijai. Tā ir uzvara ceļu drošības jomā un sociālajā Eiropā.
<SPEAKER ID="167" NAME="Bilyana Ilieva Raeva  " AFFILIATION="ALDE">
rakstiski. - (BG) EP direktīva par darba laika organizēšanu personām, kas ir autotransporta apkalpes locekļi, ko noraidīja Eiropas Parlamenta Sociāldemokrātu grupa, Zaļo un Eiropas Brīvās apvienības grupa, kā arī Kreiso ekstrēmistu grupa, padarīs pašnodarbinātos mobilos darbiniekus mazāk konkurētspējīgus.
<P>
Bezatbildīgā Eiropas Komisijas priekšlikuma noraidīšana nozīmē, ka pašnodarbinātajiem nav ilgāk jēgas turpināt būt par tādiem. Viņiem vairs nav iespēju pašiem brīvi noteikt sava darba laika ilgumu.
<P>
Nevienā citā nozarē nav šādu noteikumu. Šim lēmumam būs neatgriezeniska negatīva ietekme uz Eiropas tautasaimniecības konkurētspēju.
<P>
Pretēji algotajiem darbiniekiem pašnodarbinātie transporta nozarē nestrādā uz darba līguma pamata, bet brīvi nosaka savus klientus un pārvadājumus. Viņu ieņēmumi nav atkarīgi no darba laika, kā tas ir ar algotajiem darbiniekiem, bet gan no pārvadājumu skaita un veida. Darba laika noteikšana, pamatojoties uz jaunajo direktīvu, ierobežo viņu "uzņēmējdarbības” brīvību.
<P>
Šīsdienas balsojuma rezultātā dalībvalstīm tiek atņemta iespēja pašām noteikt laika grafiku, kas nosaka nakts periodu un tādējādi iespēju palielināt darba stundu skaitu pasažieru vai preču pārvadāšanai saskaņā ar mainīgiem noteikumiem dienasgaismas apstākļos dažādās dalībvalstīs.
<P>
Direktīvas noraidīšana apdraud konkurētspēju. Vissmagāk cietīs mazie pārvadātāji un individuālie tirgotāji. Viņi būs spiesti ieviest prasības, kas jāpiemēro lielo transporta firmu darbiniekiem, kas nešaubīgi apdraudēs viņu stāvokli tirgū.
<SPEAKER ID="994" NAME="Georgios Toussas  " AFFILIATION="GUE/NGL">
rakstiski. - (EL) Komisijas direktīvas priekšlikuma noraidījums ir "Eiropas vienpusējas saiknes” atbalstošo spēku manevrs skrējienā uz Eiropas vēlēšanām. Grieķijas komunistiskā partija bija pret Komisijas priekšlikumu jau pašā sākumā, balsojot pret to gan Eiropas Parlamenta kompetentā komitejā, gan plenārsēdē. Tā informēja strādājošos un atbalstīja viņu demonstrācijas. Pašnodarbināto izslēgšana ir tikai pakalpojums monopoluzņēmumiem transporta nozarē, tā kaitē strādājošajiem un pašnodarbinātajiem autovadītājiem, radot lielas briesmas drošībai uz ceļa. Tā turpmāk vēl pasliktinās autovadītāju darba apstākļus, pagarinot darba/braukšanas laiku līdz pat 84 stundām nedēļā, un vēl vairāk palielinās strādājošo autovadītāju ekspluatāciju.
<P>
Strādnieku demonstrācijas, kā arī deputātu bailes netikt ievēlētiem Eiropas vēlēšanās lika lielai daļai EP deputātu partijās, kas atbalsta Eiropas vienpusēju saikni, balsot pret priekšlikumu. Tomēr strādniekiem jāzina, ka monopolistu grupu nolūks ir uzspiest savas prasības, atrodot partijas, kuras vēlas saņemt to kapitālu. Šis sasniegums parāda strādnieku cīņas varu un nozīmi. Tomēr mēs vēlētos atzīmēt, ka tas var būt īslaicīgs panākums, ja strādnieku un pilsoņu kustība nespēs organizēt prettriecienu un noteikt priekšnoteikumus radikālām izmaiņām varas un tautsaimniecības līmenī.
<SPEAKER ID="993" NAME="Jan Andersson, Göran Färm, Anna Hedh, Inger Segelström un Åsa Westlund  " AFFILIATION="PSE">
rakstiski. - (SV) Mēs, Zviedrijas sociāldemokrāti esam izvēlējušies balsot par ar Padomi panākto kompromisu, tā kā mūsu ierosinājums, ieviešot izņēmumu 3. panta 2. punktā, paredz novērst negatīvo ietekmi uz Zviedrijas medniecību. Mūs visus ir satriekuši skati no Kanādas roņu medībām.
<P>
Tāpēc lielākā daļa patērētāju noraidītu produktus, kas iegūti roņu medībās, kuras ne tuvu neatbilst prasībām, kādas medībām ir Zviedrijā, jo rada nevajadzīgas ciešanas un ir plaši izplatītas nekontrolētos apstākļos.
<P>
Mēs principā esam pret ES tiešu vai netiešu iejaukšanos jautājumos attiecībā uz medībām, kas ir dalībvalstu jautājums, jo īpaši, ja tas var traucēt labi darbojošos Zviedrijas likumus. Šajā gadījumā mēs izvēlamies pieņemt lēmumu, kas pamatotos uz kopējo situāciju. Šādos apstākļos mēs esam pieņēmuši kompromisu, jo tas sniedz skaidru vēstījumu, ka Parlamentam nav pieņemami, ka cilvēki izturas pret dzīvniekiem tā, kā viņiem tas patīk.
<SPEAKER ID="169" NAME="Šarūnas Birutis  " AFFILIATION="ALDE">
rakstiski. - (LT) Es esmu stingri pārliecināts, ka roņu medības ir jāaizliedz, pieļaujot noteiktus izņēmumus vietējās kopienās. Mums nevajadzētu arī ignorēt to, ka dažādas aptaujas dažādās ES dalībvalstīs parāda, ka lielais vairums ES pilsoņu ir pret liela mēroga komerciālām roņu medībām un tās metodēm. Turklāt lielākā daļa pilsoņu noteikti ir par tirdzniecības ar roņu produktiem pilnīgu aizliegumu.
<SPEAKER ID="170" NAME="Niels Busk, Anne E. Jensen un Karin Riis-Jørgensen  " LANGUAGE="DA">
Mēs balsojām pret priekšlikumu aizliegt tirdzniecību ar roņu produktiem un kompromisu starp Parlamentu un Padomi. Mēs neuzskatām, ka tirdzniecības ar roņu produktiem aizliegums uzlabos dzīvnieku labklājību, un mēs paužam nožēlu, ka priekšlikums tika pieņemts, neskatoties uz to, ka tam nav pamatojuma Līgumā.
<SPEAKER ID="171" NAME="Martin Callanan  " AFFILIATION="PPE-DE">
rakstiski. - Pie manis daudz ir vērsušies vēlētāji un dzīvnieku tiesību aizsardzības grupas šajā jautājumā, bet es principā ļoti skeptiski izturos pret aizliegumiem. Galu galā patērētāji izlems, vai viņi vēlas iegādāties roņu produktus. Es biju lepns, ka varēju dot ieguldījumu kampaņā pret kaķu un suņu importu no Ķīnas, bet roņu produktu imports ir pavisam cits jautājums, kas pamatojas uz gadsimtiem ilgām kultūras tradīcijām un praksi.
<P>
Vēršu cīņas un gaiļu cīņas ir pretīgas izrādes, bet ES atzīst, ka tās jāatļauj turpināt ES reģionos, kur šīs tradīcijas ir nelaužamas. Tāpēc tas būtu liekulīgi no ES puses aizliegt roņu produktu importu no Kanādas, pamatojot to ar cietsirdību pret dzīvniekiem. Es arī negribētu stāties pret Kanādu, kas ir liels ES sabiedrotais, un mums ir kopīgas vērtības.
<P>
Es neatbalstu cietsirdību pret dzīvniekiem, bet uzskatu, ka šis jautājums ir tīši izkropļots, lai provocētu emocionālu reakciju EP deputātu vidū. Mums šādi jautājumi jārisina līdzsvarotākā veidā, bez liekām kaislībām.
<SPEAKER ID="172" NAME="Edite Estrela  " LANGUAGE="PT">
Es balsoju par ziņojumu par roņu produktu tirdzniecību, tā kā tas pamatojas uz diviem apsvērumiem: aizliegumu Eiropas Savienībā tirgot noteiktus roņu produktus un Arktikas pamatiedzīvotāju tradīciju un kultūras ievērošanu.
<P>
Katru gadu apmēram 900 000 roņu tiek nogalināti plaša mēroga komerciālās medībās (šis skaitlis neiekļauj gadījumus ar nosistiem un pazudušiem dzīvniekiem, kā arī tādus, par kuriem nav ziņu), no kuriem 60 % notiek Kanādā, Grenlandē un Namībijā. Norvēģija un Krievija ir pārējās galvenās valstis, kur notiek plaša mēroga komerciālas roņu medības. Tādās Kopienas valstīs kā Zviedrija, Somija un Apvienotā Karaliste (Skotija) notiek neliela mēroga roņu medības, galvenokārt zivju krājumu uzturēšanas un kaitēkļu iznīcināšanas nolūkos.
<P>
Es uzskatu, ka šis nolīgums aizsargās roņus no cietsirdīgas attieksmes un tajā pašā laikā aizsargās eskimosu kopienu kultūru. Es arī uzskatu, ka šī regula nodrošinās, ka negodīgā tirdzniecība tiek pārtraukta un tiks izstrādāti saskaņoti noteikumi, lai mainītu visu iekšējo tirgu.
<SPEAKER ID="173" NAME="Glyn Ford  " AFFILIATION="PSE">
rakstiski. - Kad mani pirmoreiz ievēlēja Eiropas Parlamentā pirms 25 gadiem, tas bija īsi pirms pirmā aizlieguma tirgot roņu produktus izvirzīšanas 1983. gadā. Diemžēl, neskatoties uz atgriešanos pie šī jautājuma vairākas reizes, šis jautājums joprojām nav atrisināts.
<P>
Stāvoklis pēc gadsimta ceturkšņa tikpat kā nav uzlabojies salīdzinājumā ar 1983. gadu. Mēs joprojām redzam, ka simtiem tūkstošiem roņu tiek atšauti Kanādā viscietsirdīgākajā un brutālākajā veidā. Cerams, ka šodienas balsojums būs ar pietiekamu pārsvaru, lai beidzot panāktu to, ko mēs domājām, ka panāksim pirms 25 gadiem. Nedz es, nedz roņi nevēlas, lai mēs pie šā jautājuma atgrieztos 2034. gadā.
<SPEAKER ID="174" NAME="Mathieu Grosch  " AFFILIATION="PPE-DE">
rakstiski. - (DE) Es personiski esmu sarūgtināts, ka grupas neapstiprināja komitejas priekšlikumus, kas bija ļoti skaidri. Šīs sugas saglabāšana, jo īpaši ņemot vērā, kādi ir nogalināšanas apstākļi, prasa veikt izšķirošus pasākumus bez kompromisa. Šajā uzņēmējdarbībā izmantotās darbavietas var viegli pārorientēt.
<SPEAKER ID="175" NAME="Małgorzata Handzlik  " LANGUAGE="PL">
Eiropas Parlamenta lēmums aizliegt tirdzniecību ar roņu produktiem Eiropas Kopienā ir solis virzienā, lai izbeigtu brutālās metodes, ko dažas valstis izmanto, lai atšautu šos dzīvniekus. Rezolūcijas priekšlikums ir atbilde sabiedrības bažām par dzīvnieku labklājību roņu atšaušanas un ādas novilkšanas procesos.
<P>
Regulas tekstā ir pieļauti izņēmumi, kas dažos gadījumos ir nepieciešami. Jo īpaši tas attiecas uz aizlieguma atcelšanu, lai ļautu izmantot roņu produktus, ko eskimosu kopienas iegūst, izmantojot tradicionālās medību metodes, lai nodrošinātu savu iztiku.
<P>
Es priecājos, ka Eiropas Parlaments ir paziņojis par savu atbalstu šīs regulas pieņemšanai ar tik redzamu vairākumu. Tas ir ļoti skaidrs signāls no Eiropas iestāžu puses, ka Eiropas pilsoņi neatbalsta brutālu izturēšanos pret dzīvniekiem un viņu nogalināšanu.
<SPEAKER ID="179" NAME="Roger Knapman un Thomas Wise  " AFFILIATION="NI">
rakstiski. - Mēs saprotam bažas par tirdzniecību ar roņu produktiem un pievienojamies. Mums nav problēmu, ja atsevišķas valstis aizliedz roņu produktu tirdzniecību, bet mēs uzskatām, ka tam ir jābūt atsevišķu valstu, nevis Komisijas jautājumam. Tāpēc mēs nevarējām atbalstīt šo priekšlikumu.
<SPEAKER ID="176" NAME="Zdzisław Zbigniew Podkański  " LANGUAGE="PL">
Pašreizējā termiņā Eiropas Parlaments ir veltījis relatīvi daudz uzmanības dzīvnieku aizsardzībai.
<P>
Noteiktu roņu produktu tirdzniecības aizliegums Eiropas Savienībā bez šaubām nostiprina šo aizsardzību. Tas ir arī mierinājums 425 EP deputātiem, kas parakstīja rakstisko deklarāciju par šo tematu. Vajadzētu atzīmēt arī, ka šajā rezolūcijā Parlaments ir izteicis savu vēlmi ievērot pamatiedzīvotāju kultūru un tradīcijas. Veids, kā roņu aizsardzības metodes attīstīsies nākotnē, būs atkarīgs no daudziem starptautiskiem faktoriem un Pasaules Tirdzniecības organizācijas. Neskatoties uz to, EP deputātu iniciatīva ir pelnījusi apstiprinājumu un atbalstu.
<SPEAKER ID="177" NAME="Catherine Stihler  " AFFILIATION="PSE">
rakstiski. - Es esmu gandarīta, ka šodien mēs balsojām par aizliegumu ES tirdzniecībai ar roņu produktiem.
<SPEAKER ID="178" NAME="Marianne Thyssen  " LANGUAGE="NL">
2007. gada janvārī Beļģija kļuva par pirmo Eiropas valsti, kurā tika aizliegti visi no roņiem iegūtie produkti, un tās piemēram sekoja vairākas citas dalībvalstis. Beļģijas tiesību akti paredz izņēmumu medībām, ko tradicionāli veic eskimosu kopienas, un tāpēc es esmu gandarīta, ka Eiropas Parlaments šodien seko Eiropas piemēram. Priekšlikums atļaut roņu produktu, kam tiek pieprasīts marķējums, importu nesaņēma mūsu atbalstu. Ja Kanādas, Grenlandes, Namībijas un Krievijas zvērādu tirgotāji vairs nevar pārdot roņādas vienā no pasaules lielākajiem tirgiem, tas būs milzīgs solis uz priekšu šīs sugas labklājībai. Turklāt aizliegums ir visefektīvākais veids, kā pielikt punktu necilvēcīgajai praksei, kurai par upuri katru gadu krīt simtiem tūkstošiem dzīvnieku.
<P>
Pēc manām domām pilnīgs aizliegums ir pareizā pieeja. Šā iemesla dēļ es atbalstīju Wallis kundzes ziņojumu.
<SPEAKER ID="181" NAME="Alessandro Battilocchio  " AFFILIATION="PSE">
rakstiski. - (IT) Es balsoju par.
<P>
Līdz šim Direktīva 86/609/EEC ir garantējusi zinātniskiem mērķiem izmantoto dzīvnieku aizsardzību: tiklīdz tā tika izdota, tā tika ieviesta un piemērota dažādos veidos vairākās dalībvalstīs. Tomēr mums jāiesniedz grozījums šai direktīvai, lai garantētu vienotu nolūku visā Eiropā un arī lielāku aizsardzību laboratorijas jūrascūciņām, kas tiek izmantotas ar cilvēku un dzīvnieku veselību saistītiem zinātniskiem mērķiem.
<P>
Vissvarīgākie no daudzajiem grozījumiem, kas jāveic un kuri, mēs ceram, atbilst Komisijas ideāliem, ir: 1) ētikas komitejas izveidošana dzīvnieku labklājībai; 2) koncepcijas par jūrascūciņām paplašināšana, lai tajā iekļautu dažādas bezmugurkaulnieku sugas un augļa formu pēdējā attīstības trimestrī, vai kūniņas un citas dzīvas būtnes, kas tiek izmantotas pamatpētniecībā un apmācībā; 3) dzīvnieku izmantošana tikai tajos eksperimentos, kuriem tie ir audzēti; 4) alternatīvu metožu meklēšana izmēģinājumiem ar dzīvniekiem, lai samazinātu izmantoto dzīvnieku skaitu; 5) fakta apstiprināšana, ka galvenajam dalībvalstu nolūkam jābūt uzlabot audzēšanas metodes, lai samazinātu dzīvnieku ciešanas; 5) anestēzijas pilnīga vai daļēja izmantošana.
<SPEAKER ID="182" NAME="Derek Roland Clark un Nigel Farage  " AFFILIATION="IND/DEM">
rakstiski. - Lai gan šajā ziņojumā ir daudz kas tāds, kam mūsu partija (UKIP) piekristu, to sabojā tā neliģitīmā un anti-demokrātiskā izcelsme ES mašinērijā. Tāpēc es nevaru to atbalstīt.
<SPEAKER ID="183" NAME="Christine De Veyrac  " LANGUAGE="FR">
Eiropas Komisijas teksts ir blēņas. Tās ir blēņas attiecībā uz zinātni, jo pētniecība tiek kavēta un sodīta; tās ir blēņas arī attiecībā uz medicīnisko progresu, jo zinātnieki, kas nodarbojas ar izmēģinājumiem ar dzīvniekiem, katru dienu strādā, lai atklātu zāles un ārstēšanas iespējas, kas rīt izārstēs jaunas pandēmijas.
<P>
Visbeidzot, tās ir ekonomiskas un sociālas blēņas. Ja arī mūsu farmaceitu grupām aizliegs veikt pētniecību, laboratorijas ārpus Eiropas Savienības varēs to turpināt! Par laimi, N. Parish ziņojums atjauno šo līdzsvaru, jo es neatbalstīšu neko, kas mazina konkurenci mūsu rūpniecībā, vai kas izvirza iniciatīvas uzņēmumu pārvietošanai.
<SPEAKER ID="184" NAME="Konstantinos Droutsas  " AFFILIATION="GUE/NGL">
rakstiski. - (EL) Priekšlikums direktīvai par zinātnes vajadzībām izmantojamo dzīvnieku aizsardzību ir vērsts vairāk uz vienota iekšējā tirgus pilnveidošanu, konkurenci un izdevumu ierobežošanu pētniecības jomā, nekā uz dzīvnieku aizsardzību.
<P>
Daudznacionālie uzņēmumi pieprasa aizvien lielāku un lielāku peļņu no pētniecības. Tajā izmantotie dzīvnieki būtībā tiek upurēti un spīdzināti, pamatojoties uz peļņas palielināšanas kritērijiem, nevis kalpo zinātniskām prasībām. Neviens nevar gaidīt pret dzīvniekiem draudzīgu attieksmi no kapitālista, kura motivācija ir ekspluatācija, un kura attieksme ir necilvēcīga un naidīga pat pret cilvēkiem.
<P>
Lai risinātu svarīgas sabiedrības veselības problēmas un izārstētu daudzas un pat neārstējamas slimības, pētniecībai ir nepieciešami izmēģinājumi.
<P>
Tomēr dzīvnieku aizsardzība, tāpat kā sabiedrības veselības aizsardzība prasa cīņu pret monopolistiem, pret kapitāla varu, kas aizstāv patentu zāles, lai nodrošinātu lielu peļņu no veselības komercializācijas.
<P>
Tā prasa cīņu, lai atbrīvotu pētniecību no kapitālistu važām un pētniecībā gūtie zinātniskie atklājumi apmierinātu pamata prasības.
<SPEAKER ID="185" NAME="Edite Estrela  " LANGUAGE="PT">
Es balsoju par ziņojumu par zinātnes vajadzībām izmantojamo dzīvnieku aizsardzību. Šis priekšlikums iekļauj zinātnes vajadzībām saistībā ar cilvēku vai dzīvnieku veselību vai dzīvnieku labklājību izmantojamo dzīvnieku aizsardzību. Katru gadu ES apmēram 12 miljonu dzīvnieku, tostarp 12 000 pērtiķu, tiek izmantoti zinātnes vajadzībām.
<P>
Jaunā direktīva noteiks, ka obligāti jāveic ētiskie pārskati un ar dzīvniekiem veiktajiem izmēģinājumiem būs nepieciešama atļauja. Līdz ar šo priekšlikumu tagad tiks iekļautas arī konkrētas bezmugurkaulnieku sugas un augļa formas pēdējā attīstības trimestrī, kā arī kūniņas un citas dzīvas būtnes, kas tiek izmantotas pamatpētniecībā, izglītībā un apmācībā.
<P>
Tāpēc es uzskatu, ka priekšlikuma mērķis ir uzlabot izmēģinājumos izmantoto dzīvnieku aizsardzību un nostiprināt noteikumus par dzīvnieku labklājību, ņemot vērā zinātniskās pētniecības attīstību.
<SPEAKER ID="186" NAME="Martine Roure  " AFFILIATION="PSE">
rakstiski. - (FR) Patiecoties Eiropas Komisijas iniciatīvai, kas ļauj pārskatīt spēkā esošo direktīvu par zinātnes vajadzībām izmantojamo dzīvnieku aizsardzību, Eiropas Savienība var īstenot izšķirošu lomu tādu izmēģinājumu un tehnoloģiju pētniecībā un attīstībā, kur netiek izmantoti dzīvnieki. Turklāt šīs direktīvas joma ir jāpaplašina. Daži grozījumi, ko iesniedza Lauksaimniecības un lauku attīstības komiteja pret laboratorijas dzīvnieku aizsardzību, bija pretrunā šim mērķim. Eiropas pētniecībai ir būtiski nevis skumt par to, bet drīzāk tā būtu jāatīsta. Neskatoties uz to, tas nedrīkst notikt uz dzīvnieku labklājības rēķina vai uz tādu metožu attīstības un īstenošanas rēķina, kas piedāvā pilnvērtīgu alternatīvu dzīvnieku izmantošanai. Šo alternatīvo metožu attīstībai ir nepieciešams budžets. Turklāt ir būtiski, lai pērtiķu izmantošana pētniecībā pakāpeniski tiktu izskausta, lai šinī nolūkā tiktu veikta uzraudzība un šajā jautājumā tiktu palielināta pārredzamība.
<SPEAKER ID="187" NAME="Lydia Schenardi  " AFFILIATION="NI">
rakstiski. - (FR) Konkrētajiem partneriem bija laiks apsvērt zinātnes vajadzībām izmantojamo dzīvnieku labklājību un aizliegumu sagūstīt savvaļas pērtiķus, lai audzētu tos fermās, kā rezultātā notiek vardarbība, stress sagūstīšanas laikā, tad ieslodzījums, atdalīšana no dzimtas grupas, sociālo grupu noslāņošanās, ietekme uz vidi, iedzīvotāju dabiskā līdzsvara izjaukšana un sieviešu atstumšana.
<P>
Tāpēc mēs atbalstīsim mērķi maksimāli izmantot tos dzīvniekus, kas ir šim nolūkam audzēti un kuru ģenētiskā un medicīniskā vēsture ir zināma, un kuri tāpēc nodrošina lielāku datu atbilstību un salīdzināmību.
<P>
No otras puses, ja zinātnes vajadzībām izmantoto dzīvnieku labklājības standarti radītu pētniecības eksportu, ietekme būtu acīmredzamāka tajās valstīs, kurās jau darbojas stingra regulatīvā kontrole, piemēram, Šveicē un Apvienotajā Karalistē. Fakts ir tāds, ka šajās valstīs farmaceitiskā rūpniecība ir turpinājusi uzplaukt, neskatoties uz stingriem noteikumiem, kas ir spēkā jau 20 gadus. Tātad noteikumi nav ierobežojuši šo nozari. Kontrole pat ir uzlabojusi zinātniskās prakses standartus. Tāpēc tas apstiprina bažas, ka šo noteikumu ieviešanas rezultātā varētu notikt pētniecības eksports.
<SPEAKER ID="188" NAME="Brian Simpson  " AFFILIATION="PSE">
rakstiski. -Es esmu vīlies par Parlamenta nostāju attiecībā uz noteikumiem visā Eiropā par izmēģinājumiem ar dzīvniekiem. Galu galā es nolēmu atturēties balsot par galīgo ziņojumu. Lai gan es pilnībā atbalstu noteikumus par izmēģinājumu ar dzīvniekiem alternatīvu izmantošanas attīstīšanu un virzīšanu un tematiskiem pārskatiem divreiz gadā par pērtiķu izmantošanu, abus šos es uzskatu par izšķirošiem mūsu pētniecības virzībā prom no paļaušanās uz dzīvniekiem, jo īpaši pērtiķiem, kopējā Parlamenta nostāja ir vājinājusi daudzus Komisijas ierosinātos svarīgos noteikumus par dzīvnieku labklājību.
<P>
Parlamentā ir dominējušas bailes, ka pētniecības nozare atstās ES, ja mūsu pētniecības iestādēm tiks uzlikts pārāk daudz prasību. Tomēr es uzskatu, ka dažas prasības ir būtiskas, ja mums Eiropā jānodrošina augsts dzīvnieku aizsardzības līmenis, un es baidos, ka šodienas rezultāts runā pretī šim uzskatam. Es uzskatu, ka divi izšķirošie jautājumi bija virzīt Eiropu prom no mežonīgi sagūstītu pērtiķu izmantošanas audzēšanas nolūkos un absolūta nepieciešamība autorizēt visus izmēģinājumus, tostarp ar dzīvniekiem, tādējādi nostiprinot mūsu apņemšanos aizvietot dzīvniekus un samazināt to skaitu izmēģinājumos. Žēl, ka Eiropas Parlaments šodien neizmantoja iespēju ieņemt stingru nostāju attiecībā uz dzīvnieku aizsardzību.
<SPEAKER ID="189" NAME="Roger Knapman un Thomas Wise  " AFFILIATION="NI">
rakstiski. - Mēs piekrītam, ka izmēģinājumi ar dzīvniekiem dažreiz ir nepieciešami, bet mēs arī saprotam un piekrītam, ka dažu izmēģinājumu nepieciešamība ir apšaubāma. Mēs atbalstām alternatīvu pētniecības metožu izvirzīšanu un vēlētos, lai izmēģinājumi ar visām dzīvām būtnēm tiktu samazināti līdz absolūtam minimumam un veikti, ievērojot visstingrākās iespējamās humānās vadlīnijas. Tomēr mēs uzskatām, ka tam vajadzētu būt atsevišķu valstu jautājumam to izlemt, un tāpēc diemžēl mēs nevaram balsot par šo priekšlikumu ES kontekstā.
<SPEAKER ID="191" NAME="Edite Estrela  " LANGUAGE="PT">
Es balsoju pret priekšlikumu par kuģu radīto piesārņojumu, jo es uzskatu, ka ir būtiski atrisināt šo ilgstošo praksi jūras transporta jomā, proti, ka daži kuģi nelegāli izvada piesārņojošas vielas jūrā.
<P>
Es uzskatu, ka šis priekšlikuma grozījums ir absolūti būtisks, lai nepieļautu kaitējumu videi un ūdens kvalitātes pasliktināšanos, uzliekot kriminālatbildību, kas būtu pietiekami stingra, lai atturētu iespējamos piesārņotājus.
<SPEAKER ID="192" NAME="Hélène Goudin un Nils Lundgren  " AFFILIATION="IND/DEM">
rakstiski. - (SV) Šajā ziņojumā ir ierosināts grozījums esošajai direktīvai par kuģu radīto piesārņojumu. Tas ierosina iespēju noteikt kriminālatbildību piesārņošanas gadījumā. Jūnija Saraksts atbalsta pasākumus, lai nepieļautu kuģu radīto piesārņojumu. Tomēr mēs uzskatām, ka kriminālatbildības ieviešana ir pilnīgi nacionāls jautājums. Turklāt jautājums par kuģu radīto piesārņojumu starptautiskos ūdeņos būtu jārisina Apvienoto Nāciju līmenī. Tāpēc mēs galīgajā balsojumā balsojām pret to.
<SPEAKER ID="992" NAME="Georgios Toussas  " AFFILIATION="GUE/NGL">
rakstiski. - (EL) Izslavētā direktīva, kas, kā reklamē dažādi spēki, acīmredzot sodīs kuģu sabiedrības ar kriminālatbildību par jūras piesārņojumu un aizstāvēs vidi, ir panākusi tieši pretējo. Tā aizstāv kuģniecības kapitālu pret skancioju ieviešanu pret to. Pat šis neadekvātais Komisijas ziņojums ir "mirusi norma”, kas seko Eiropas Parlamenta priekšlikumam nesodīt nelielas kuģu radītas piesārņojošo vielu izplūdes. Mūsu cilvēki ļoti labi zina, kas ir nelielas izplūdes, kas tās novērtēs un pēc kādiem kritērijiem. Santorini iedzīvotāji, piemēram, kas protestēja pret kruīza kuģa vraku, kas joprojām atrodas salas ūdeņos, ir noguruši no ES un Jaunās demokrātu valdības sniegtajām atbildēm - tādas pašas atbildes deva PASOK gadījumā ar prāmi Express Samina un citiem - ka vraks acīmredzami neizraisa piesārņojumu.
<P>
Šīs likumdošanas vājās vietas par piesārņojošu vielu nelielām izplūdēm dēļ kuģu īpašnieki, operatori, vadītāji, aģenti, apdrošinātāji, fraktētāji, kravas kuģu un kuģu īpašnieki, kā arī tie, kas ir atbildīgi par noziegumiem uz jūras un vides katastrofām, paliks nesodīti. No otras puses, ļoti stingra pielietošana atkal padarītu jūrniekus par grēkāžiem.
<SPEAKER ID="194" NAME="Alessandro Battilocchio  " AFFILIATION="PSE">
rakstiski. - (IT) Es balsoju par.
<P>
Runājot par enerģijas patēriņa politiku, ES savā izvēlē kā vadlīniju vajadzētu izmantot slavenā britu ekonomista Nicholas Stern izteikumus: "Recesijas laikā un tad, kad naftas cenas ir augstas, ir lielāks stimuls ieguldīt enerģijas efektivitātē. Tēriņi atjaunojamās un citās zema oglekļa satura industrijās varētu palīdzēt stimulēt tautsaimniecību.”
<P>
Būtu lietderīgi censties un izveidot enerģētikas politiku, ar kuras palīdzību varētu samazināt siltumnīcas efekta gāzu emisijas, ievērot nolīgumus, kas pieņemti saskaņā ar Kioto protokolu un atbalstīt ES vadošo lomu klimata pārmaiņu apkarošanā. Šī protokola īstenošana būtu ļoti svarīgs ieguldījums nodarbinātībā un arī konkurētspējā ekonomikas un sociālajā jomā.
<P>
Lai gan rūpniecības un patērētāju asociācijas atbalsta pašreizējo Direktīvu 92/75/EEC par enerģijas patēriņa norādīšanu ražojumiem, nevar teikt, ka tā iet kopsolī ar tehnoloģiju attīstību un inovācijām enerģētikas tirgū, jo, pirmkārt un galvenokārt, šī inertā situācija ir jāpārvar visā Eiropā, lai lietotāju dzīvē ienāktu citi mērogi.
<SPEAKER ID="991" NAME="Călin Cătălin Chiriţă  " AFFILIATION="PPE-DE">
rakstiski. - (RO) Es balsoju par ziņojumu par Eiropas Parlamenta un Padomes direktīvas priekšlikumu par enerģijas patēriņa norādīšanu ražojumiem, izmantojot etiķetes un standarta informāciju par precēm (pārstrādāta). Es uzskatu, ka ir nepieciešams nodrošināt labāku informāciju par produktu enerģētisko efektivitāti. Jebkāda veida informācijā, kas reklamē ledusskapju, veļas mazgājamo mašīnu vai virtuves krāsniņu īpašības, jābūt uzrādītam produkta enerģijas patēriņam.
<P>
Enerģijas patēriņa norādīšana palīdz patērētājiem uzzināt patērētās enerģijas izmaksas, kad viņi iegādājas mājsaimniecības elektropreces, piemēram, ledusskapjus, veļas mazgājamās mašīnas, veļas žāvētājus vai krāsniņas. Ražotājiem ir jānorāda produkta elektroenerģijas patēriņš, neatkarīgi no tā, vai tie ir "efektīvāki” (zaļie) vai "mazāk efektīvi” (sārtie), vērtējot no enerģijas perspektīvas.
<P>
Enerģijas patēriņa norādīšana tiks veikta arī komerciāliem un rūpnieciskiem enerģiju patērējošiem produktiem, piemēram, aukstuma kamerām vai dzesēšanas kamerām. Visos informatīvos materiālos ir jānorāda enerģijas patēriņš un energoietaupījumi.
<P>
Dalībvalstis var pieņemt iniciatīvus pasākumus, tostarp, nodokļu kredītus produktiem, kas ir ārkārtīgi energoefektīvi.
<SPEAKER ID="195" NAME="Edite Estrela  " LANGUAGE="PT">
Es balsoju par direktīvu par enerģijas patēriņa norādīšanu. Vides jautājumi un jo īpaši enerģijas efektivitāte iegūst jaunu nozīmi un kļūst par pamatvērtību klimata pārmaiņu likvidēšanā. Šīs direktīvas pārstrādāšanas mērķis ir atļaut marķēt visas preces mājsaimniecībā, kā arī komerciālajās un rūpniecības nozarēs, kas patērē enerģiju.
<P>
Ņemot vērā, ka steidzami ir nepieciešams pārvarēt klimata pārmaiņas un ka Eiropas Savienība plāno līdz 2020. gadam sasniegt mērķi palielināt energoefektivitāti par 20 %, es uzskatu, ka vienkāršs, skaidrs un viegli saprotams marķējums var pārliecināt patērētājus pieņemt ilgtspējīgākus lēmumus un palīdzēt veicināt energoefektīvāku produktu ieviešanu.
<SPEAKER ID="196" NAME="Hélène Goudin un Nils Lundgren  " AFFILIATION="IND/DEM">
rakstiski. - (SV) Jūnija Sarakstā tiek uzskatīts, ka pārrobežu vides jautājumu risināšana ir viens no ES vissvarīgākajiem uzdevumiem. Mēs uzskatām, ka nevis ar Komisijas priekšlikumu, bet ar grozījumiem var labāk panākt, ka, pilnveidojot informāciju par enerģijas patēriņu un produktu ietekmi uz vidi, patērētājiem tiek dota lielāka izvēles iespēja.
<P>
Tomēr mēs esam kritiski pret noteiktu atsevišķu redakciju grozījumos, kas grib regulēt Eiropas enerģētikas politiku sīkāk. Tomēr grozījumu labie nodomi atsver negatīvo, un tāpēc mēs esam izvēlējušies atbalstīt grozījumus kopumā.

<CHAPTER ID="014-01">
1. Irāna: Roksanas Saberi lieta
<SPEAKER ID="294" NAME="Laima Liucija Andrikien" AFFILIATION="PPE-DE">
Priekšsēdētājas kundze! Mans ierosinājums ir, ka teksts "Irānas varas iestādes” 3. punkta sākumā ir jāaizstāj ar "apelācijas tiesu tās 12. maija sēdē”. Tādā gadījumā 3. punkts skanētu šādi: "mudina apelācijas tiesu tās 12. maija sēdē nekavējoties un bez nosacījumiem atbrīvot Roxana Saberi...”.
<SPEAKER ID="296" NAME="Marios Matsakis">
autors. - Priekšsēdētājas kundze! Pēc šā kopīgā rezolūcijas priekšlikuma apstiprināšanas un iesniegšanas kļuva zināms par vēl vienu apkaunojoši brutālu gadījumu, kad Irānā pilsonis nomētāts ar akmeņiem līdz nāvei.
<P>
Tāpēc mēs domājām, ka ir lietderīgi papildināt 7. punktu ar šādu tekstu: "šajā sakarā uzstāj, lai Irānas Islāma Republikas iestādes atceļ nomētāšanas ar akmeņiem praksi. Stingri nosoda neseno Vali Azad nomētāšanu ar akmeņiem un ir ļoti nobažījies par gaidāmā Mohammad Ali Navid Khamami un Ashraf Kalhori soda izpildi;”. Es saprotu, ka citu grupu pārstāvji to atbalsta.

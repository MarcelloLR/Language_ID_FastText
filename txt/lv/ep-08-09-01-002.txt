<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
Dāmas un kungi, esiet sveicināti! Es vēlētos sākt ar dažiem komentāriem par situāciju attiecībā uz plenārsēžu zāli Strasbūrā. Kā jūs zināt, tādēļ, ka 7. augustā Strasbūras plenārsēžu zālē daļēji iebruka piekaramie griesti, šī Eiropas Parlamenta septembra pirmā sesija izņēmuma kārtā bija jārīko Briselē. Es pieņēmu šo lēmumu, lai nodrošinātu deputātu un personāla lielāko iespējamo drošību, pamatojoties uz rūpīgu ekspertu sākotnējo ziņojumu izpēti, un pēc apspriešanās ar grupu priekšsēdētājiem un Francijas Padomes prezidentūru. Tāpat lēmumā ir ņemta vērā vajadzība saglabāt Eiropas Parlamenta likumdošanas darba nepārtrauktību.
<P>
Iepriekšējie izmeklēšanu atklājumi parāda, ka piekaramo griestu daļēju iebrukšanu izraisīja plaisas ēkas sastāvdaļās, kas savieno iebrukušos griestus ar īsto griestu struktūru. Izmeklēšanas joprojām tiek veiktas, un to dara vairāki neatkarīgi starptautiski būvkonstrukciju uzņēmumi, kurus Parlaments ir nolīdzis, lai noteiktu papildu detalizētu informāciju un atbildību par iebrukšanu. Šīs izmeklēšanas tiek veiktas ļoti ciešā sadarbībā ar attiecīgajām vietējām iestādēm, kā arī vecāko ēku drošības ekspertu, ko iecēlusi Francijas valdība. Pienākumu un atbildības sadalījums starp darbuzņēmējiem, kas bija iesaistīti sākotnējo griestu būvniecībā, tiks noteikts, pamatojoties uz galīgajiem izmeklēšanas ziņojumiem, tiklīdz tie būs pieejami. Tagad piekaramie griesti plenārsēžu zālē tiks piekarināti atpakaļ, izmantojot jaunu tehniku, ko ir apstiprinājuši neatkarīgi eksperti un vietējās būvniecības iestādes.
<P>
Lai gan tiek pieliktas visas pūles, lai pēc iespējas ātrāk pabeigtu darbu, iesaistītā procedūra visādā ziņā ir mazliet ieilgusi. Tomēr mēs ceram, ka visas drošības pārbaudes un vajadzīgie remontdarbi tiks pabeigti laikā, lai Parlaments varētu Strasbūrā rīkot savu otro septembra sesiju.
<P>
Es jums apliecinu, ka drošība ir absolūta prioritāte visos mūsu apsvērumos un lēmumu pieņemšanā.

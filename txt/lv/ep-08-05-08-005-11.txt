<CHAPTER ID="005-11">
11. Pamatsistēmas izstrāde interešu pārstāvju (lobētāju) darbības reglamentēšanai Eiropas Savienības iestādēs (
<P>
- Pirms balsošanas:
<SPEAKER ID="139" NAME="Hartmut Nassauer" AFFILIATION="PPE-DE">
(DE). Priekšsēdētājas kundze, savas grupas vārdā es vēlos pieprasīt balsot pēc saraksta par 1. grozījumu un dalītā balsojuma par 11. grozījumu otro daļu.
<SPEAKER ID="140" NAME="Priekšsēdētāja">
Vēlos atgādināt, ka termiņš ir beidzies. Tomēr, ja nav iebildumu, mēs piekritīsim jūsu pieprasījumam.
<P>
(Priekšsēdētāja noskaidroja, ka nav iebildumu pret pieprasījumu)
<P>
- Pirms balsojuma par 10. pantu:
<SPEAKER ID="142" NAME="Mario Mauro" AFFILIATION="PPE-DE">
(IT) Priekšsēdētājas kundze, dāmas un kungi, šī grozījuma mērķis ir svītrot šādus vārdus: "pildot savus pienākumus un veicot šādu Līgumā noteiktos institūciju uzdevumus”. Tas saistīts ar to, ka reģioni un pašvaldības pretēji privātiem lobistiem pārstāv vispārīgas intereses, tāpēc būtu ļoti vienkārši pielīdzināt reģionus un pašvaldības privātiem lobistiem. Patiešām daudzi Eiropas reģioni un pašvaldības ļauj viņiem iejaukties daudz lielākā mērā nekā noteikts līgumos, lai Kopienas līmenī aizstāvētu sabiedrības intereses. Tāpēc es ierosinu dzēst pēdējo grozījuma frāzi.
<P>
(Parlaments noraidīja mutisko grozījumu)
<P>
- Pirms balsojuma par 3. grozījumu:
<SPEAKER ID="144" NAME="Adina-Ioana Vălean" AFFILIATION="ALDE">
Priekšsēdētājas kundze, mums ir mutisks grozījums 3. grozījumam. Mēs vēlamies aizstāt vārdu "baznīcas” ar vārdu "reliģisks”, tādējādi frāze varētu būt šāda: [..] jāuzskata par lobistiem un jāizturas pret tiem vienādi: profesionālie lobisti, uzņēmumu iekšējie lobisti, nevalstiskās organizācijas, ideju ģeneratori, tirdzniecības asociācijas, tirdzniecības apvienības un strādnieku organizācijas, reliģiskās, filozofiskās un ne konfesiju organizācijas [..] utt.
<P>
(Parlaments noraidīja mutisko grozījumu)
<SPEAKER ID="146" NAME="Monica Frassoni" AFFILIATION="Verts/ALE">
(IT) Priekšsēdētājas kundze, tas ir pierādījums, ka lobisti strādā!
<P>
(Aplausi no centra un kreisās puses)
<P>
- Pirms balsojuma par 15. grozījumu:
<SPEAKER ID="148" NAME="Monica Frassoni" AFFILIATION="Verts/ALE">
Priekšsēdētājas kundze, šķiet, ka Eiropas angļu valoda ir mūs nodevusi. Tāpēc, tā kā šī grozījuma teksts nav skaidrs, mūsu grupa atcels 15. grozījumu par naudu, kas nepieciešama, lai nodrošinātu lobistu finanšu informācijas uzrādīšanu. Taču mēs ceram, ka pat tad, ja balsošana nenotiks, ko mēs arī vēlamies, darba grupas diskusiju laikā šis jautājums tiks precizēts un tiks skatīts vēlreiz.
<P>
Liels paldies, un es vēlos pateikties visiem par kopā paveikto darbu.

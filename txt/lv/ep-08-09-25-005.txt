<CHAPTER ID="005">
Apsveikums
<SPEAKER ID="070" NAME="Priekšsēdētājs">
Dāmas un kungi! Atļaujiet man jūsu visu vārdā sveikt Kneseta delegāciju, kuru vada Amira Dotan.
<P>
Tā kā starp Eiropas Parlamentu un Izraēlu pastāv regulāri sakari, šajā sesijā notiks parlamentu sanāksme. Tā būs jau 33. šāda veida sanāksme starp mūsu asamblejām.
<P>
Sirsnīgi sveicu Amira Dotan un delegācijas dalībniekus, ar kuriem man jau otrdien bija iespēja apspriesties sīkāk.
<P>
Vēlam jums panākumus un ceram, ka jūsu darbu iezīmēs gatavība iesaistīties dialogā un vēlme pēc abpusējas sapratnes - šīs īpašības ir neatņemamas, lai noteikti lemtu par mieru Tuvajos Austrumos.
<P>
Eiropas Parlaments ļoti uzmanīgi seko šim procesam un ir nolēmis dot objektīvu un aktīvu ieguldījumu miera nodibināšanā Tuvajos Austrumos.
<P>
(Aplausi)
<P>

<SPEAKER ID="071" NAME="Sarah Ludford" AFFILIATION="ALDE">
Priekšsēdētāja kungs! Jautājums ir par ēku Strasbūrā un par lēmumu atgriezties.
<P>
Otrdienas rītā ģenerālsekretārs atsūtīja e-pastu, kurā teikts, ka mēs atgriezīsimies oktobrī. Kā noprotu, Prezidijā nebija ne balsojuma, ne lēmuma, un tas ir savādi.
<P>
Rømer kungs neko neteica par speciālistu ziņojuma pieejamību. Man bija jāpaļaujas uz informāciju, ko sniedza priekšsēdētāja vietnieks pārredzamības jautājumos, lai uzzinātu, ka ģenerālsekretārs ir pateicis Prezidijam, ka šis ziņojums būs pieejams deputātiem franču un vācu valodā, kurās tas ir sastādīts, bet ka to netulkos.
<P>
Iepriekšējās divās dienās esmu nosūtījusi jau trīs e-pasta vēstules, lūdzot ziņojumu franču valodā, bet atbildes nav. Uzskatu, ka tas ir nepieņemami, un tagad es izvirzu jautājumu saskaņā ar Reglamenta 28. pantu par atbildību un 96. pantu par pārredzamību.
<P>
Es vēlos zināt iemeslu, kāpēc mēs atgriežamies Strasbūrā. Esmu lasījusi vēstuli, kuru Prezidijs saņēma pirmdien, taču man šķiet, ka šie darbi attiecas tikai uz piekargriestiem. Tātad, pirmkārt, ko mēs zinām par sabrukšanas cēloņiem? Vai pie tās vainojama konstrukcija, materiāli, būvniecības kvalitāte vai ēkas uzraudzība? Tam ir jābūt vienam no šiem četriem iemesliem.
<P>
Otrkārt, ko tas mums vēsta par ēkas pārējo daļu? Mēs nezinām, vai ir pārbaudīta visa ēka. Vai tajā ir bojāti materiāli? Klīst baumas, ka ēkā izmantots tāds pats tērauds kā Šarla de Golla lidostas jumtam, kas sabruka. Vai tas ir tiesa?
<P>
(Protesti)
<P>
Nu labi, ja jūs mums neteiksit patiesību, baumas vairosies.
<P>
Viss teiktais nekādi neattiecas uz Matsakis kunga bažām par ēkā izmantoto azbestu, pret ko viņš dedzīgi cīnās.
<P>
Pirmkārt, es gribu zināt, kāpēc man nav iedots šis ziņojums? Kāds iemesls ir lēmumam atgriezties Strasbūrā? Vai ēka ir tiešām droša, un kurš to ir izlēmis?
<P>
(Aplausi)
<P>
Kas attiecas uz mani, tas nav un nedrīkst būt - un es ceru, ka nav bijis - politisks jautājums, kas attiecīgi jārisina. Cilvēki varēja iet bojā, ja viņi būtu bijuši ēkā augustā, un viņi varētu iet bojā, ja kaut kas atkal iebruks. Vai es varētu saņemt kādu atbildi?
<P>
(Priekšsēdētājs pārtrauca runātāju)
<SPEAKER ID="072" NAME="Priekšsēdētājs">
Baronese Ludford! Kā man zināms, jūs esat Apvienotās Karalistes pilsone. Apvienotās Karalistes iedzīvotāji izceļas ar pragmatismu un aukstasinību. Tādēļ atļaujiet man tagad jums ieteikt saglabāt vēsu prātu. Nebija nekāda iemesla ļaunprātīgi izmantot tiesības uzdot jautājumus.
<P>
Mēs gatavojam e-pasta vēstuli visiem deputātiem. Šajā vēstulē būs attiecīgajās valodās izklāstīta tehniskā informācija. Paļaujieties uz Parlamenta administrāciju! Mēs darām to, kas ir vajadzīgs. Nebija nekādas vajadzības mācīt mūs runāt patiesību. Mēs esam vienmēr godīgi visos jautājumos, un arī šajā, baroneses kundze!
<P>
(Aplausi)
<SPEAKER ID="073" NAME="Alexander Alvaro" AFFILIATION="ALDE">
(DE) Priekšsēdētāja kungs! Otrdien pieci deputāti no četrām dažādām politiskajām grupām uzstādīja lielu plakātu, lai publiskotu rakstisko paziņojumu Nr. 75. Pirms plakāts parādījās uz displeja, attiecīgo atļauju izdeva atbildīgais kvestors Fazakas kungs. Otrdienas pēcpusdienā kāds plakātu noņēma, neziņojot par to nevienam no rakstiskā paziņojuma autoriem. Vakar mēs to vispār vairs nevarējām atrast. Šodien mēs atklājām, ka tas atrodas pie drošības dienesta. Mums paskaidroja, ka ir pieņemts politisks lēmums, ka šo rakstisko paziņojumu nedrīkst reklamēt.
<P>
Kopš kura laika administrācija izlemj, kas ir politiski pareizi un nepareizi, it īpaši pēc tam, kad atbildīgais kvestors ir devis piekrišanu? Mēs esam demokrātiski Parlamenta deputāti, un mums ir tiesības izteikt savu nostāju. Var nepiekrist šā paziņojuma saturam, bet ir nepareizi noņemt plakātu, neziņojot par to autoriem; tā ir deputātu tiesību muļķīga ierobežošana. Lūdzu jūsu viedokli par šo jautājumu.
<P>
(Aplausi)
<SPEAKER ID="074" NAME="Priekšsēdētājs">
Alvaro kungs! Jūsu pilnīgi likumīgais paziņojums ir pirmā reize, kad es dzirdu par šo notikumu. Apsolu jums, ka mēs to izpētīsim.

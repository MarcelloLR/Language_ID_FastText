<CHAPTER ID="010">
Iepriekšējās sēdes protokola apstiprināšana
<P>
(Iepriekšējās sēdes protokolu apstiprināja)
<SPEAKER ID="212" NAME="Nils Lundgren" AFFILIATION="IND/DEM">
Priekšsēdētājas kundze, par Reglamenta neievērošanu es atsaucos uz Reglamenta 142. panta 2. punkta a) un b) apakšpunktu par uzstāšanās laika piešķiršanu. Vakar, kad mēs apspriedām jautājumu par Gvatanamo cietumu, šeit plenārsēžu zālē es un vairāki citi runātāji tika pārtraukti bez žēlastības, kad mēs bijām pārsnieguši mūsu uzstāšanās laiku par dažām sekundēm. Šo bargo attieksmi pauda H. G. Pöttering un priekšsēdētāja vietnieks M. Siwiec, kurš nomainīja viņu vēlāk pēcpusdienā.
<P>
Sociāldemokrātu grupas vadītājam M. Schulz savukārt H. G. Pöttering atļāva pārsniegt laika ierobežojumu daudz vairāk par minūti. Nu, man nevarētu pat prātā ienākt netieši norādīt, ka tas bija tādēļ, ka H. G. Pöttering un M. Schulz ir draugi - alte Kameraden, kā varētu teikt vāciski - bet es patiešām saskatu šeit regulāru sakarību. Kolēģi no lielām grupām, kas pauž tādu politisko vēstījumu, kādu sēdes vadītājs grib dzirdēt, tiek uztverti ar lielu augstsirdību. Kolēģi no mazākām grupām, kas pauž tādu politisko vēstījumu, kādu sēdes vadītājs negrib dzirdēt, tiek uztverti ar lielu sīkumainību. Bet tas ir pretrunā ar Reglamentu, kurā ir skaidri noteikts, kā ir jāpiešķir uzstāšanās laiks.
<P>
Es gribu atgādināt H. G. Pöttering un visiem viņa vietniekiem -
<P>
(Priekšsēdētāja paziņoja runātājam, ka viņš ir pārsniedzis savu uzstāšanās laiku)
<P>
Es šeit tiku sūtīts, lai aizstāvētu subsidiaritāti un dalībvalstu suverenitāti, un šī Parlamenta priekšsēdētājam un priekšsēdētāja vietniekiem nav nekādu tiesību censties apklusināt 15 % Zviedrijas vēlētāju balsis.
<SPEAKER ID="213" NAME="Priekšsēdētāja">
N. Lundgren, es tagad jūs pārtraucu. Jūs esat pārsniedzis savu uzstāšanās laiku par vairāk nekā pusi. Es esmu ņēmusi vērā to, ko jūs teicāt. Es uzskatu, ka tas ir skaidrs ikvienam.
<SPEAKER ID="214" NAME="Nils Lundgren" AFFILIATION="IND/DEM">
Priekšsēdētājas kundze, vai es varu jums atgādināt, ka tas nebūtu noticis ar M. Schulz. Jūs viņu nebūtu pārtraukusi. Tur ir tā lielā atšķirība. Bet jūs pierādāt manu jautājumu - liels paldies jums!
<SPEAKER ID="215" NAME="Priekšsēdētāja">
- N. Lundgren, es esmu pārliecināta, ka jūs kļūdāties. Es atzīmēšu to, ko jūs teicāt, un tas parādīsies protokolā. Noteikti arī vajadzētu Prezidijā apspriest jautājumu par atšķirīgu uzvedību, kas daļēji ir atkarīga no pieejamā laika daudzuma.

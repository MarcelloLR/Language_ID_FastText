<CHAPTER ID="006-07">
7. Sociālās drošības sistēmu koordinēšana: īstenošanas regula (
<P>
- Pirms balsojuma:
<SPEAKER ID="088" NAME="Jean Lambert">
referents. - Priekšsēdētāja kungs, es vēlos sākt ar pateicību visiem kolēģiem, kuri ir bijuši iesaistīti šajā darbā ilgāk nekā pēdējos piecus gadus, un Komisijai, un Padomei par viņu darbu pie īstenošanas regulas.
<P>
Sociālās drošības sistēmu koordinēšana ir notikusi kopš 1971. gada - tā nav jauna, kā daži domāja, kad mēs pēdējo reizi par to spriedām - un tieši šī regula tiks apspriesta saistībā ar pārrobežu veselības aprūpes debatēm ceturtdien no rīta. Šī ir tā regula, uz kuru tā attiecas, un šī ir tās īstenošana.
<P>
Mēs uzskatām, ka esam panākuši ievērojamu progresu, arī attiecībā uz elektroniskajiem saziņas līdzekļiem, kas, cerams, paātrinās procesu visiem pilsoņiem, bet mēs Parlamentā uzskatām, ka mēs esam papildinājuši pilsoņu tiesības procesā, ka viņiem tagad ir tiesības uz daudz vairāk informācijas, arī tajos gadījumos, kad informācija ir tikusi sūtīta darba nolūkos. Mēs arī uzskatām, ka esam panākuši minimālu progresu attiecībā uz termiņiem - lai gan tas ir kaut kas, kas atrodas dalībvalstu ziņā.
<P>
Tas ir svarīgi: tas tagad nozīmē, ka mēs varam iesniegt atjauninātu regulu un, cerams, tā darbosies ātrāk un visu pilsoņu interešu labā. Es vēlreiz vēlos pateikties visiem kolēģiem, kas ir bijuši saistīti ar šo ilgo, grūto, bet, cerams, ļoti auglīgo iznākumu.
<P>
(Aplausi)

<CHAPTER ID="008-25">
25. Nodokļu politikas ieguldījums Lisabonas stratēģijā (balsošana) 
<P>
- Ziņojums: Sahra Wagenknecht
<P>
- Pirms balsojuma par 37. punktu:
<SPEAKER ID="157" NAME="Piia-Noora Kauppi" AFFILIATION="PPE-DE">
Priekšsēdētāja kungs! Mūsu ierosinātās izmaiņas būtu, lai Parlaments šajā stadijā "pieņem zināšanai”, nevis "atzinīgi vērtē” faktu, ka Komisija ir iesniegusi paziņojumu par zaudējumu atlīdzināšanu, jo patlaban Ekonomikas un monetārajā komitejā norit darbs pie ziņojuma par šo tematu.
<P>
(Parlaments vienojās par mutiskā grozījuma pieņemšanu)
<P>
- Pirms galīgā balsojuma:
<SPEAKER ID="159" NAME="Sahra Wagenknecht">
referente. - (DE) Priekšsēdētāja kungs, dāmas un kungi! Manuprāt, ir ārkārtīgi nožēlojami, ka Parlamentam nav pieticis drosmes paust patiesu un nopietnu kritiku attiecībā uz Eiropas Savienības nodokļu politikas tendencēm, kas attīstās pilnīgi nepareizā virzienā, daudznacionālajām korporatīvajām sabiedrībām un turīgajiem sniedzot prātam neaptveramas priekšrocības, kamēr patērētājiem un darbiniekiem, it sevišķi slikti atalgotajiem, nodokļu slogs kļūst aizvien smagāks.
<P>
Uzskatu, ka ziņojums pašreizējā formā nav pieņemams. Es vēlos atsaukt savu vārdu no šī ziņojuma un aicināt ikvienu deputātu, kas patiesi vēlas tādu Eiropas Savienības nodokļu politiku, kas kalpotu ne tikai desmit tūkstošiem augšējā slāņa cilvēku, bet patiešām sniegtu labumu lielākajai daļai Eiropas iedzīvotāju - lūdzu, balsojiet pret šo ziņojumu.
<SPEAKER ID="160" NAME="Priekšsēdētājs">
Jūsu paziņojumu mēs pieņemam zināšanai, S. Wagenknecht kundze.

<CHAPTER ID="020">
Uzņēmumu reģistrs statistikas vajadzībām (debates) 
<SPEAKER ID="506" NAME="Priekšsēdētāja">
Nākamais jautājums ir ieteikums otrajam lasījumam, ko Ekonomikas un monetārās komitejas vārdā iesniedza H.-P. Martin, par kopējo nostāju, kuru pieņēmusi Padome, lai pieņemtu Eiropas Parlamenta un Padomes regulu par kopējas uzņēmumu reģistru sistēmas izveidi statistikas vajadzībām un Padomes Regulas priekšlikumu (EEK) Nr. 2186/93 [07656/5/2007 - C6-0218/2007 -.
<SPEAKER ID="507" NAME="Hans-Peter Martin">
referents. - (DE) Priekšsēdētājas kundze, deputāti, ir ļoti vēls, un, mani ieskaitot, mēs te esam palikuši tikai četri. Taču viens no nākamajiem runātājiem ir kvestors, un esmu pārliecināts, ka viņš darīs iespējamo, lai panāktu to, lai šīs, tā dēvētās debates, kuras patiesībā ir tikai formalitāte, būtu efektīvas un racionālas. Tomēr, komisār, es novērtēju jūsu gatavību piedalīties. Manuprāt, labāka vadība, efektīva un pārredzama vadība atšķirsies no tās, ko būsim pārrunājuši šajās debatēs laikā šajā vēlajā vakara stundā.
<P>
Runājot par šo jautājumu, mēs šeit esam sapulcējušies, lai atkārtoti rastu risinājumu jau senai problēmai. Runa ir par galveno jomu, proti, statistiku. No vienas puses, ar politiku saistītiem cilvēkiem ir jāsniedz informācija un pēc iespējas ātrāk un precīzāk ir jākonstatē saistība, īpaši korporatīvajā sektorā, un attiecībā uz viņu darbu īpaši starptautiskā līmenī: robežas, kuras, par laimi, daudzu Eiropas valstu starpā vairs nepastāv.
<P>
Tādēļ mēs pieņēmām Komisijas priekšlikumu un esam sākuši tā īstenošanu, rūpējoties (tajā pašā laikā aktīvi risinot diskusijas ar manu lielisku kolēģi no Ekonomikas un monetārās komitejas, kurš piedalījās pirmajā lasījumā) par to, lai neveicinātu birokrātiju, lai neradītu papildu birokrātiskos šķēršļus un nesarežģītu veidlapu aizpildes procedūru uzņēmumiem dalībvalstīs, mainot un atvieglojot šo procedūru, un atsevišķos gadījumos nosakot stingrāku kontroli, lai tos ņemtu vērā. Šis mērķis ir sasniegts.
<P>
Nav panākts tas, lai, pamatojoties uz jauno direktīvu, informācija, tiešām būtu pieejama plašākai sabiedrības daļai. Mēs varējām nodrošināt labāku pārredzamību. Taču Parlamentam bija svarīgi gūt ātrus un precīzus rezultātus, sākot ar pirmo lasījumu. Diemžēl, panākot vienprātību, un neilgi pēc lēmuma, - man nekas nav zināms, ka kāds Parlamenta deputāts būtu balsojis pret - tika izdarīti grozījumi citās likumdošanas jomās, kā rezultātā ziņojums, kurš šķita pārliecinoši izskatīts, tomēr palicis līdzšinējā formulējumā. Rezultātā otrajā lasījumā mums bija jāveic nelieli tikai divu vārdu labojumi trijās vietās.
<P>
Ņemot vērā notikušo, kā jau minēju, rodas šāds jautājums: vai tas tiešām bija nepieciešams? Vai nebija iespējams mūsu informēt, veiksmīgāk koordinējot informācijas apmaiņu par lēmuma pieņemšanu un lēmuma pieņemšanas procesā, tādējādi aiztaupot šīvakara debates, kas ir tikai formalitāte? Mēs to varējām izskatīt jau pirmajā lasījumā, ja šis ziņojums būtu pieņemts dažas nedēļas vēlāk.
<P>
Fakts, ka mēs šeit vēl atrodamies, ir klasisks piemērs tam, ka Eiropas Savienībā nereti problēmas rada sīkumi. Steidzami ir jāpieņem tās iniciatīvas, kuru mērķis ir nodrošināt labāku sekundāru likumdošanas procesu koordināciju, kas pēc tam tiktu īstenoti plašā mērogā Eiropā. Tad turpmāk nebūtu vajadzīgas šādas debates, tas ļautu taupīt līdzekļus - no pirmā līdz otrajam lasījumam veiktie sagatavošanas darbi, tulku un tulkotāju, un šādu vēlo sēžu izmaksas -, kas viennozīmīgi ir Eiropas Savienības interesēs, un tas arī ir veids, kā uzlabot pilsoņu darbu.
<SPEAKER ID="508" NAME="FrancoFrattini">
Komisijas priekšsēdētāja vietnieks. - Priekšsēdētājas kundze, liels paldies Parlamentam par šo ziņojumu, kas, cerams, ļaus Padomei otrajā lasījumā vienoties par uzņēmumu reģistru statistikas vajadzībām, kas ir būtiski, lai veidotu saskaņotu, pilnīgu un ticamu statistiku par uzņēmumiem un citu saimniecisko darbību. Šis jaunais regulējums izvērsīs uzņēmumu reģistru sistēmu, aptverot visas ekonomikas jomas, obligāti, arī divus sektorus, kuri šobrīd nav obligāti jāreģistrē: lauksaimniecība un valsts pārvalde.
<P>
Taču šī priekšlikuma vissvarīgākais jauninājums ir reģistrā fiksēt arī daudznacionālu uzņēmumu grupu darbību Eiropas Savienībā. Tas ir galvenais labojums ekonomikas globalizācijas jomā. Patiesi, neformālās tikšanās laikā pagājušajā nedēļā Lisabonā Eiropas Padome atbalstīja Komisijas priekšlikumu nodrošināt, lai Eiropas valstu politika aizstāvētu Eiropas pilsoņus globalizētajā ekonomikā. Tāpēc ir svarīgi, lai politikas veidotāju un sociāli ekonomisko aģentu rīcībā būtu precīza informācija par visiem tiem starptautiskajiem uzņēmumiem, kuri darbojas šeit Eiropā.
<P>
Runājot par atvieglojumiem respondentiem, veidojot aptaujas statistikas vajadzībām, lai nodrošinātu labāku regulējumu, Komisija šajā jautājumā īpašu uzmanību pievērsa tam, kā vienkāršot statistikas apkopošanas procesu. Uzņēmumu reģistrs ir būtiska vairāku projektu sastāvdaļa, kuras mērķis ir mazināt statistikas apkopošanas šķēršļus uzņēmumiem. Tie ir būtiski, lai efektīvi izmantotu dažādu, ar uzņēmējdarbību saistītu informāciju, piemēram, daudzpusēju administratīvo informāciju un mērķtiecīgas statistikas aptaujas.
<P>
Protams, nav jāveic aptaujas, lai atbilstu jaunā regulējuma prasībām, kuras var īstenot, izmantojot valstī pieejamos papildu administratīvos avotus un atgriezenisko saiti no esošajām aptaujām.
<SPEAKER ID="509" NAME="Astrid Lulling">
PPE-DE grupas vārdā. - (DE) Priekšsēdētājas kundze, referentam, kurš tikko teica, ka mēs šeit debatējam vēlā nakts stundā, es vēlos teikt, ka es 20 gadus darbojos valsts parlamentā, un es nezinu, vai referents kādreiz ir darbojies valsts parlamentā, taču tur sesijas vēlā vakara stundā notiek bieži, un šis man nešķiet nemaz tik vēlu. Referents apgalvo, ka šo jautājumu vajadzēja izskatīt ātrāk, taču es vēlos atgādināt, ka viņš pats kavējās, ar ziņojuma iesniegšanu.
<P>
(FR) pašreizējā regula par uzņēmumu reģistriem par to uzņēmumu reģistru saskaņošanu, kurus dalībvalstis izmanto statistikas vajadzībām, tika izdota 1993. gadā, un tagad tā ir daļēji novecojusi. Šajā priekšlikumā regulai ir divi būtiski grozījumi, kas attiecas uz jaunām datu prasībām, kuras ir noteiktas šajā kontekstā. Visi uzņēmumi, kuri iesaistās saimnieciskajā darbībā, veido IKP un vietējās mērvienības, kā arī attiecīgās likumīgās mērvienības, turpmāk būs jāreģistrē obligāti. Šīs regulas pašreizējā versija nosaka, ka dažās uzņēmējdarbības jomās uzņēmumus drīkst nereģistrēt.
<P>
Otrkārt, es vēlos norādīt, ka šajā regulā ir jāizskata arī finansiāli aspekti un uzņēmumu grupas, kā arī jānodrošina daudznacionālu grupu un to konsultāciju mērvienību datu aprite starp dalībvalstīm un Eiropas Kopienu Statistikas biroju (Eurostat).
<P>
Attiecībā uz šī ziņojuma otro lasījumu, mēs iesniedzām divus tehniskos grozījumus, kurus ierosināja Eiropas Parlamenta Juridiskais dienests. Ekonomikas un monetārā komiteja ierosināja, un es piekrītu, ka ir jāņem vērā Juridiskā dienesta ieteikumi, kuri gluži pareizi norāda, ka, iekļaujot terminus "mērķis” un "darbības joma”, Komisijai būtu iespēja grozīt attiecīgo dalībvalstu, iestāžu un centrālo banku, kā arī Komisijas saistības. Šīs saistības ir pamatakta elementi; jebkāda to grozīšana var ietekmēt pamataktā noteikto politisko izvēli, un šādi kopējās nostājas grozījumi nerada šķēršļus panākt vienošanos otrajā lasījumā, ņemot vērā, ka tie atspoguļo trīs galveno iestāžu vienošanās rezultātus, kas ļauj mums otrajā lasījumā pabeigt šī jautājuma izskatīšanu. Manuprāt, tas ir svarīgi.
<SPEAKER ID="511" NAME="Margarita Starkevičiūtė" LANGUAGE="LT">
Es vēlos pateikties referentam par lielo darbu, ko viņš ir ieguldījis šī ļoti sarežģīta tehniskā dokumenta sagatavošanā, jo statistika parasti neinteresē plašāku sabiedrību. Tāpēc šī diskusija notiek tik vēlu. Man ir ļoti liels prieks, ka šeit ir F. Frattini, lai gan parasti statistika ir J. Almunia kompetencē. Mēs runājam par lielām datubāzēm, kuru lietošanai, drošībai un vadībai ir jābūt skaidri definētai. Manuprāt, J. Almunia labi apzinās visas mūsu problēmas ar dažādām datubāzēm, to lietošanu, drošību un iespēju, ka tās tiktu izmantotas citiem mērķiem. Šajā dokumentā ir minēti vairāki punkti, kas ļautu novērst šādas problēmas.
<P>
Mani sajūsmina vēl kāda lieta: šis dokuments paredz uzlabot valdību administratīvo funkciju pārredzamību. Manuprāt, tas ir ļoti svarīgi; šādai informācijai ir jābūt pieejamai plašākai sabiedrībai.
<P>
No otras puses, mani kā Eiropas Liberāļu un demokrātu apvienības grupas pārstāvi uztrauc tas, ka pēdējā laikā mēs esam apsprieduši daudzus dokumentus par statistikas datu apkopošanu un darbību fiksēšanu dažādos reģistros. Arvien mazāka uzmanība tiek pievērsta peļņai, likmes attiecībai starp datu vākšanas priekšrocībām un izdevumiem.
<P>
Kā ekonomiste es saprotu, cik nozīmīgi ir šie dati ekonomikas politikas noteikšanai, lēmumu pieņemšanai dalībvalstīs - pat no drošības viedokļa ir svarīgi apzināt dažādus aspektus starptautisku uzņēmumu darbībai Eiropas Savienībā.
<P>
Kā ES robežvalsts Lietuvas pārstāve es to ļoti labi saprotu. Taču kopš es esmu šajā amatā, nepieciešamība izvērtēt to, cik izdevīga ir šāda informācijas apmaiņa, un veikt attiecīgos aprēķinus, ir plaši apspriesta. Dažas dalībvalstis bija gatavas to darīt. Piemēram, Nīderlandē tas jau ir izdarīts.
<P>
Diemžēl šī iniciatīva cieta neveiksmi. Man ir žēl, ka šajā gadījumā netika ņemta vērā iespēja apzināt slogu uzņēmumam, un nebija mēģināts šo slogu mazināt. Varēja izveidot dažādas nelielas parauga atlases grupas Eiropā, analizējot visas Eiropas statistikas bāzi.
<SPEAKER ID="512" NAME="Hans-Peter Martin">
referents. - (DE) Priekšsēdētājas kundze, tā kā A. Lulling mani uzrunāja personīgi, es vēlos teikt, ka mūsu rīcību nedrīkst ietekmēt tas, ka citiem klājas grūti. Tas, ka debates notiek tik vēlā stundā, un valstu valdībās pat vēl vēlākā stundā, nepadara šo situāciju labāku. Ir žēl, ja kāds cenšas ieviest izmaiņas, taču citi viņu pastāvīgi ierobežo, atsaucoties uz kaut ko citu.
<P>
Otra lieta, ko vēlos teikt, ir šāda: A. Lulling, es nekavējos. Iespējams, bija radies pārpratums. Es runāju par kavējumu, kas bija nelaimīga vairāku apstākļu sakritība, un tas bija jāskata šajā kontekstā.
<P>
Runājot par trešo jautājumu, es pastāvu par savu viedokli. Es uzskatu, ka no politiskā, un, patiesi, arī no demokrātiskā viedokļa nav saprātīgi tā dēvētās debates rīkot tik vēlu, un es labprāt vēlreiz tiktos ar komisāru un mūsu kopīgu draugu Staffler kungu viesnīcā Laurin Bolcano un risinātu diskusijas tur. Es uzskatu, ka tā drīzāk tiktu panākts politisks progress nekā šeit, ņemot vērā, ka šobrīd mēs te esam tikai trīs un komisāra kungs, jā, atkārtoju, tikai trīs, kuri šajā vēlajā stundā piedalās pseido debatēs.
<SPEAKER ID="513" NAME="Astrid Lulling" AFFILIATION="PPE-DE">
(DE) Priekšsēdētājas kundze, referents apgalvo, ka kavējums neradās viņa vainas dēļ. Tā nav taisnība! Viņš arī atspoguļoja komitejas nostāju, un es tiešām vairs nevēlos neko piebilst šajā jautājumā.
<P>
. Referenta personiskais viedoklis par ...
<P>
(Priekšsēdētāja lūdza runātāju pārtraukt uzrunu.)
<P>
Jūs esat darba grupas priekšsēdētājs. Referenta personiskais viedoklis par ES darbinieku pensijām nevar tikt publicēts šīs iestādes oficiālā dokumentā. Es vēlos, lai tas tiktu fiksēts.
<SPEAKER ID="515" NAME="Priekšsēdētāja">
Debates ir slēgtas.
<P>
Balsošana notiks rīt.

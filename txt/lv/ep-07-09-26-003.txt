<CHAPTER ID="003">
Apsveikšana
<SPEAKER ID="072" NAME="Priekšsēdētājs">
Es vēlos sveikt Viņa Svētību Satguru Baba Ji un viņa delegāciju, kas sēž oficiālajā galerijā. Viņa Svētība ir St. Nirankari misijas, ko pazīst arī kā Vispasaules Brālību, garīgais vadītājs. Misija pamatojas uz pārliecību, ka patiesa reliģija cilvēkus nevis šķir, bet vieno.
<P>
Viņa Svētība viesojas Eiropā, lai izplatītu misijas vēsti par humānismu kā vienīgo reliģiju. Viņa šodienas Parlamenta apmeklējums un viņa tikšanās ar priekšsēdētāju Pöttering ir daļa no viņa pašreizējās misijas radīt saskaņu un izpratni starp kultūrām un reliģijām.
<P>
Mēs sveicam viņu un vēlam viņam veiksmi.
<P>
(Aplausi)

<CHAPTER ID="023">
Ziņojums par 2001. gada 8. oktobra Padomes Regulas (EK) Nr. 2157/2001 par Eiropas uzņēmējsabiedrības (SE) statūtiem piemērošanu (debates) 
<SPEAKER ID="270" NAME="Priekšsēdētāja">
Nākamais jautājums ir debates par Klaus-Heiner Lehne Juridiskās komitejas vārdā iesniegto mutisko jautājumu Komisijai par ziņojumu par 2001. gada 8. oktobra Padomes Regulas (EK) Nr. 2157/2001 par Eiropas uzņēmējsabiedrības (SE) statūtiem piemērošanu - B7-0211/2009)
<SPEAKER ID="271" NAME="Klaus-Heiner Lehne" LANGUAGE="DE">
Priekšsēdētājas kundze, dāmas un kungi, 2001. gadā Eiropadome pieņēma lēmumu par Eiropas uzņēmējsabiedrības statūtiem. Dažādu iemeslu dēļ šie statūti šajā veidā nestājās spēkā līdz 2004. gada 8. oktobrim. Ņemot vērā ierasto praksi ar Eiropas Savienības tiesību aktiem, pēc noteikta laika Komisiju aicināja iesniegt ziņojumu par statūtu piemērošanu un īstenošanu, lai izdarītu secinājumus par to, vai šiem tiesību aktiem nepieciešami grozījumi.
<P>
Minētais datums, 2004. gada 8. oktobris, bija gandrīz pirms pieciem gadiem. Termiņš bija pieci gadi, bet ziņojums no Eiropas Komisijas nav saņemts. Tā kā mēs visi ievērojam likumus un Komisijai kā līgumu izpildes uzraudzītājai ir īpaši jāievēro likumi, tas dod Juridiskajai komitejai iemeslu jautāt, kāpēc šis ziņojums nav pieejams un kāpēc tas nav pat sagatavots. Mēs vienkārši vēlamies dot Komisijai iespēju pamatot šo situāciju. Jebkurā gadījumā tas parādīs, ka Parlaments un jo īpaši Juridiskā komiteja pilnībā pilda savas saistības attiecībā uz Komisijas uzraudzību.
<P>
Es neizmantošu piecas minūtes, kas atvēlētas manai runai, bet būtu pateicīgs par tūlītēju atbildi no Komisijas uz šo savu īso mutisko jautājumu.
<SPEAKER ID="272" NAME="Antonio Tajani" LANGUAGE="IT">
Priekšsēdētājas kundze, dāmas un kungi, pirmkārt, komisāra McCreevy kunga vārdā, kuru es pārstāvu šovakar šajā plenārsēžu zālē, vēlos pateikties Juridiskajai komitejai un tās priekšsēdētājam Lehne kungam par šo jautājumu uzdošanu. Es personiski, jo esmu Parlamenta deputāts jau gandrīz 15 gadus, priecājos, ka Parlaments īsteno savu kontroles funkciju, jo šis ir ietekmīgs stimuls, kas mudina Komisiju strādāt efektīvāk.
<P>
Attiecībā uz pirmajiem diviem uzdotajiem jautājumiem man ir prieks informēt, ka darbs pie minētā ziņojuma sagatavošanas tuvojas beigu posmam. Komisija pasūtīja ārēju pētījumu, kurš būs gatavs līdz šī gada beigām un kalpos par nopietnu faktisko pamatu ziņojuma izstrādē. Komisija nopietni analizēs šo pētījumu un uzmanīgi uzklausīs ieinteresēto pušu atzinumus. Tādējādi ziņojums varētu tikt publicēts nākamā gada pirmajā pusē un tiks nosūtīts Eiropas Parlamentam un Padomei.
<P>
Protams, par precīziem termiņiem un saturu izlems līdz nākamajai Komisijai. Ziņojums ietvers četru alternatīvu grozījumu analīzi, kuras īpaši paredzētas regulas 69. pantā, un šajā posmā Komisija vēl nav pieņēmusi nostāju par labu tam vai citam iespējamam statūtu grozījumam. Mums jāgaida ārējā pētījuma un turpmāko apspriežu rezultāti, kā arī rūpīgi jāuzrauga katrs faktors un, vajadzības gadījumā - visu pārrunu par Eiropas uzņēmējsabiedrības statūtiem rezultāti.
<P>
Attiecībā uz trešo jautājumu par termiņiem un jebkuras turpmākas darbības saturu, kas jāpieņem nākotnē, ņemot vērā veiktās analīzes rezultātus, jālemj jaunajai Komisijai, kura, esmu pārliecināts, būs ļoti rūpīga un vēlēsies uzklausīt Parlamenta viedokli, pirms jebkādu jaunu papildu pasākumu pieņemšanas.
<SPEAKER ID="273" NAME="George Sabin Cutaş" LANGUAGE="RO">
Eiropas uzņēmējsabiedrības koncepcija radās pagājušā gadsimta piecdesmitajos gados un tika atjaunota pēc Romas līguma stāšanās spēkā kā kopējā tirgus mērķa daļa.
<P>
Pašreizējiem Eiropas uzņēmējsabiedrības statūtiem ir simboliska vērtība Eiropas uzņēmumam. Tie piedāvā noteiktu izvēles brīvību, dibinot uzņēmumu un nodrošinot tā mobilitāti. Daudzi uzņēmumi izmanto Eiropas uzņēmējsabiedrības statūtus, lai norādītu uz uzņēmuma unikālo Eiropas raksturu, vienlaikus padarot to par galveno instrumentu attiecībā uz uzņēmumiem, kuri vēlas attīstīt pārrobežu apvienošanās stratēģijas.
<P>
Faktiski viens no Eiropas uzņēmējsabiedrības galvenajiem ieguvumiem ir tas, ka tā juridisko adresi var pārvietot no vienas dalībvalsts, kur tā reģistrēta, uz citu, neslēdzot uzņēmumu un neradot jaunu juridisku personu. Tomēr Eiropas uzņēmējsabiedrība ir stipri novirzījusies no sākotnējā mērķa - autonoma statusa, kuru regulē vienoti tiesību akti. Rezultātā uzņēmējsabiedrības praktiskā darbība ir neatbilstoša. Tiesību akti netiek piemēroti konsekventi un tie ir atkarīgi no valstu tiesību aktu īpašiem noteikumiem, bet Eiropas uzņēmējsabiedrības mobilitāti ierobežo noteikumi, kas aizliedz juridiskās adreses vai galvenā biroja dibināšanu dažādās dalībvalstīs.
<P>
Šī situācija patiešām ierobežo vienu no Kopienas pamatbrīvībām - uzņēmumu brīvu pārvietošanos. Es uzskatu, ka Eiropas Komisijas ziņojumā par regulas piemērošanu, kā minēja komisāra kungs, jāiekļauj pētījums par iespēju izvietot Eiropas uzņēmējsabiedrības centrālo pārvaldi un juridisko adresi dažādās dalībvalstīs. Būs jāaplūko arī iespēja pārskatīt regulu, lai tuvotos šī veida uzņēmējsabiedrības autonoma statusa izveidei.
<SPEAKER ID="274" NAME="Antonio Tajani" LANGUAGE="IT">
Priekšsēdētājas kundze, es uzmanīgi klausījos Lehne kunga un citu EP deputātu runas. Regulu par Eiropas uzņēmējsabiedrības statūtiem papildināja direktīva par darbinieku iesaistīšanu un tās transponēšanas termiņš beidzās 2004. gada 8. oktobrī, tajā pašā datumā, kad stājās spēkā regula par Eiropas uzņēmējsabiedrības statūtiem.
<P>
Tomēr tikai astoņas dalībvalstis pieņēma vajadzīgos pasākumus līdz paredzētajam termiņam un direktīvas par darbinieku iesaistīšanu transponēšana visās dalībvalstīs tika pabeigta tikai 2006. gada sākumā. Tāpēc mums bija jāatliek ziņojums, lai nodrošinātu, ka Eiropas uzņēmējsabiedrības statūti ir spēkā visās dalībvalstīs pietiekami ilgi, lai izstrādātu orientējošu ziņojumu par to piemērošanu.
<P>
Tie ir kavēšanās iemesli. No savas puses es varu tikai piekrist Lehne kungam un cerēt, ka mēs varam panākt iekavēto laiku un, sākot ar nākamā gada otro pusi sniegt praktiskas atbildes Eiropas Savienībai par Eiropas uzņēmējsabiedrības statūtu tematu, izmantojot īpašas vadlīnijas, kas varētu pilnībā apmierināt ne tikai pieprasījumus no Parlamenta, bet arī no plašās ES ekonomikas un nodarbinātības nozares.
<SPEAKER ID="275" NAME="Priekšsēdētāja">
Debates tiek slēgtas.
<P>
Rakstiskas deklarācijas (Reglamenta 149. pants)
<SPEAKER ID="276" NAME="Lidia Joanna Geringer de Oedenberg  " LANGUAGE="PL">
Iekšējā tirgus efektīva darbība ir atkarīga ne tikai no tirdzniecības šķēršļu novēršanas starp valstīm, bet arī no ražošanas struktūras reorganizācijas Kopienas līmenī. Šim nolūkam pagājušā gadsimta septiņdesmitajos gados Eiropas Komisija iesniedza priekšlikumu, lai radītu tiesisku regulējumu Eiropas uzņēmējsabiedrībai. Padomes Regula Nr. 2157/2001 par Eiropas uzņēmējsabiedrības statūtiem tika pieņemta 2001. gadā. Ideja nenesa gaidītos rezultātus un pašlaik nedaudz vairāk nekā 100 uzņēmumi ir pārveidoti par Societas Europaea. Tomēr ideja attīstījās, iekļaujot mazos un vidējos uzņēmumus Eiropas uzņēmējsabiedrības regulējumā, un tās rezultāts ir Komisijas 2008. gada marta priekšlikums Padomes Regulai par Eiropas privātā uzņēmuma statūtiem. Ņemot vērā negatīvo pieredzi ar Societas Europaea, ir ļoti svarīgi, ka Komisija pastāvīgi pārrauga Regulas Nr. 2157/2001 piemērošanu. Tāpēc vēlākais piecus gadus pēc stāšanās spēkā Komisija iepazīstina ar ziņojumu par tās piemērošanu. Regula stājās spēkā 2004. gadā. Tāpēc es vēlos uzzināt, kad Komisija iesniegs atbilstošu ziņojumu un kādas darbības veiks, pamatojoties uz veikto analīzi?

<CHAPTER ID="005">
Priekšsēdētāja paziņojums
<P>

<SPEAKER ID="078" NAME="Elizabeth Lynne" AFFILIATION="ALDE">
Priekšsēdētāja kungs, es tikai vēlos paziņot, ka Rakstisko deklarāciju Nr. 0054/2009 par nokaušanai paredzēto zirgu transportēšanu Eiropas Savienībā ir parakstījis nepieciešamais skaits deputātu. Es vēlos visiem pateikties par tās parakstīšanu. Tās mums ir lieliskas ziņas!
<P>

<SPEAKER ID="079" NAME="Priekšsēdētājs">
Dārgie kolēģi, šodien tiek atzīmēta divdesmitā gadadiena kopš Nelson Mandela atbrīvošanas no cietuma Dienvidāfrikā, kur viņš pavadīja 27 gadus no 1984. gadā pastāvošā režīma laikā piespriestā mūža ieslodzījuma.
<P>
(Aplausi)
<P>
Kā jau jūs, iespējams, zināt, Mandela kungs bija pirmais Saharova balvas ieguvējs kopš Eiropas Parlaments to izveidoja 1988. gadā.
<P>
Atzīmējot divdesmito gadadienu Nelson Mandela atbrīvošanai no ieslodzījuma, Eiropas Parlamenta priekšsēdētājs Jerzy Buzek teica šādus vārdus: "Nelson Mandela ir iedvesmas avots un mājo daudzu Eiropas, Āfrikas un visas pasaules iedzīvotāju sirdīs un prātā. Nelson Mandela vārds vienmēr būs saistīts ar cīņu par brīvību, tiesiskumu un demokrātiju. Nelson Mandela gara spēks, aicinot nodrošināt integritāti demokrātijas un cilvēktiesību jomā un izlīgt ar pagātnes ienaidniekiem, ir augstākais standarts, ko mēs varam ievērot un censties īstenot.”
<P>
(Aplausi)
<P>
"Nelson Mandela nepārtrauktās cīņas un ziedošanās darbam pret HIV/AIDS dēļ viņš ir cerību stars miljoniem cilvēku visā pasaulē.”
<P>
"Divdesmit gadus vēlāk mēs joprojām atbalstām Nelson Mandela vēstījumu - "viss ir mūsu rokās”.”
<SPEAKER ID="080" NAME="Michael Cashman (S&amp;D">
), Delegācijas attiecībām ar Dienvidāfriku priekšsēdētājs. - Priekšsēdētāja kungs, es runāšu patiešām īsi, jo Parlaments nevēlas, lai to aizkavētu.
<P>
Kā jau jūs pareizi teicāt, pirms 20 gadiem Nelson Mandela atbrīvoja pēc tam, kad viņš 27 gadus bija pavadījis cietumā kā politieslodzītais. Pasaule vēroja, kā viņš spēra pēdējos soļus savā ceļā pretī brīvībai. Tā diena mainīja Dienvidāfriku un, iespējams, arī pasauli. Viņš izveidoja mūsdienīgu, jaunu Dienvidāfriku. Tas, kā viņš to izdarīja - bez dusmām, aizvainojuma vai rūgtuma -, parādīja, ka viņš ir valstsvīrs, kas ir galvastiesu un vēl vairāk pārāks par citiem. Es uzskatu, ka viņš ir lielisks piemērs tam, ka mūsu vēsture var mūs vai nu ieslodzīt vai arī atbrīvot. Ar savu atbrīvošanu viņš iezīmēja valsts atbrīvošanu, atstāja rasu segregāciju vēstures aizmirstībā un veda Dienvidāfriku pretī daudzrasu demokrātijai. Sveiksim viņu!
<P>
(Aplausi)

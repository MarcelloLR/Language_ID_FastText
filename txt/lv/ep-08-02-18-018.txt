<CHAPTER ID="018">
Darba kārtība
<SPEAKER ID="023" NAME="Priekšsēdētājs">
Ir izdots šīs plenārsēdes darba kārtības projekta galīgais variants, kuru 2008. gada 14. februāra sanāksmē sastādīja Priekšsēdētāju konference saskaņā ar Reglamenta 130. un 131. pantu. Ierosināti šādi grozījumi:
<P>
Pirmdiena/otrdiena:
<P>
grozījumu nav.
<P>
Trešdiena:
<P>
IND/DEM grupa ir pieprasījusi pārcelt un nākamo plenārsēdi balsojumu par R. Corbett un I. Méndez de Vigo ziņojumu par Lisabonas līgumu.
<SPEAKER ID="024" NAME="Jens-Peter Bonde">
IND/DEM grupas vārdā. - Priekšsēdētāja kungs, jūsu uzdevums ir dot šim Parlamentam labu tēlu kā Eiropas lietu nopietnam uzraudzītājam. Tādēļ es vēlētos lūgt jūs noteikt citu laiku balsojumam par Līgumu.
<P>
Grozījumu iesniegšanas termiņš tika noteikts, pirms mēs saņēmām Līgumu komitejā. Mēs vēl neesam saņēmuši jūsu apsolīto konsolidēto versiju. Tas ir pretrunā ar vienprātīgo lēmumu, kuru pieņēma Konstitucionālo lietu komiteja.
<P>
ES sāku uzdot jautājumus, pamatojoties uz privātu konsolidēto versiju, un jau esmu atradis maldinošas kļūdas tulkojumos.
<P>
Pirms 29 gadiem man bija domstarpības ar jums konstitucionālajos jautājumos, izņemot pārredzamību. Mūsu domstarpības vienmēr tikušas nopietni uzlūkotas pēc rūpīgas pārbaudes Konstitucionālo lietu komitejā.
<P>
Es atbalstu pilnvaru nodošanu no neievēlētās Komisijas šim tieši ievelētajam Parlamentam. Mēs esam ierosinājuši, lai neviens ES tiesību akts netiktu pieņemts bez Parlamenta piekrišanas. Kā mēs varam aizstāvēt šo ziņojumu Eiropas Parlamentam, ja jūs slēdzat mūsu lēmuma pieņemšanas procesu vēl pirms tam, kad kāds šajā Parlamentā ir izlasījis Līguma saprotamu versiju?
<P>
Iepriekšējā SVK ir visslepenākās sarunas par Līgumu, kādas mēs jebkad esam pieredzējuši. Es aicinu jūs noturēt debates trešdien, bet pārcelt balsojumu, lai visi Eiropas iedzīvotāji varētu mūs uzskatīt par nopietnu parlamentu.
<P>
Mēs neesam administrācijas daļa. Mēs pārstāvam balsotājus.
<SPEAKER ID="025" NAME="Richard Corbett">
referents. - Priekšsēdētāja kungs, mēs balsojam nevis par konsolidēto Līgumu, bet par Lisabonas līgumu. Tas tika publicēts ,,Oficiālajā Vēstnesī” 2007. gada 17. decembrī. Man tas ir šeit līdzi. Mums visiem tas ir.
<P>
Jāatzīst, ka šis teksts groza pašreizējos Līgumus, un, lai ar to strādātu, ir jāievēro Lisabonas līgumā un sākotnējos Līgumos iekļautie grozījumi. Bet tas ir tieši tas, par kā darīšanu mums kā ievēlētajiem pārstāvjiem maksā - izpētīt detaļas un uzņemties rūpes salīdzināt tekstus un skatīties, kādas pārmaiņas ir izdarītas.
<P>
Ir tiesa, ka būtu labi, ja būtu konsolidētais Līgums, kas parāda, kādi izskatīsies Līgumi pēc šā Līguma ratifikācijas - es saku ,,pēc ratifikācijas”, jo esmu pārliecināts, ka tā notiks - un kuru iedzīvotāji uzskatīt par daudz vieglāk izlasāmu.
<P>
Tomēr gandrīz visas mūsu dalībvalstu valdības ir publicējušas Līguma konsolidētās versijas savās valodās. Man te ir konsolidēto Līgumu versija angļu valodā tā, kā tie izskatīsies, tiklīdz tiks pieņemts Lisabonas līgums. Turklāt es noprotu, ka viena no pirmajām valdībām, kura publicēja konsolidēto versiju, bija Dānijas valdība - dāņu valodā. Tādēļ esmu pārliecināts, ka Bonde kungam nebija grūti atrast konsolidētu, viegli lasāmu Līgumu versiju, kas viņam palīdzēja darbā Konstitucionālo lietu komitejā.
<P>
(Aplausi)
<SPEAKER ID="026" NAME="Hannes Swoboda">
PSE grupas vārdā. - (DE) Priekšsēdētāja kungs, es runāšu ļoti īsi. Man jāsaka, ka esmu visai pārsteigts par to, kādēļ nedēļām un mēnešiem ir bijusi tāda aktīva, vienota un daļēji agresīva pretestība Līgumam, ja dalībvalstis, kuras pret to iebilst, pat nezina, par kādu Līgumu mēs runājam.
<P>
(Aplausi)
<P>
Corbett kungs norādīja uz svarīgu lietu: runa ir nevis par konsolidēto Līgumu, bet gan par Reformu līguma saturu. Par to ir dažādi viedokļi. Demokrātijas apstākļos tas ir pavisam normāli; tiešām, ir labi, ka viedokļi atšķiras un ka notiek spraigas debates. Taču ikvienam jāņem vērā arī citu viedokļi un jāļauj notikt balsojumam.
<P>
Mēs nedēļām un mēnešiem ilgi esam nopietni apsprieduši šo Līgumu, un tagad pienācis laiks dot skaidru norādi, vai Parlamenta vairākums ir par to vai pret to. Dusmu izvirdumi un mēģinājumi neļaut citiem izteikties, ko mēs šeit esam pieredzējuši, varētu radīt sabiedrībai nepareizu priekšstatu. Lūdzu, atļaujiet Parlamenta vairākumam šonedēļ izlemt, vai tas ir par vai pret šo Līgumu. Tas ir demokrātijas uzdevums.
<P>
(Aplausi)
<SPEAKER ID="027" NAME="Jens-Peter Bonde" AFFILIATION="IND/DEM">
Priekšsēdētāja kungs, atbildot Corbett kungam, kurš teica, ka konsolidētā versija ir pieejama dāņu valodā, es varu apstiprināt, ka ir versija, kas pamatota uz 2007. gada oktobra projektu, taču vēl nav pieejama konsolidētā versija, kas pamatota uz 2007. gada 13. decembrī Lisabonā pieņemto. Šajā jaunajā redakcijā ir par 7 000 vārdiem vairāk, un es vēlētos, lai Swoboda kungs, kurš, šķiet, ir eksperts, paskaidro šo 7 000 jauno vārdu saturu.
<P>
(Smiekli)
<P>
(Parlaments noraidīja pieprasījumu ar balsojumu pēc saraksta)
<P>
Ceturtdiena:
<P>
grozījumu nav.
<P>
(Tādējādi darba kārtība tika pieņemta)

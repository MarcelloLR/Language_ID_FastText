<CHAPTER ID="027">
Ziņojumi par konkurences politiku 2006. un 2007. gadā (īss izklāsts) 
<SPEAKER ID="229" NAME="Priekšsēdētājs">
Nākamais punkts ir Jonathan Evans ziņojuma Ziņojumi par konkurences politiku 2006. un 2007. gadā īss izklāsts Ekonomikas un monetārās komitejas vārdā.
<SPEAKER ID="230" NAME="Jonathan Evans">
referents. - Priekšsēdētāja kungs, Eiropas Komisija sagatavo savu gada pārskatu par konkurences politiku un parasti Eiropas Parlaments ielūkojas šajā pārskatā un sagatavo savu patstāvīgo vērtējumu.
<P>
Radušās situācijas dēļ - atsaucoties uz vienu no komisāra J. Barrot iepriekš minētajiem punktiem - šajā gadījumā 2006. un 2007. gada ziņojumi ir apvienoti. Šajā gadījumā no brīža, kad mēs patiesībā sākām pārdomāt mūsu ziņojumu, šo ziņojumu novērtējuma apkārtējie apstākļi būtiski mainījās. Toreiz mēs galveno uzmanību pievērsām konkurences politikas modernizācijai kopumā, šo ievērojamo darba apjomu veica bijušais komisārs Mario Monti un pašreizējā komisāre Neelie Kroes, un tam, kā Komisija spēj risināt jautājumu par ietekmes tirgū ļaunprātīgu izmantošanu un efektīvāk izmantot uzņēmumu apvienošanos un valsts palīdzību. Vispār šie ziņojumi bija ļoti labi, un tas ir ļoti skaidri redzams Parlamenta patstāvīgajā ziņojumā paustajā vērtējumā. Mēs piedzīvojām Komisijas ārkārtīgi aktīvu rīcību attiecībā uz noziedzīgajiem karteļiem, mēs redzējām soda naudas atlaišanas sistēmas attīstību, mēs redzējām milzīgās soda naudas, ko izmantoja Komisija, un mēs redzējām arī ārkārtīgu aktivitāti uzņēmu apvienošanās ziņā un paziņojumu skaita par valsts atbalstu pieaugumu.
<P>
Šis process ievieš stabilizē modernizācijas procesu, jo Komisija pašlaik izvirza priekšlikumus privātu zaudējumu kompensēšanai. Mūsu komiteja un Parlaments ir atbalstījuši līdzīgas lietas.
<P>
Mūsu komiteja ir pievērsusi uzmanību divām īpašām lietām, kas rada bažas - mēs uzskatām, ka pastāv nevienlīdzīgas attiecības starp ražotājiem un mazumtirgotājiem, sevišķi, pārtikas mazumtirdzniecībā. Patiesībā Parlaments par šo jautājumu iesniedza rakstisku deklarāciju, ko parakstīja vairāk nekā puse deputātu. Mūsu komiteja pauda arī zināmas bažas par ļaunprātīgu rīcību pakalpojumu nozarē.
<P>
Tomēr es minēju apkārtējās situācijas pārmaiņas, jo mēs visi, protams, atzīstam, ka kopš brīža, kad Komisija publicēja šos ziņojumus, Komisijas darbība - sevišķi valsts palīdzības ziņā - patiešām ir guvusi diezgan atšķirīgu pavērsienu. Tagad gandrīz katru dienu Komisija meklē pašreizējo finanšu nemieru laikā radušos ekonomisko grūtību novēršanas iespējas. Ir ļoti svarīgi - un mūsu ziņojumā tas ir teikts - ka mēs apzināmies, kādi ir mūsu uzdevumi, lai risinātu šos jautājums, un padarītu tirgu efektīvu un atvērtu.
<P>
Ir ļoti svarīgi, lai tad, kad Komisija apstiprinās šos ziņojumus, tā apstiprinātu tos saskaņā ar Līgumu un turpmāk neizveidotu tādu ievērojamu ietekmi tirgū, kas būtu tās tiesību ļaunprātīga izmantošana.
<P>
Apvienotās Karalistes banku nozare pašlaik ir ļoti skaidra joma, kādai tai arī jāpaliek, kad ekonomiskā situācija mazliet nomierināsies, mūsu saņemtais jaunas struktūras vispārējs pārskats rada jautājumu par to, vai šī struktūra patiešām atbilst brīva, godīga un atvērta tirgus darbībai. Šajā saistībā mēs saņēmām komisāres N. Kroes apstiprinājumu, bet mūsu komiteja tomēr iekļāva šos ieteikumus ziņojumā. Mēs uzskatām, ka kopumā Komisijas darbs ir vērtējams atzinīgi, un es paredzu, ka ziņojumu rīt atbalstīs lielākais vairākums.
<SPEAKER ID="231" NAME="Jacques Barrot">
Komisijas priekšsēdētāja vietnieks. - (FR) Priekšsēdētāja kungs, Evans kungs, es vēlos pateikties jums Neelie Kroes un visas Komisijas vārdā.
<P>
Mēs patiešām atzinīgi vērtējam šajā ziņojumā pausto Eiropas Parlamenta viennozīmīgo atbalstu konkurences politikas stingrai un ilgstošai īstenošanai visās šajās darbības jomās: cīņā pret trestiem un karteļiem, uzņēmumu apvienošanās un pārņemšanas procesu kontrolē un valsts palīdzības īstenošanā.
<P>
Komisija sevišķi atzinīgi vērtē to nozīmi, ko Eiropas Parlaments veltījis Konkurences ģenerāldirektorāta vajadzībai palielināt darbinieku skaitu, jo tas nepieciešams pieaugošās darba slodzes dēļ pašreizējās ekonomikas krīzes apstākļos.
<P>
Šajos ekonomikas lejupslīdes apstākļos Komisija noteikti turpinās apņēmīgi rīkoties, lai novērstu protekcionismu. Komisija atzinīgi vērtē Eiropas Parlamenta brīdinājumu par konkurences noteikumu apturēšanu, jo tas ir svarīgs atbalsts šiem centieniem. Nekad nedrīkstētu aizmirst, Evans kungs, ka šie konkurences noteikumi paredzēti, lai vicinātu produktivitāti un lai, krīzei beidzoties, mēs nonāktu daudz labākā situācijā.
<P>
2009. gadam jābūt sadarbības gadam. Lai atjaunotu ekonomiku un nodrošinātu pareizu tirgus darbību, mēs paļaujamies uz visu Eiropas iestāžu un mūsu starptautisko partneru atbalstu.
<P>
Paldies, Evans kungs! Es jums varu apliecināt, ka Kroes kundze ļoti interesējās par jūsu ziņojumu, droši vien viņa jums jau ir to teikusi.
<SPEAKER ID="232" NAME="Priekšsēdētājs">
Mēs noslēdzam šo darba kārtības punktu.
<P>
Balsojums notiks rītdien.
<P>
Nākamajam punktam vajadzēja būt Claire Gibault ziņojuma Par vienlīdzīgu attieksmi pret vīriešiem un sievietēm un viņu vienādām iespējām izpildītājmākslā īss izklāsts Sieviešu tiesību un dzimumu līdztiesības komitejas vārdā.
<P>
Manuprāt, tas ir ļoti interesants ziņojums. Diemžēl Gibault kundze paziņoja, ka viņa šopēcpusdien nevar būt šeit un iepazīstināt mūs ar savu ziņojumu. Saskaņā ar Reglamentu, es nevaru dot vārdu kādam citam, jo viņa nav izvirzījusi nevienu citu pārstāvi. Tāpēc viņas ziņojuma īss izklāsts nenotiks.
<P>
Tomēr balsojums par šo ziņojumu notiks rītdien, kā tas paredzēts darba kārtībā.
<P>
Rakstiskas deklarācijas (Reglamenta 142. pants)
<SPEAKER ID="991" NAME="Louis Grech  " AFFILIATION="PSE">
rakstiski. - Es atzinīgi vērtēju Komisijas centienus konkurences politikas jomā, tās efektīvo cīņu pret karteļiem, ievērojamās soda naudas, ko uzlika likuma pārkāpējiem 2006. un 2007. gadā. Es pilnībā atbalstu Komisijas secinājumu, ka Eiropas enerģētikas tirgi nedarbojas pareizi. Šajā saistībā ļoti lielu vilšanos izraisa fakts, ka Eiropas Padome nav risinājusi Komisijas atklātās problēmas, kas minētas šīs nozares analīzes ziņojumā. Maksa par enerģiju ir mājsaimniecības budžetu daļa, kuras apjoms satraucoši pieaug, un saistībā ar finanšu krīzes sekām mēs ES, iespējams, piedzīvosim būtisku nabadzības pieaugumu. Nav pieņemami, ka enerģētikas tirgus neefektivitāte deformē tirgu, nodarot kaitējumu uzņēmējdarbībai un patērētājiem. Lai risinātu neloģisko enerģijas cenu jautājumu, mums, iespējams, jāapsver neatkarīgu Energoregulatoru izveidošana visās dalībvalstīs, kas būtu spējīgi nodrošināt cenu paaugstināšanas pamatotību tādiem komunālajiem pakalpojumiem kā enerģija, ūdens, kanalizācija, lidostu nodokļi utt.
<SPEAKER ID="990" NAME="Eoin Ryan  " AFFILIATION="UEN">
rakstiski. - Es stingri atbalstu EP deputāta J. Evans šajā ziņojumā prasīto atbalstu patērētājiem, sevišķi prasību Komisijai vadīt nozares aptauju par tiešsaistes reklāmām. Neraugoties uz Eiropas tiesību aktiem, kas mēģina novērst šādas parādības, patērētāji bieži tiek maldināti ar tīši neskaidrajiem tiešsaistes piedāvājumiem un reklāmām. Komisijai jārīkojas, lai nodrošinātu tiesību aktu ievērošanu šajā jautājumā, nevis tikai liekulīgi kalpotu patērētāju tiesībām.
<P>
Es atzinīgi vērtēju prasību Komisijai uzņemties analizēt nevienlīdzīgas konkurences sekas piegādātāju un mazumtirgotāju starpā. Šī problēma sevišķi svarīga ir Īrijā. Nevajadzētu pieļaut, ka konkurences politika turpina pieļaut šādu neatbilstību, un ka patērētājus turpina sodīt jau tā mainīgajā ekonomiskajā situācijā.
<P>
ES atzinīgi vērtēju arī vispārējo grupu atbrīvojuma regulu (GBERS), kas dalībvalstis pilnvaro piešķirt palīdzību MVU, reģionālajai attīstībai, apmācībai, nodarbinātībai un riska kapitālam. Steidzami jāveic pasākumi, kas atbalsta uzņēmējdarbību un jauninājumus, kā arī šajā sarežģītajā brīdī atbalsta MVU. MVU ir ekonomikas pamats, un mūsu pienākums ir nodrošināt tiem vislabāko atbalstu, kādu mēs visi kopā varam sniegt.

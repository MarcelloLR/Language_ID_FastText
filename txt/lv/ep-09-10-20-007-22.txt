<CHAPTER ID="007-22">
22.  Novērtēšanas mehānisma izveide Šengenas acquis piemērošanas uzraudzībai (
<SPEAKER ID="136" NAME="Karel De Gucht" LANGUAGE="FR">
Priekšsēdētāja kungs, vakar mans kolēģis Komisijas priekšsēdētāja vietnieks Barrot kungs uzsvēra, ka priekšlikumu mērķis ir "kopieniskot” novērtēšanas mehānismu un padarīt to efektīvāku, vienlaikus uzturot savstarpēju uzticību starp dalībvalstīm.
<P>
Komisija ir pārliecināta, ka Parlamentam jāiesaistās Šengenas novērtēšanā, kas pašlaik nenotiek. Iedzīvotājiem jāļauj piekļūt šīs novērtēšanas rezultātiem.
<P>
Tomēr saskaņā ar spēkā esošajiem līgumiem nav iespējams iesaistīt Parlamentu ar koplēmuma procedūras starpniecību. Tāpēc Komisija aizstāv savus priekšlikumus, pamatojoties uz spēkā esošajiem līgumiem.
<P>
Tomēr pēc Lisabonas līguma stāšanās spēkā lietu izskatīs vēlreiz, un, pienākot laikam, Komisija lems, ko uzskata par vispiemērotāko ierosinātā mehānisma tiesisko pamatu, kā arī iesaistīs Eiropas Parlamentu tik plaši, cik iespējams.
<P>
Tāpēc Komisija varēja iesniegt grozītus vai jaunus priekšlikumus atkarībā no situācijas.
<SPEAKER ID="137" NAME="Carlos Coelho" LANGUAGE="PT">
Es pateicos par Eiropas Komisijas sniegtajiem skaidrojumiem, bet vēlos atgādināt Parlamentam, kā tika noskaidrots debatēs, ka, lai gan Eiropas Parlamenta Juridiskais dienests atzina Komisijas iniciatīvas tiesiskā pamata likumību, tas arī norādīja, ka, pamatojoties uz spēkā esošo līgumu, Eiropas Komisija būtu varējusi pieņemt šo pašu iniciatīvu, pamatojoties uz tiesisko formulējumu saskaņā ar Eiropas Parlamenta koplēmuma pilnvarām.
<P>
Tā kā tas nenotika, es ierosinu, ka iniciatīva jānosūta atpakaļ Pilsoņu brīvību, tieslietu un iekšlietu komitejai, lai Komisija var pārskatīt savu iniciatīvu. Tad termiņā, kas noteikts Reglamenta 56. pantā, mēs Parlamentā gaidīsim Komisijas iniciatīvu, kura ievēro koplēmumu un dod Parlamentam pilnvaras, kas tam pienākas, lai iejauktos ar nolūku nodrošināt lielāku drošību Šengenas zonā.
<SPEAKER ID="138" NAME="Priekšsēdētājs">
Paldies, Coelho kungs. Nav nepieciešamības balsot par šo pieprasījumu, jo, ja Komisija ir nolēmusi uzturēt savu priekšlikumu, šo priekšlikumu automātiski nosūta atpakaļ komitejai, kā to aicināja darīt Coelho kungs.

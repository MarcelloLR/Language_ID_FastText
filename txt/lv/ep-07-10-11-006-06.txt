<CHAPTER ID="006-06">
6. Eiropas Parlamenta sastāvs (balsojums) 
<P>
Ziņojums: Alain Lamassoure, Adrian Severin
<P>
- Pirms balsojuma:
<SPEAKER ID="067" NAME="Adrian Severin  " AFFILIATION="PSE">
referents. - Priekšsēdētājas kundze, es gribu tikai paskaidrot, jo ziņojumā un grozījumos ir lietoti vairākkārt dažādi termini, un es gribu, lai visi zina, par ko mēs grasāmies balsot. Ir vairāki grozījumi, ko iesniedza A. Tajani un citi, kas, runājot par "pilsoņiem”, domā valsts pilsoņus, nevis Eiropas pilsoņus. Balsojot tādā vai citādā veidā par šiem grozījumiem, lūdzu, paturiet prātā, ka tajos runa ir nevis par Eiropas pilsoņiem, bet valsts pilsoņiem. Es esmu pārliecināts, ka ikviens saprot, ka tā ir svarīga atšķirība.
<SPEAKER ID="068" NAME="Priekšsēdētāja">
Paldies par jūsu skaidrojumu.
<SPEAKER ID="069" NAME="Antonio Tajani" AFFILIATION="PPE-DE">
(IT) Priekšsēdētājas kundze, dāmas un kungi, es gribu saņemt dažus skaidrojumus no referentiem un Parlamenta amatpersonām. Es gribu zināt, vai 51. grozījums zaudētu spēku, ja tiktu pieņemts pirmā parakstītāja J. Mayor Oreja 1. grozījums. Es domāju, ka tā ir kļūda, un, ja tiktu pieņemts J. Mayor Oreja 1. grozījums, 51. grozījums nezaudētu spēku, bet tas mainītu Itālijas delegācijas nodomu par balsošanu.
<SPEAKER ID="070" NAME="Priekšsēdētāja">
A. Tajani kungs, viens no referentiem runās par šo lietu, kad mēs nonāksim līdz šim punktam. Es domāju, ka jums ir taisnība, bet šobrīd iesim tālāk.
<SPEAKER ID="071" NAME="Mauro Zani" AFFILIATION="PSE">
(IT) Priekšsēdētājas kundze, dāmas un kungi, es vēlos atzīmēt, ka kopš Māstrihtas Eiropas pilsonība vienmēr ir sakritusi ar valsts pilsonību visos līgumos. Tās ir tieši viens un tas pats, tās ir identiskas. Vai šis fakts ir skaidrs manam kolēģim A. Severin?
<P>
(Balsojums tika atlikts uz dažiem mirkļiem tehnisku problēmu dēļ)
<SPEAKER ID="073" NAME="Thomas Wise" AFFILIATION="IND/DEM">
Priekšsēdētājas kundze, es skaitīju balsojumus "par” un "pret” pēdējos divos ierakstītajos balsojumos, un tie bija identiski. Tas bija tad, kad mums bija pirmā problēma. Varbūt jūs vēlētos vēlreiz paņemt IND/DEM grupas balsojumu par 21. grozījumu.
<SPEAKER ID="074" NAME="Priekšsēdētāja">
Es domāju, ka jums ir pilnīga taisnība. Arī mani satrauca tas, kas tajā posmā notika.
<P>
(Balsojums tika vēlreiz atlikts uz dažiem mirkļiem)
<SPEAKER ID="075" NAME="Véronique De Keyser" AFFILIATION="PSE">
(FR) Priekšsēdētājas kundze, mums nav balsojuma pēc saraksta par citiem ziņojumiem. Varbūt mēs varētu sākt balsot par ziņojumiem, kas neprasa balsojumu pēc saraksta, ja jums nekas nav pretī, lai sēde var turpināties.
<SPEAKER ID="076" NAME="Priekšsēdētāja">
Problēma ir tāda, ka mēs esam ziņojuma vidū, tāpēc es domāju, ka mums jānobeidz tas, pirms mēs varam sākt kaut ko citu.
<P>
- Pirms balsojuma par 1. grozījumu:
<SPEAKER ID="077" NAME="Alain Lamassoure  " LANGUAGE="FR">
Priekšsēdētājas kundze, es patiešām atvainojos visiem par jautājumu manas pieredzes trūkuma dēļ: šī man ir tikai trešā sesija Parlamentā.
<P>
Ja es esmu sapratis pareizi, tad, ja 1. grozījums tiktu pieņemts, saglabātos grozījuma punkta teksts un tiktu svītroti skaitļi, kas atbilst vietu skaitam ziņojumā. Vai tas ir tā jāsaprot? Es prasu grozījuma autoriem: vai visi saprot to šādi?
<P>
Tas nozīmē, ka es esmu kļūdījies, un tāpēc es atvainojos tiem, kas ar to ir saistīti. Es ieteicu pozitīvu balsojumu, kad veidoja PPE-DE balsošanas sarakstu, jo es domāju, ka grozījums attiecās tikai uz tekstu. Tomēr tad, kad runa ir par skaitļiem, PPE-DE grupai instrukcija mainās uz brīvu balsojumu, un kopā ar savu kolēģi referentu es aicinu visus, kas vēlās atbalstīt Konstitucionālo jautājumu komitejas un referentu priekšlikumus, balsot pret 1. grozījumu.
<P>
(Aplausi)<BRK>
<SPEAKER ID="078" NAME="Antonio Tajani" AFFILIATION="PPE-DE">
(IT) Priekšsēdētāja kundze, dāmas un kungi, tomēr nav skaidrs, vai 1. grozījums ir sasaistāms ar 51. grozījumu. Ja 1. grozījums, kā es to domāju, ir sasaistāms ar 51. grozījumu, Itālijas delegācija balsos par 1. grozījumu, bet mums patiešām ir vajadzīgs šis skaidrojums.
<SPEAKER ID="079" NAME="Priekšsēdētāja">
Šis grozījums atcels visus citus grozījumus.
<P>
Mūsu apsveikumi referentiem, un pateicība mūsu tehniķiem.

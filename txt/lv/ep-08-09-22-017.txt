<CHAPTER ID="017">
Darba kārtība
<SPEAKER ID="999" NAME="Priekšsēdētājs">
Ir izplatīta darba kārtības projekta galīgā versija, ko ceturtdien, 2008. gada 18. septembrī, sagatavoja Priekšsēdētāju konferences sanāksmē saskaņā ar Reglamenta 130. un 131. pantu.
<P>
Pirmdiena, otrdiena un ceturtdiena:
<P>
Grozījumu nav.
<P>
Trešdiena:
<P>
Liberāļu grupa ir pieprasījusi pagarināt kopīgo rezolūcijas priekšlikumu un grozījumu par Eiropas Parlamenta prioritātēm Komisijas likumdošanas un darba programmai iesniegšanas termiņu līdz otrdienai, 2008. gada 23. septembrim, plkst. 10.00.
<P>
Balsojums ir plānots trešdien, 2008. gada 24. septembrī.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(DE) Priekšsēdētāja kungs, pagājušajā nedēļas nogalē Īrijas prese atklāja, ka, iespējams, pastāv saikne starp tiem, kas finansēja "nē” kampaņu Īrijā, un Vašingtonas Pentagonu, kā arī CIP. Tas bija ļoti interesants stāsts, kurā par iemeslu tika minēta vēlme nepieļaut, lai Eiropa kļūtu pārāk stipra. Es vēlētos lūgt priekšsēdētāju izpētīt šo jautājumu. Tāpat mums ir jālūdz Padomei - Padomei un Komisijai - pie pirmās iespējas sniegt mums informāciju par šo jautājumu, jo noteikti būtu interesanti uzzināt patiesību par šo šaubīgo "nē” kampaņu Īrijā, kas saņēma finansējumu EUR 1,2 miljonu apmērā. Tādēļ es lūdzu priekšsēdētāju risināt šo jautājumu, lai mēs saņemtu informāciju un atklātu šī stāsta cēloni.
<SPEAKER ID="024" NAME="Priekšsēdētājs">
Paldies, D. Cohn-Bendit. Es jums vēlētos pateikt, ka jau kādu laiku ļoti uzmanīgi sekoju šo notikumu attīstībai. Mums ir jāsaglabā pilnīga pārredzamība, jo, kā jūs zināt, šie cilvēki, kas mums uzbrūk, pieprasa, lai mēs rīkotos pārredzami - un viņiem pašiem, protams, ir jārealizē tas, ko viņi sludina. Mums ir vajadzīga pilnīga pārredzamība par naudas apjomu, kas piešķirts organizācijai Libertas, ko pārstāv Declan Ganley, un par to, kur šī nauda ir iegūta.
<P>
No Īrijas plašsaziņas līdzekļiem mēs uzzinājām - un es atkārtoju to, kas pagājušajā nedēļā tika paziņots Īrijā - ka iepriekš Declan Ganley ir apgalvojis, ka ziedojumus ir devuši parastie cilvēki un ka tie ir bijuši nelieli ziedojumi. Tagad viņš atzinis, ka viņš pats no saviem līdzekļiem organizācijai ir piešķīris EUR 200 000, un pēc tam tika apstiprināts, ka Declan Ganley ir noslēdzis militārā iepirkuma līgumus ar Pentagonu, lai izpildītu, manuprāt, apmēram USD 200 miljonu vērtus pasūtījumus. Dažos ziņojumos tiek minēta daudz lielāka summa.
<P>
Mums ir jāturpina cieši sekot līdzi šiem jautājumiem, un fakti ir jāizskata. Mēs nedrīkstam pieļaut, ka Eiropai kaitē cilvēki, kas pieprasa pārredzamību, bet paši nav gatavi pildīt šādas prasības.
<P>
(Aplausi)
<P>
Es vēlētos īpaši uzsvērt, ka ļoti apbrīnoju veidu, kādā Īrijas Eiropas lietu ministrs Dick Roche ir padarījis šo jautājumu izmeklēšanu par savu personīgo pienākumu, un es viņu sirsnīgi mudinu turpināt sistemātiski meklēt patiesību.
<P>
Dāmas un kungi, no jūsu aplausiem es saprotu, ka mēs esam to cilvēku pusē, kas vēlas pārredzamību visos šajos jautājumos, lai nodrošinātu, ka Eiropai netiek kaitēts.
<P>
(Aplausi)
<P>

<SPEAKER ID="025" NAME="Philip Bushill-Matthews" AFFILIATION="PPE-DE">
Priekšsēdētāja kungs, runājot par Reglamenta neievērošanu attiecībā uz ceturtdienas darba kārtību, kur mēs izdarījām novēlotu prasību - es atvainojos, ka tā bija novēlota - tas ir priekšlikums nedaudz izmainīt ceturtdienas darba kārtību, kurā pašlaik ir ierosināts balsojums par sociālās paketes rezolūciju.
<P>
Šobrīd individuālas grupas ir iesniegušas pašas savas atsevišķas rezolūcijas. Ar visu pušu vislabāko gribu un godprātību mēs centāmies kopīgi vienoties par kompromisa rezolūciju. Mums tas neizdevās, tādēļ šobrīd visdrīzāk tiks balsots par individuālām rezolūcijām un katra rezolūcija tiktu noraidīta, kas ne par ko labu neliecinātu. Tādēļ vairākums politisko grupu kopīgi nolēma, ka tā būtu laba doma, ja es izteiktos un ierosinātu, ka, iespējams, būtu taktiski par rezolūciju nebalsot vispār.
<P>
Iemesls nav tāds, ka tas nav svarīgi: iemesls ir tāds, ka tas ir svarīgi. Mēs nevēlējāmies radīt nepareizu iespaidu, un bija labāk neradīt nekādu iespaidu pēc mūsu pēdējām debatēm, ļoti pilnīgi izskatot dažādos punktus. Tādējādi priekšlikums, ko atbalsta vairums grupu, ir atcelt šīs ceturtdienas balsojumu.
<SPEAKER ID="026" NAME="Priekšsēdētājs">
Mēs vēl apdomāsim šo jautājumu. Es vēlētos lūgt grupām vēlreiz sanākt kopā un paskatīties, vai ir iespējams rast risinājumu. Tikmēr mēs ņemsim vērā Philip Bushill-Matthews teikto.
<P>
(Darba kārtība līdz ar to tika noteikta.)

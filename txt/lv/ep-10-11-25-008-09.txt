<CHAPTER ID="008-09">
9.  Ceļā uz jaunu Eiropas enerģētikas stratēģiju 2011.-2020. gadam (
<SPEAKER ID="089" NAME="Hannes Swoboda" AFFILIATION="S&amp;D">
Priekšsēdētāja kungs! Šonedēļ, pirmdien, mēs balsojām par Rapkay kunga ziņojumu, panākot kompromisu ogļraktuvju jautājumā. Gribot negribot šis Parlaments ir pieņēmis lēmumu. Ja mums tagad būtu jābalso par kaut ko citu, tas neizpelnītos pozitīvu attieksmi, jo īpaši no Komisijas. Tāpēc es ierosinu, lai PPE grupas 1. grozījumā mēs iekļautu vārdu "konkurēt nespējīgs”, lai nodrošinātu tā saskanību ar Rapkay kunga ziņojumu. Lai kāds arī būtu jūsu individuālais viedoklis, šā Parlamenta nostājai šonedēļ ir jābūt vismaz saskanīgai.
<SPEAKER ID="090" NAME="Konrad Szymański" AFFILIATION="ECR">
(PL) Priekšsēdētāja kungs! Es vēlētos Parlamentu informēt, ka referentes Kolarska-Bobińska kundzes iesniegtais grozījums nodrošina mūsu teksta un mūsu teksta būtības atbilstību vakardienas balsojumam par Rapkay kunga ziņojumu. Nākamā mutiskā grozījuma daļa tikai vājina rezolūcijas izteiksmi un toni attiecībā uz ogļu kā primārā energoresursa izmantojumu Eiropas Savienības enerģētikas kopainā. Manuprāt, nav nekādas vajadzības iznīcināt mūsu Rūpniecības, pētniecības un enerģētikas komitejā panākto vienprātību, pieņemot mutisko grozījumu. Tāpēc es jūs aicinu balsot pret mutiskā grozījuma pieņemšanu.

<CHAPTER ID="009-07">
7. Traģisks stāvoklis Mjanmā (balsošana) 
<P>
- Pirms balsošanas:
<SPEAKER ID="103" NAME="Ignasi Guardans Cambó" AFFILIATION="ALDE">
Priekšsēdētāja kungs, es par šo ziņojumu neesmu atbildīgs, taču es gribētu norādīt kolēģiem, kas ar šo jautājumu nodarbojas, ka mēs šodien balsojam par diviem ziņojumiem: vienu par Ķīnu un vienu par Mjanmu saistībā ar dabas katastrofu un dažādām reakcijām uz to. Ziņojums par Ķīnu sākas ar teikumu, kurā teikts, ka Parlaments "izsaka visdziļāko līdzjūtību Ķīnai par bojāgājušo lielo skaitu un pauž solidaritāti ar Ķīnas iedzīvotājiem; pauž līdzjūtību visiem, kuri ir cietuši zemestrīcē”, taču ziņojumā par Mjanmu ir tikai politiski apsvērumi.
<P>
(Priekšsēdētājs pārtrauca runātāju.)
<SPEAKER ID="104" NAME="Priekšsēdētājs">
Godātais Ignasi Guardans Cambó, jūs zināt, cik ļoti jūs man patīkat un es jūs cienu, taču man ir jāievēro procedūra. Piedodiet, bet es nevaru no jauna atklāt debates par divu rezolūciju salīdzinošu analīzi. Jūs to sapratīsiet.
<SPEAKER ID="105" NAME="Ignasi Guardans Cambó" AFFILIATION="ALDE">
(FR) Es iesniedzu mutisku grozījumu, kas asamblejai ir jāpieņem vai jānoraida, paužot līdzjūtību cilvēkiem tādā pašā veidā ar tādiem pašiem vārdiem, kādi veltīti Ķīnai. Mutiskais grozījums ir tāds - līdzjūtība pret cilvēkiem.
<P>
(Aplausi)
<SPEAKER ID="106" NAME="Priekšsēdētājs">
Tā kā jūs runājāt, pirms mēs bijām nonākuši līdz konkrētajam jautājumam, es ierosinu, lūk, ko: ja es jūs pareizi saprotu, jūs vēlaties ievietot piezīmi pirms 4. punkta. Vai varat precizēt, kādu tieši?
<SPEAKER ID="107" NAME="Ignasi Guardans Cambó" AFFILIATION="ALDE">
(FR) Mutiskais grozījums būtu pirmais punkts ar šādu formulējumu:
<P>
"izsaka visdziļāko līdzjūtību Mjanmai par bojāgājušo lielo skaitu un pauž solidaritāti ar Mjanmas iedzīvotājiem; pauž līdzjūtību visiem, kuri ir cietuši dabas katastrofā”.
<P>
(Aplausi)
<P>
(Mutisko grozījumu pieņēma)
<P>
Pirms balsošanas par 10. punktu:
<SPEAKER ID="110" NAME="Hartmut Nassauer" AFFILIATION="PPE-DE">
(DE) Priekšsēdētāja kungs, mūsu balsošanas sarakstā nav it neviena grozījuma rezolūcijai par Mjanmu. Vienīgā balsošana notiek par rezolūciju kopumā.
<SPEAKER ID="897" NAME="Priekšsēdētājs">
Tas nav par grozījums, bet par balsošanu pa daļām, ko pieprasīja ALDE grupa.

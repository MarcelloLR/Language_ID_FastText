<CHAPTER ID="003">
Lēmums par pieprasījumu piemērot steidzamības procedūru
<SPEAKER ID="008" NAME="Pervenche Berès" LANGUAGE="FR">
Priekšsēdētājas kundze, ja deputāti nobalsos par steidzamības procedūras piemērošanu attiecībā uz šo jautājumu, šīs debates notiks šovakar. Priekšlikums attiecas uz Eiropas tiesību akta grozījumu, kas nodrošinātu mums iespēju piemērot finansēšanas mehānismu attiecībā uz to valstu maksājumu bilancēm, kuras neietilpst eiro zonā.
<P>
Kā jau mēs visi zinām, šis jautājums skar Ungāriju, bet es uzskatu, ka mums ir jādomā par nākotni un jāattīsta šis Eiropas Savienības mehānisms, lai sniegtu palīdzību ES dalībvalstīm, arī tām dalībvalstīm, kuras neietilpst eiro zonā.
<P>
Tādēļ es aicinu deputātus balsot par šīs steidzamības procedūras piemērošanu.

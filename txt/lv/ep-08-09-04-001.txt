<CHAPTER ID="001">
Sēdes atklāšana
<P>
(Sēdi atklāja plkst. 10.00)
<SPEAKER ID="005" NAME="Bernd Posselt" AFFILIATION="PPE-DE">
(DE) Priekšsēdētājas kundze, pavisam īsi: daži mūsu kolēģi varbūt to vēl nezina, taču mani informēja, ka vakar tika nolemts nākamo sesiju rīkot Briselē. Esmu dzirdējis, ka esot milzīgas problēmas ar naktsmāju sameklēšanu šeit, Briselē, jo viesnīcās vairs nav brīvu vietu gadatirgus dēļ. Šo sesiju varēja vienkārši pārcelt uz vēlāku laiku vai arī pārvērst mazā sesijā. Tas būtu bijis labākais risinājums. Labi gribot, to varēja izdarīt.
<P>
Otrs jautājums, ko es gribētu īsi pieminēt, ir tieši saistīts ar šo: vai šīs ēkas drošības stāvoklis patiešām ir pārbaudīts? Runā, ka tai esot būtiski strukturāli defekti. Vai šī ēka ir pārbaudīta pēc tiem pašiem kritērijiem, kurus piemēroja Strasbūras ēkai?
<SPEAKER ID="006" NAME="Priekšsēdētāja">
Dāmas un kungi, nesāksim debates par šo jautājumu. Paziņojumus dzirdēsiet balsošanas laikā pēcpusdienā.
<P>
Ir veikti visi nepieciešamie pasākumi, lai profilaktiski pārbaudītu ēkas un veiktu pienācīgus remontdarbus Strasbūrā, lai mēs varētu tur atgriezties un strādāt pēc iespējas drīzāk.
<P>
Mēs neatgriezīsimies tur, iekams nebūsim pārliecināti par drošību.
<SPEAKER ID="007" NAME="Philip Bushill-Matthews" AFFILIATION="PPE-DE">
Priekšsēdētājas kundze, es runāšu īsi, jo pieņemu, ka jūs negribat izvērst debates. Ja plkst. 12.00 būs paziņojums, vai tajā būs informācija arī par to, vai Prezidijs apsver - un es necenšos būt provokatīvs - iespēju Briselē uzturēties ilgāk, lai mēs varētu uzzināt lēmumus laikus un tikt pie viesnīcu un sanāksmju telpām? Nemitīgie lēmumi, kas seko viens pēc otra, nepadara neviena dzīvi vienkāršāku. Vai to, lūdzu, varētu apsvērt praktiski un vai mēs varētu saņemt kādu atbildi uz šo jautājumu paziņojumā plkst. 12.00?
<SPEAKER ID="008" NAME="Priekšsēdētāja">
Bushill-Matthews kungs, tāpat vien Parlaments parasti nepārceļ sēdi no Briseles uz Strasbūru. Bija nopietns, negaidīts iemesls, un Parlaments cenšas visu nokārtot ar savaldību, apņēmību un konsekvenci. Mums visiem ir jāizrāda tikpat liela savaldība, iemesla nopietnības apzināšanās un nosvērtība.
<P>
Informācija tiks sniegta, kad būs zināmi fakti, un to sniegs pietiekami savlaicīgi, lai deputāti varētu uz vietas rezervēt numurus pēc nepieciešamības.
<P>
Manuprāt, mums šī problēma ir jārisina ar nosvērtību, ar pareizu pieeju un savaldību. Es neuzskatu šo par nopietnu krīzi, jo esam novērsuši to, kas varēja notikt.

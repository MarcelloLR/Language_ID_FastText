<CHAPTER ID="001">
Sēdes atklāšana
<P>
(Sēdi atklāj plkst. 9.00.)
<SPEAKER ID="005" NAME="Priekšsēdētājs">
(IT) Es esmu saņēmis lūgumu no D. Hannan, kurš izteica vēlēšanos runāt par Reglamenta 19. panta interpretāciju.
<SPEAKER ID="006" NAME="Daniel Hannan" AFFILIATION="PPE-DE">
Priekšsēdētāja kungs, vakar priekšsēdētājs informēja par 19. panta interpretāciju, saskaņā ar kuru šis Parlaments nepārprotami pārkāpj paša pieņemtos noteikumus. Pašlaik mēs esam atkāpušies no noteikumiem un devuši priekšsēdētājam neierobežotu varu saplēst mūsu noteikumu grāmatu un strādāt tā, kā viņš uzskata par pareizu. Šāda rīcība saskaņā ar mūsu pieņemtajiem noteikumiem pilnīgi noteikti ir nelikumīga. Šis Parlaments var būt neatkarīgs, tomēr tam ir jāievēro paša pieņemtie noteikumi.
<P>
Šodien notiks diskusijas par šo Konstitucionālo jautājumu komitejas sniegto interpretāciju. Iespējams, ka to izvirzīs šim Parlamentam balsošanai. Ja mēs visi balsosim par šo interpretāciju, mēs balsosim par atteikšanos no noteikumiem, saskaņā ar kuriem mēs strādājam. Es pat gribētu salīdzināt šo gadījumu ar balsojumu par Ermächtigungsgesetz 1933. gadā, bet es domāju, ka salīdzinājums būtu neadekvāts un, iespējams, arī nedaudz rupjš attiecībā uz mūsu priekšsēdētāju, kurš ir demokrāts un krietns cilvēks.
<P>
Tā vietā ļaujiet man citēt Edmund Burke, kurš ir pret totalitārismu vērstās kustības "tēvs” Apvienotajā Karalistē: "Tie, kas neredz, ar kādu stingru sistēmas regularitāti šajā un visos citos gadījumos viņi seko savam plānam, lai pilnībā iznīcinātu jebkādu neatkarīgu spēku, ir vairāk nekā akli. [..] Viņu griba ir likums ne tikai viņu pašu zemē, bet arī attiecībā uz ikvienu tautu. [..] Viņi ir atmetuši konstitūcijas, uz kurām pamatojoties, strādāja likumdevējas iestādes ..”
<P>
(Priekšsēdētājs pārtrauca runātāju.)
<SPEAKER ID="007" NAME="Priekšsēdētājs">
(IT). Paldies jums. Es ņemšu vērā jūsu komentārus, bet, kā jau jūs zināt, balsojums par Reglamenta interpretāciju ir paredzēts plkst. 11.00, tādēļ turpināsim virzīties uz priekšu.

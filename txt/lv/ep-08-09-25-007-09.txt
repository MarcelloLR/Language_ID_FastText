<CHAPTER ID="007-09">
9. Tiesību aktu pakete sociālajā jomā (balsojums) 
<P>
- Pirms balsošanas
<SPEAKER ID="121" NAME="Philip Bushill-Matthews">
PPE-DE grupas vārdā. - Priekšsēdētāja kungs! Vēlos tikai īsi apstiprināt, ka PPE-DE grupa ir atsaukusi savu rezolūciju par tiesību aktu paketi sociālajā jomā. Iepriekšējā sesijā mums bija ļoti vērienīgas diskusijas, kurās visas grupas ļoti plaši izteica savus viedokļus. Pa šo laiku mūsu grupa ir nodrošinājusi tiesības referēt par atjaunoto sociālo programmu, kas parāda, cik ārkārtīgi svarīgi mums ir sociālie jautājumi, un nākamajos mēnešos mēs ar prieku gaidām pārdomātus komentārus no visām politiskajām grupām, lai kopīgi izveidotu ziņojumu, ar kuru varētu lepoties viss Parlaments.
<P>
(PPE-DE grupas aplausi)

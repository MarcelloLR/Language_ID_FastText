<CHAPTER ID="010">
Darba kārtība
<SPEAKER ID="015" NAME="Priekšsēdētājs">
Ņemot vērā faktu, ka Padome diemžēl nevar būt klāt šajā sesijā, mutiskais jautājums Padomei par maldinošajiem "uzziņu uzņēmumiem”, ar kuriem nevar sazināties pēc plkst. 20.00, - lai gan tas nav uzrakstīts, bet es to pievienoju, - mums šis mutiskais jautājums ir jāatliek uz nākamo sesiju.
<SPEAKER ID="016" NAME="Hannes Swoboda">
PSE grupas vārdā. - (DE) Priekšsēdētāja kungs, mums nav citas iespējas kā piekrist. Taču jūs teicāt, ka Padome "nevar šodien būt klāt”. Es šaubos, ka tā nespēj piedalīties. Tas nenozīmē, ka es vēlos izteikties pret Slovēnijas prezidentūru, kas vienmēr ir bijusi ļoti atsaucīga. Kā jau es vairākkārt esmu teicis, kopš politiskā dzīve nenotiek tā, kā to ir plānojusi Padome, ir jābūt iespējai, pieņemot dienas kārtību, pateikt, ka ir vajadzīgs elastīgums, lai radušos jaunos jautājumus varētu pārrunāt ar Padomi. Tas ir tas, ko es gribētu lūgt.
<P>
Otrkārt, priekšsēdētāja kungs, es gribētu lūgt, lai mēs jautājumu iekļautu nākamās sēdes dienas kārtībā, jo tas ir steidzams. Ja tiek ievēroti šie priekšnosacījumi, mēs varam piekrist.
<SPEAKER ID="017" NAME="Simon Busuttil">
PPE-DE grupas vārdā. Priekšsēdētāja kungs, es vēlētos piekrist iepriekšējam runātājam par šī mutiskā jautājuma nozīmīgumu. Es esmu ļoti vīlies, ka Padome šeit nebūs klāt, lai to pārrunātu.
<P>
Tā ir lieta, kas ietekmē daudzus tūkstošus, pat simtus tūkstošus uzņēmumu visā Eiropā, kuri tiek maldināti un kuriem tiek izkrāpta viņu pašu nauda. Tāpēc man ir ļoti žēl, ka Padome šeit nebūs. Es domāju, ka tai ir jāpievērš vairāk uzmanības uzņēmumiem, sevišķi mazajiem uzņēmumiem, kā arī Parlamentam.
<SPEAKER ID="018" NAME="Priekšsēdētājs">
Es augstu vērtēju jūsu teikto. Slovēnijas prezidentūra parasti ir ļoti atsaucīga, bet diemžēl pašreizējā situācija ir tāda, ka jums ir tiesības sūdzēties.
<P>
Tātad mēs esam vienojušies, ka mēs risināsim šo problēmu nākošajā sēdē.
<P>
(Dienas kārtība tika pieņemta ar grozījumiem)

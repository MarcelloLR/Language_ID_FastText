<CHAPTER ID="009-01">
1.  2008. finanšu gada budžeta izpildes apstiprināšana - Eiropas Policijas akadēmija (
<SPEAKER ID="125" NAME="Véronique Mathieu" LANGUAGE="FR">
Priekšsēdētāja kungs, dāmas un kungi! No Budžeta kontroles komitejas vienprātīgā balsojuma izrietošais un jums šodien iesniegtais lēmums par apstiprinājuma nesniegšanu ir sevišķi svarīgs mūsu iestādei.
<P>
Pirmkārt, es jums vēlos atgādināt par citu regulatīvo aģentūru profesionalitāti un ieguldīto darbu labas pārvaldības standartu ievērošanā. Šos centienus nedrīkst aizēnot Eiropas Policijas akadēmijas (CEPOL) sliktais piemērs. Tāpēc Parlamentam kā budžeta izpildes apstiprinātājiestādei, ņemot vērā mums zināmos apstākļus, ir jāpilda savi pienākumi un jāatsakās apstiprināt CEPOL 2008. finanšu gada budžeta izpildi.
<P>
Parlaments nevar pieņemt bijušā direktora pieļautās nopietnās administratīvās kļūdas un, vēl svarīgāk, nevar samierināties ar to, ka Akadēmijas valde nepildīja savus pienākumus un neveica vajadzīgos pasākumus.
<P>
Visbeidzot, tā kā Akadēmija kopš 2006. gada ir piedzīvojusi lielas grūtības un uzlabojumus varēs redzēt tikai 2014. gadā, vairs nav pieņemami, ka, lai panāktu pienācīgu labas pārvaldības līmeni, Akadēmijai ir vajadzīgi vismaz deviņi gadi.
<P>
Noslēgumā es vēlos pateikties ēnu referentiem par šajā ziņojumā ieguldīto darbu.

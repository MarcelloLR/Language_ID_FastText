<CHAPTER ID="008-26">
26. Laulības lietās piemērojamās tiesības (
<P>
- Pirms balsošanas
<SPEAKER ID="156" NAME="Panayiotis Demetriou">
PPE-DE grupas vārdā. - Priekšsēdētājas kundze, es vēlētos ierosināt šādu mutisko grozījumu: "Laulātie var piekrist norādīt tiesību aktu, kas piemērojams laulības šķiršanas un laulāto atšķiršanas gadījumiem, ja šāds tiesību akts ir saskaņā ar Eiropas Savienības līgumos un Pamattiesību hartā noteiktajām pamattiesībām un sabiedriskās kārtības principu.”
<P>
Šis mutiskais grozījums ierobežo laulāto tiesības izvēlēties tiesību aktu, kā tas paredzēts 20. pantā. Es uzskatu, ka tas atbilst PPE-DE grupas politikai, kura vēlējās ierobežot tiesību akta izvēli, lai tā atbilstu, kā mēs šeit sakām, pamattiesībām un arī sabiedriskajai kārtībai. Tātad tiesnesis, izskatot laulāto iesniegumu piemērot ārvalstu tiesību aktu, spriedīs un norādīs, ka to nepieņem, jo tas ir pretrunā sabiedriskajai kārtībai vai pamattiesībām.
<SPEAKER ID="157" NAME="Evelyne Gebhardt" LANGUAGE="DE">
Priekšsēdētājas kundze, es varu pieņemt šo grozījumu, jo tas ir pašsaprotams. Protams, piemērojamajam tiesību aktam ir jāatbilst mūsu līgumu un Pamattiesību hartas principiem. Man nav nekādu problēmu saistībā ar šo grozījumu.
<SPEAKER ID="158" NAME="Priekšsēdētāja">
. - Vai ir kādi iebildumi pret šī mutiskā grozījuma iekļaušanu?
<P>
Es neredzu, ka tādi būtu.
<P>
(Mutisko grozījumu pieņēma)
<SPEAKER ID="159" NAME="Carlo Casini" AFFILIATION="PPE-DE">
(IT) Priekšsēdētājas kundze, protams, es piekrītu, ka, izvēloties tiesību aktu, ir jāievēro cilvēktiesības un Savienības pamattiesības. Taču jautājums nav par to. Runa ir par to, vai laulātie var izvēlēties tiesību aktu - es vēlētos norādīt, ka tiesību akta izvēle ir izņēmums visās tiesību sistēmās - vai šim likumam jābūt kādas no 27 Savienības dalībvalstu tiesību aktiem vai arī likumam no jebkuras citas pasaules valsts.
<P>
Tādēļ es neiebilstu pret šo grozījumu, bet uzskatu, ka tas nevar aizkavēt balsošanu par Eiropas Tautas partijas (Kristīgo demokrātu) un Eiropas Demokrātu grupas turpmākajiem grozījumiem, kas paredz, ka var izvēlēties tiesību aktu tikai no vienas no 27 Savienības dalībvalstīm.
<SPEAKER ID="160" NAME="Bruno Gollnisch" AFFILIATION="NI">
(FR) Priekšsēdētājas kundze, šajās debatēs ir acīmredzams, ka šajā jautājumā joprojām daudz darāmā. Acīmredzot šie jautājumi bija jāapspriež komitejā. Tādēļ saskaņā ar mūsu Reglamentu es labprāt lūdzu nosūtīt šo ziņojumu atpakaļ komitejai.
<P>
(Prasība par ziņojuma nodošanu atpakaļ komitejai tika noraidīta.)
<P>
- Pēc balsojuma par 32. grozījumu:
<SPEAKER ID="162" NAME="Evelyne Gebhardt" LANGUAGE="DE">
Priekšsēdētājas kundze, vienošanās starp Eiropas Tautas partijas (Kristīgo demokrātu) un Eiropas Demokrātu grupu, Eiropas Parlamenta Sociāldemokrātu grupu, Zaļo/Eiropas Brīvās apvienības grupu un Eiropas Liberāļu un demokrātu apvienības grupu bija šāda: ja mēs pieņemam šo mutisko grozījumu no PPE-DE, tiks atcelti pārējie PPE-DE grozījumi. Es ceru, ka PPE-DE atcels šos grozījumus.
<SPEAKER ID="163" NAME="Panayiotis Demetriou">
PPE-DE grupas vārdā. - (EL) Priekšsēdētājas kundze, ir tiesa, ka vienošanās ietvēra šo noteikumu. Casini kungam bija cits viedoklis. Es uzskatu, ka manis iesniegtais apstiprinātais mutiskais grozījums ietver PPE-DE grozījumus, un nav vajadzības balsot par šiem grozījumiem, kuri tika iesniegti tieši tādēļ, lai atbalstītu aicinājumu pēc ierobežošanas tiesībām.
<SPEAKER ID="164" NAME="Priekšsēdētāja">
. - Tādēļ par spēkā neesošu ir atzīts 32. - 37. grozījums, ieskaitot.
<P>
Tāpēc turpināsim. Grupām ir kas sakāms.
<P>
- Pirms balsojuma par normatīvo rezolūciju:
<SPEAKER ID="165" NAME="Cristiana Muscardini" AFFILIATION="UEN">
(FR) Priekšsēdētājas kundze, dažkārt ir jāuzliek brilles, lai redzētu, ka Eiropas Parlamenta deputāts saskaņā ar Reglamentu lūdz runāt ar priekšsēdētāju.
<P>
Kā jums zināms, cita grupa var pieņemt grozījumus, ko noraidījusi viena grupa. Saistībā ar Casini kunga teikto mēs neesam apmierināti. Mēs balsosim par Nāciju Eiropas grupas pieņemto grozījumu.
<SPEAKER ID="166" NAME="Priekšsēdētāja">
. - Muscardini kundze, es tikko teicu, ka grozījumi ir atzīti par spēkā neesošiem. Kad tie ir atzīti par spēkā neesošiem, par tiem nevar notikt balsojums.

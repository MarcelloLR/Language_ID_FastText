<CHAPTER ID="012">
Darba kārtība
<SPEAKER ID="019" NAME="Priekšsēdētājs">
Jums ir izdalīta darba kārtības projekta gala versija, kas saskaņā ar Reglamenta 137. pantu izstrādāta Priekšsēdētāju konferences ceturtdien, 2011. gada 20. janvārī, notikušajā sēdē, apspriežoties ar politiskajām grupām. Tika ierosināti šādi grozījumi.
<P>
[Trešdienas/Briseles sesija]
<P>
1. punkts. Nākamie punkti pēc mana paziņojuma par Otrā pasaules kara laikā īstenotā romu genocīda atzīšanu no Eiropas Savienības puses būs šādi: Padomes paziņojums, Komisijas paziņojums un politisko grupu pārstāvju uzstāšanās saistībā ar genocīdu pret romiem.
<P>
2. punkts. Situācijai Tunisijā veltīto debašu nosaukums tiks grozīts šādi: "Komisijas priekšsēdētāja vietnieces/ Eiropas Savienības Augstās pārstāves ārlietās un drošības politikas jautājumos paziņojums par situāciju Vidusjūras reģionā, it īpaši Tunisijā un Ēģiptē”.
<P>
3. punkts. Balsošana attiecībā uz priekšlikumiem rezolūcijai par Tunisiju notiks rīt, kā paredzēts. Balsošana attiecībā uz priekšlikumiem rezolūcijai par Ēģipti notiks februāra II sesijā Strasbūrā.
<P>
4. punkts. Debates par Padomes un Komisijas paziņojumiem saistībā ar pārtikas cenu pieaugumu tiks pārceltas uz februāra II sesiju. Tās tiks aizstātas ar Padomes un Komisijas paziņojumiem par Eiropas Uzraudzības iestādes augstākā līmeņa vadošo darbinieku iecelšanu; pēc tam uzstāsies politisko grupu pārstāvji.
<P>
[Ceturtdienas/Briseles sesija]
<P>
Es vēlos informēt deputātus, ka iepazīstināšana ar Fr. E. Speroni ziņojumu par pieprasījumu atcelt Tamás Deutsch deputāta imunitāti notiks balsošanas laikā.
<P>
(Darba kārtība tika pieņemta)
<SPEAKER ID="020" NAME="Ioan Mircea Paşcu" AFFILIATION="S&amp;D">
Priekšsēdētāja kungs, es vēlētos, lai jūs Priekšsēdētāju konferencē apsvērtu, ka vienas minūtes uzstāšanās dienas kārtībā tiek iekļautas agrāk, jo iepriekšējās sēdēs tām debatēs bija atvēlēta pēdējā stunda. Tā rezultātā aizvien mazāk deputātu vēlas tajās piedalīties, un man negribētos domāt, ka tieši tādēļ vienas minūtes runas ir ietvertas debašu izskaņā.
<P>
Tāpēc lūdzu apsvērt to iekļaušanu darba grafikā agrāk, lai mums būtu iespēja tajās piedalīties tāpat kā iepriekš.
<SPEAKER ID="021" NAME="Priekšsēdētājs">
Paldies par jūsu komentāru. Varat būt droši, mēs diskutēsim par šo jautājumu un lemsim par turpmākajiem pasākumiem šajā saistībā.

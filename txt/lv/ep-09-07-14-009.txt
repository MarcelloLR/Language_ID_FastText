<CHAPTER ID="009">
Priekšsēdētāja vietnieku ievēlēšana (pirmā, otrā un trešā balsošanas kārta)
<SPEAKER ID="033" NAME="József Szájer" AFFILIATION="PPE">
Priekšsēdētāja kungs, es gribētu pavaicāt, vai ir kādas obligātas prasības attiecībā uz balsošanu.
<SPEAKER ID="034" NAME="Priekšsēdētājs">
Szájer kungs, nekāda obligāta skaita nav. Varat atstāt vienu vai divas personas, tam nav nekādas nozīmes.
<SPEAKER ID="036" NAME="Priekšsēdētājs">
Dārgie kolēģi! Iesākumā atļaujiet man teikt dažus vārdus. Sēdes pārtraukumā es uzzināju, ka šodien Afganistānā tika nogalināts NATO misijas Itālijas karavīrs. Pagājušajā mēnesī tika nogalināti 15 britu karavīri. Es domāju, ka mums vienmēr jāatceras mūsu bruņoto spēku vīri un sievas, kas atrodas ārzemju misijās, bieži vien bīstamās situācijās, lai viņi zina, ka nav aizmirsti.
<P>
(Aplausi)
<SPEAKER ID="039" NAME="Véronique De Keyser" AFFILIATION="S&amp;D">
(FR) Priekšsēdētāja kungs, atvainojiet, lūdzu, mans sakāmais ir, lai iegūtu skaidrību. Tā kā displejā nekas neparādās, mēs centāmies izsekot līdzi jūsu ātrajam lasījumam, tomēr vai jūs, lūdzu, nevarētu vēlreiz nolasīt vārdus un balsu skaitu lēnāk?
<SPEAKER ID="040" NAME="Daniel Cohn-Bendit" AFFILIATION="Verts/ALE">
Priekšsēdētāja kungs, lūdzu, parādiet ciparus uz ekrāna, lai mēs visi varam tos redzēt. Tas nav ļoti grūti.
<P>
(Aplausi)
<SPEAKER ID="041" NAME="Bernd Posselt" AFFILIATION="PPE">
(DE) Priekšsēdētāja kungs, es jūs ļoti lūdzu paskandināt zvaniņu, jo redzu, ka daudz deputātu no visām grupām nav uz vietas. Daudzi domā, ka balsošana sāksies plkst. 19.30. Tādēļ es lūdzu paskandināt zvaniņu vēl vienu reizi.

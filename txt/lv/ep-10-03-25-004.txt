<CHAPTER ID="004">
Otrais romu jautājumiem veltītais Eiropas samits (iesniegtie rezolūcijas priekšlikumi) (sk. protokolu)
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Priekšsēdētāja kungs! Eiropas Kopienu Tiesa 19. martā pieņēma spriedumu, ar kuru tā paziņoja, ka Parlamenta vairākums ir pārkāpis nepārprotamu tiesiskuma principu, jo saskaņā ar starptautiskā protokola 10. pantu ir atteicies aizstāvēt manu imunitāti, kā lūguši mani ārvalstu kolēģi Romagnoli kunga vadībā.
<P>
Šāds lūgums tika izteikts tad, kad es kļuvu par upuri nežēlīgai politiskai, profesionālai un juridiskai vajāšanai sakarā ar to, ka "žurnālistiem, kuri man jautāja par revizionismu un Otrā pasaules kara vēsturi, esmu teicis, ka par šiem jautājumiem vēsturniekiem vēl būtu jādiskutē”. Tas minēts sprieduma 108. punktā.
<P>
Tiesa secināja, es citēju: "Tā kā (..) protokola mērķis ir piešķirt tiesības Parlamenta deputātiem, (..) no tā izriet, ka, nelemjot, pamatojoties uz protokola 10. pantu, (..) Parlaments pietiekami būtiskā veidā ir pārkāpis tiesību normu.”
<P>
Taisnība, Tiesa neizpilda manu prasību par zaudējumu atlīdzību, jo uzskata, ka Francijas Kasācijas tiesa un tās 11 tiesneši ir pilnīgi un noteikti atzinuši mani par nevainīgu. Tātad tā uzskata, ka es vairs nevaru norādīt uz kaitējumu. Tomēr Tiesa ir lēmusi, ka Parlamentam ir jāapmaksā divas trešdaļas tiesas izdevumu. Tāpēc šis spriedums iznīcinoši noraida partizānu taktiku, kuras rezultātā man tika liegta parlamentārā imunitāte.
<P>
Piespiedu kārtā referents izmantoja primitīvu procesuālo triku. Šis spriedums ir precedents, ko turpmāk varēs izmantot tie Eiropas Parlamenta labējā spārna deputāti, kuru vārda brīvība tiek nemitīgi apdraudēta.

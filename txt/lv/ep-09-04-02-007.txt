<CHAPTER ID="007">
Iepriekšējās sēdes protokola apstiprināšana (sk. protokolu)
<P>

<SPEAKER ID="055" NAME="Marco Cappato" AFFILIATION="ALDE">
(IT) Priekšsēdētāja kungs, Parlamenta birojs oficiāli informēja mūs par faktu, ka Eiropas Parlamenta deputātu komitejas un plenārsēžu apmeklējums ir jāpublisko Eiropas Parlamenta tīmekļa vietnē. Starp citu, tas bija atbildes pasākums uz šī Parlamenta attiecīgo balsojumu janvāra sēdē, kad mēs par to, t.i., informācijas publiskošanu, balsojām.
<P>
Tādēļ, priekšsēdētāja kungs, man ir lūgums jums. Tā kā birojs droši vien labākajā gadījumā organizēs tikai vienu vai divas sapulces noteiktajā laikā - nodrošināt, ka šī Parlamenta griba tiek ievērota. Es oficiāli pieprasu jums apstiprināt, ka gan šī griba, gan Parlamenta balsojums tiks ievērots. Es negribētu domāt, ka visi birokrātiskie iemesli ir kavējuši šīs prasības pēc pārskatāmības ievērošanu, jo mums ir saistības pret Eiropas valstu vēlētājiem un arī sabiedrību.
<SPEAKER ID="056" NAME="Priekšsēdētājs">
Liels paldies. Parlamenta griba vienmēr ir izšķiroša. Mēs apsvērsim jūsu teikto nākamajā biroja sanāksmē.
<SPEAKER ID="057" NAME="Anna Záborská" AFFILIATION="PPE-DE">
(FR) Priekšsēdētāja kungs, prezidents Hamid Karzai ir parakstījis likumu par sieviešu tiesībām, kas, saskaņā ar Afganistānas senatora Humeira Namati teikto, ir sliktāks nekā tas likums, kas bija spēkā Talibu laikā.
<P>
Saskaņā ar šo likumu vīrs drīkst izvarot savu sievu un sievietes nedrīkst iziet no mājas, strādāt vai apmeklēt ārstu bez vīra piekrišanas. Turklāt likums piešķir bērnu aizbildnības tiesības vienīgi tēviem un vectēviem.
<P>
Priekšsēdētāja kungs, es jūs aicinu nekavējoties īstenot visus pasākumus, kas nepieciešami, lai paustu mūsu Parlamenta nosodījumu, un iekļaut šo jautājumu mūsu nākamās sesijas steidzamo lietu darba kārtībā.
<P>
(Aplausi)
<SPEAKER ID="058" NAME="Priekšsēdētājs">
Paldies, Záborská kundze. Mēs parūpēsimies par šo jautājumu.

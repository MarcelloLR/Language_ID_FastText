<CHAPTER ID="006-10">
10.  Mūžizglītība zināšanām, radošumam un jaunradei - darba programma "Izglītība un apmācība 2010. gadam” (
<P>
- Pirms balsojuma:
<SPEAKER ID="093" NAME="Ljudmila Novak">
referente. - (SL) Padomes un Komisijas kopīgais ziņojums par 2008. gadu liek skaidri saprast, ka ir panākts zināms progress mūžizglītības jomā, taču mēs nevaram justies apmierināti ar līdzšinējiem sasniegumiem.
<P>
Dažas no lielākajām problēmām ir skolēni, kuri pārtrauc mācības agrīnā posmā, vecāku cilvēku nepietiekama iesaistīšanās mūžizglītībā un slikti apmācīti strādnieki, kā arī imigrantu strādnieku zemā kvalifikācija. Taču uz zināšanām balstītai ekonomikai vajadzēs arvien augstāk kvalificētu darbaspēku.
<P>
Ziņojumā es uzsvēru, ka mums ir jāuzlabo izglītības kvalitāte visos līmeņos, lai tā dotu bērniem un jauniešiem patstāvīgu, radošu un inovatīvu domāšanu un prasmi mācīties. Mācību programmas ir pastāvīgi jāmodernizē, un arvien vairāk vecāku cilvēku lieto informācijas tehnoloģijas.
<P>
Mūžizglītības mācību programmas ir jāsaista ar ekonomiku, tām ir jāatbalsta uzņēmējdarbība, jādod iedzīvotājiem iespēja iegūt tādas zināšanas, kas viņiem palīdzēs izveidot, vadīt un attīstīt savus uzņēmumus. Ir svarīgi ņemt vērā vietējās un reģiona vajadzības, iespējas un raksturīgās iezīmes.
<P>
Es aicinu dalībvalstu valdības un Eiropas Savienības iestādes šajā krīzes laikā nesamazināt līdzekļus izglītībai, jo visiem iedzīvotāju slāņiem pieejama, kvalitatīva izglītība ir labākais ierocis cīņā pret nabadzību un labākais līdzeklis, kā rast risinājumus šai krīzei.
<P>
Paldies par sadarbību visiem kolēģiem un Prezidijam!
<P>
(Aplausi)

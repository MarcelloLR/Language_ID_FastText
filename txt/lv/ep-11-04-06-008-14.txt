<CHAPTER ID="008-14">
14.  Atļauju piešķiršana un atļaujas piešķiršanas atteikums konkrētām veselīguma norādēm uz pārtikas produktiem, kuras attiecas uz bērnu attīstību un veselību (
<P>
Pirms balsošanas
<SPEAKER ID="136" NAME="Glenis Willmott" AFFILIATION="S&amp;D">
Priekšsēdētāja kungs, Eiropas Parlamenta deputātiem ir svarīga loma, pārbaudot lēmumus par veselīguma norādēm. Es no vecākiem, lielākajām veselības un patērētāju organizācijām, vecmāšu, medmāsu un ārstu organizācijām, kā arī no UNICEF un PVO saņēmu daudz vēstuļu un e-pastu. Kamēr zinātniskajā kopienā nav panākta patiesa vienprātība par šo norāžu pamatotību, mēs nedrīkstam tās atļaut. Pašreizējie dati nav pārliecinoši, un nav informācijas, kas atbalstītu šādu norāžu izmantošanu saistībā ar zīdaiņiem paredzēto mākslīgo papildu ēdināšanas maisījumu.
<P>
Ja nākotnē tiks pierādīts, ka sintezēta DHA zīdaiņiem patiešām nāk par labu, tā visos maisījumos būtu jāiekļauj kā pamata sastāvdaļa un būtu jāaizliedz tās izmantošana kā atsevišķa zīmola reklāmas triks. Es jūs mudinu atbalstīt šo rezolūciju.
<SPEAKER ID="137" NAME="Esther de Lange" AFFILIATION="PPE">
Priekšsēdētāja kungs, es katrā ziņā negribu šīs debates atsākt, taču mums patiešām būtu divreiz jāpadomā, vai ļaut izteikties cilvēkiem, kuri pauž savu personīgo viedokli, maskējoties aiz zinātniskiem datiem. Aicinu vienkārši balsot. Mēs jau esam izlēmuši.
<P>
(Aplausi)

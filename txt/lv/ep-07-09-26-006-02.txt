<CHAPTER ID="006-02">
2. ES pilsoņu balsstiesības un tiesības tikt ievēlētiem Eiropas Parlamenta vēlēšanās, kas dzīvo citā dalībvalstī (balsošana) 
<P>
- Ziņojums: Andrew Duff
<P>
- Pirms balsošanas.
<SPEAKER ID="086" NAME="Andrew Duff  " AFFILIATION="ALDE">
referents. - Priekšsēdētāja kungs! Ziņojumā ir atbalstīts Komisijas priekšlikums vienkāršot procedūras tiem pilsoņiem, kas vēlas kandidēt vai balsot Eiropas Parlamenta vēlēšanās savas dzīvesvietas valstī. Tajā ir pilnīgi ievēroti dalībvalstu tiesību akti un prakse, kā arī sniegti argumenti par turpmākās pārrobežu demokrātijas paplašināšanu. Lūdzu deputātus atbalstīt komitejas rezolūciju bez grozījumiem..
<SPEAKER ID="087" NAME="Franco Frattini">
Komisijas priekšsēdētāja vietnieks. - (FR) Priekšsēdētāja kungs! Es vēlos pateikties referentam Duff kungam par ziņojumu, kurā ir daudz ideju. Daži no grozījumiem, ko ierosinājis Eiropas Parlaments, stipri pārsniedz Komisijas priekšlikumus par to, kā atrisināt konkrētas administratīvas grūtības, piemērojot šo direktīvu, kā tika konstatēts tās ziņojumā par 2004. gada vēlēšanām.
<P>
Tomēr es pilnīgi saprotu dažu Parlamenta grozījumu motivāciju - turklāt Komisija arī tos atbalsta - , jo īpaši vajadzību paaugstināt pilsoņu piedalīšanās līmeni Eiropas vēlēšanās un uzlabot Eiropas Parlamenta vēlēšanu struktūru. Tas viss ir saistīts ar jautājumiem par dubultas kandidēšanas iespējas novēršanu, ko paredz viens no grozījumiem, un ar automātisko procesu, kas noved pie kandidēšanas tiesību zaudējuma.
<P>
Komisija tāpēc atbalsta sīkāku šo jautājumu izpēti, ja nepieciešams, veicot padziļinātu pētījumu, un acīmredzot Eiropas Parlaments tiks iesaistīts šajā procesā. Ja nepieciešams, šos jautājumus varētu apspriest iestāžu informācijas darba grupa, kas pašlaik pēta visus iespējamos veidus, kā informācijas izplatīšanu par 2009. gada Eiropas Parlamenta vēlēšanām padarīt efektīvāku..
<SPEAKER ID="088" NAME="Richard Corbett" AFFILIATION="PSE">
Priekšsēdētāja kungs! Par procedūru. Es redzu, ka ALDE grupa ir pieprasījusi atsevišķu balsojumu par ikvienu šī ziņojuma grozījumu.
<P>
Saskaņā ar Reglamentu, tikai grupa var iesniegt grozījumu. Es vēlējos pārbaudīt, vai tas patiešām ir darīts grupas vārdā, vai arī to ir darījis viens no tās locekļiem, apgalvojot, ka tas rīkojas grupas vārdā.
<SPEAKER ID="089" NAME="Priekšsēdētājs">
Corbett kungs, mums ir pierādījumi, ka tā bija grupa, kas to lūdza. Tādējādi viss ir kārtībā. Piedodiet, bet viss ir kārtībā!
<P>
(Smiekli)

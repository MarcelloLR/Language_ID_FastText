<CHAPTER ID="016">
Vienas minūtes runas par politiski svarīgiem jautājumiem
<SPEAKER ID="050" NAME="Priekšsēdētāja">
Mēs tagad nonākam pie vienas minūtes runām par politiski svarīgiem jautājumiem.
<SPEAKER ID="051" NAME="Emmanouil Angelakas" AFFILIATION="PPE-DE">
(EL) Priekšsēdētājas kundze, kā jūs zināt, iepriekšējo nedēļu sarunas starp Grieķiju un bijušo Dienvidslāvijas Republiku Maķedoniju par nosaukumu, ko šai republikai lietot tās attiecībās ar visām starptautiskajām organizācijām, ir sasniegušas jutīgu stadiju. Diskusijas notiek saskaņā ar ANO lēmumu nostādnēm. Nesenās viesošanās laikā Skopjē 27. februārī ES Kopējās ārpolitikas un drošības politikas augstais pārstāvis Javier Solana pieminēja Grieķijas nodomu uzlikt veto šīs valsts izredzēm iestāties NATO, ja vispirms netiek nokārtots jautājums par nosaukumu. Viņš deva komentārus, kas liekas dīvaini ikvienam, kas saglabā Eiropas principus un vērtības. Viņš pat teica, ka viņš neatbalstot veto.
<P>
Ņemot vērā to, ka Grieķija ir bijusi aktīva, pilntiesīga ES dalībniece 27 gadus, mēs prasām, lai J. Solana atturas no komentāriem, kas kavē sarunu procesu starp dalībvalsti un valsti, kas vēlas pievienoties NATO un ES. Mēs mudinām viņu turēt prātā, ka viņš pārstāv ES dalībvalstis, un aicinām viņu respektēt to, ko tās uztver jutīgi, un dot ieguldījumu šo jautājumu atrisināšanā, izrādot Kopienas solidaritāti, kas no viņa tiek sagaidīta un ir viņa pienākums, ņemot vērā amatu, ko viņš ieņem.
<P>
(Priekšsēdētāja atslēdza runātāju)
<SPEAKER ID="052" NAME="Jaroslav Zvģųina" AFFILIATION="PPE-DE">
(CS) Es gribu tikai pateikt, ka esmu ļoti satraukts par dažu Eiropas Savienības politiķu un šī Parlamenta deputātu attieksmi pret Čehijas valdības sarunām ar ASV par vīzu atcelšanas programmu.
<P>
Lai gan mūsu valdība nav pārkāpusi nevienu Līgumu noteikumu, tā ir kļuvusi par kritikas, moralizēšanas un pamācību objektu. Tas ir par spīti tam, ka sarunas notika ar valsti, kas tradicionāli ir bijusi draugs un sabiedrotais Eiropas demokrātijām, nevis ienaidnieks vai aizdomās turama valsts.
<P>
Dažus kritiskos komentārus ir grūti izskaidrot Čehijas pilsoņiem, kas ir gaidījuši uz Amerikas Savienoto Valstu vīzu atcelšanas programmu gadiem. Tie, kas vēlas diskreditēt Eiropas Savienības tēlu Čehijas publikas acīs, var brīvi turpināt savu bezatbildīgo rīcību.
<P>
Mums visiem būtu jāmēģina atturēties no nevajadzīgu negatīvu emociju rosināšanas šajā gadījumā, jo nav nekāda pamata aizdomām, un Eiropas Savienības drošība nav apdraudēta.
<SPEAKER ID="053" NAME="Richard Corbett" AFFILIATION="PSE">
Priekšsēdētājas kundze, Parma ir slavena ar savu šķiņķi un Šampaņas reģions ar savu šampanieti, bet interesanti, cik daudzi mani kolēģi šeit saprot, ka Jorkšīra ir slavena ar saviem rabarberiem. Jorkšīras rabarberu audzētāji ir griezušies pie Eiropas Komisijas ar prasību piešķirt tai aizsargātu izcelsmes apzīmējuma statusu, un es mudinātu Komisiju piekrist šim lūgumam.
<P>
Gandrīz 90 % no Eiropas telpās audzētajiem rabarberiem līdz nesenai pagātnei bija ražoti Jorkšīrā; šis skaitlis varbūt ir samazinājies, bet kvalitāte noteikti nav samazinājusies. Jorkšīras īpašais klimats un īpašie paņēmieni, ko audzētāju paaudzes ir attīstījušas, ir nodrošinājušas īpašo kvalitāti šiem rabarberiem, kas tiek audzēti, kad to sakneņi ir novietoti tumšās telpās, un tumsa nozīmē, ka kāti stiepjas uz augšu, meklējot gaismu, un iegūst ļoti īpašu kvalitāti, kuru daudzi izcili pavāri un izsmalcinātākie restorāni atzīst kā ārkārtēju delikatesi. Es rosinu Komisiju piešķirt viņiem šo statusu.
<SPEAKER ID="054" NAME="Cristian Silviu Buşoi" AFFILIATION="ALDE">
(RO) Tehnikas progress medicīnas nozarē, kā arī progress, kas sasniegts medicīnas skolās, tagad ļauj panākt noteiktus izpildes līmeņus pacientu ārstēšanā, kas šķita nesasniedzami pagātnē. Par nožēlu vēl ir daudzi gadījumi, kad neatbilstīga ārstēšana, no kuras būtu bijis iespējams izvairīties, apdraud pacientu dzīvību.
<P>
Nepareiza ārstēšana vēl joprojām ir realitāte daudzās Eiropas Savienības valstīs. Šī parādība galvenokārt rodas daudzās no tām valstīm, kuras nesen ir pievienojušās Eiropas Savienībai. Atbildība par veselības pakalpojumu organizēšanu gulstas uz dalībvalstīm, un katrai Eiropas Savienības dalībvalstij ir sava likumdošana par nepareizu ārstēšanu. Tomēr, ņemot vērā, ka patērētāju aizsardzība un pacientu tiesības ir svarīgi Eiropas Savienības mērķi, es domāju, ka mums ir nepieciešama Eiropas līmeņa pieeja attiecībā uz informācijas nodrošināšanu pacientiem, kā arī attiecībā uz likumdošanu par nepareizu ārstēšanu Eiropas Savienības telpā.
<SPEAKER ID="055" NAME="Zbigniew Krzysztof Kuźmiuk" AFFILIATION="UEN">
(PL) Priekšsēdētājas kundze, rakstisko deklarāciju Nr. 88/2007 par izmeklēšanu sakarā ar lielveikalu ļaunprātīgu varas izmantošanu parakstīja 439 deputāti un oficiāli pieņēma Eiropas Parlaments.
<P>
Polijas parlaments 2007. gada maijā pieņēma tiesību aktu par lielveikalu izveidi un darbību, kas atbilst deklarācijā izteiktajām prasībām. Šis akts it īpaši pieprasa vietējām iestādēm, kuru teritorijā lielveikali tiks izvietoti, nodrošināt, lai tiek saglabāts līdzsvars starp dažādiem tirdzniecības veidiem un lai tiek ievērots godīgas konkurences princips komerciālo darbību veikšanā. Eiropas Komisija ir apšaubījusi šos pasākumus un pieprasa, lai Polijas valdība tos maina, vai arī lieta tiks nodota izskatīšanai Tiesā.
<P>
Es gribētu, lai jūs, priekšsēdētājas kundze, pievēršat Komisijas uzmanību kliedzošajai pretrunai starp Parlamenta gaidīto un Komisijas darīto šajā jautājumā.
<SPEAKER ID="056" NAME="Milan Horáček" AFFILIATION="Verts/ALE">
(DE) Priekšsēdētājas kundze, pirms nedēļas Krievijā notika prezidenta vēlēšanas, un rezultāts bija tik neapmierinošs, cik mēs to varējām sagaidīt. Dmitry Medvedev uzvarēja, un zaudētājos palika demokrātija un cilvēktiesības.
<P>
Trīs dienas pirms vēlēšanām man bija tikšanās ar cilvēktiesību organizāciju pārstāvjiem Maskavā. Viņi ziņoja par kliedzošajiem šķēršļiem opozīcijai vēlēšanu kampaņas laikā un neatkarīgu žurnālistu un cilvēktiesību aktīvistu pratināšanām. Turklāt nevar kliedēt aizdomas par krāpšanu vēlēšanās.
<P>
ES tagad būtu jāraida ļoti skaidrs signāls, ka tā nepieņem šo rīcību. Attiecībām starp ES un Krieviju ir jāveidojas uz godīgākiem pamatiem.
<P>
Tas pats attiecas uz attiecībām ar Ķīnu, it īpaši tādēļ, ka šodien ir 10. marts, datums, kad 1959. gadā tautas sacelšanās Tibetā pret valsts okupāciju, ko veica Ķīnas Tautas republika, tika brutāli apspiesta.
<SPEAKER ID="057" NAME="Kyriacos Triantaphyllides" AFFILIATION="GUE/NGL">
(EL) Priekšsēdētājas kundze, pirms īsa brīža mēs dzirdējām diskusiju par Palestīnu. Humānais stāvoklis Gazā ir sliktāks, nekā tas ir bijis kopš 1967. gada. Pašlaik 80 % iedzīvotāju, citiem vārdiem sakot, aptuveni 1,1 miljons cilvēku ir atkarīgi no pārtikas palīdzības salīdzinājumā ar 63 % 2006. gadā. Saskaņā ar Amnesty International ziņojumu bezdarbs ir sasniedzis 40 %. Mēs redzējām, kas notika šajā reģionā pagājušās nedēļas beigās: tika slepkavots abās pusēs; risinājās kara darbība, kamēr Palestīnas cilvēki gaidīja labāku rītdienu, kas nāk lēni.
<P>
Tāpēc ir laiks Eiropas Savienībai uzņemties atbildību un īstenot politiku, kas balstās uz objektīviem kritērijiem, nevis uz lielā brāļa Amerikas diktāta.
<SPEAKER ID="058" NAME="Dimitar Stoyanov" AFFILIATION="NI">
(BG) Vakardiena bija piemiņas diena Bulgārijā. 9. marts ir diena, kad Turcijas teroristi uzspridzināja vilciena vagonu mātēm ar bērniem Sofijas-Burgasas dzelzceļa līnijā pirms 23 gadiem. Septiņi cilvēki bija miruši, no tiem divi bija bērni. Vēl deviņi tika smagi ievainoti.
<P>
Šodien viens no sodītajiem par piedalīšanos šī zvērīgā nozieguma sagatavošanā, Sabri Mehmedali, ir Kustības par tiesībām un brīvībām partijas funkcionārs. Gandrīz divdesmit gadus šī kustība, kas kā etniska partija pastāv, pārkāpjot Bulgārijas konstitūciju, ir izmantojusi centrālās un vietējās valdības sviras, lai ne tikai veicinātu iecietību pret islāma fundamentālismu, bet arī veicinātu tā izplatīšanu.
<P>
KTB ir vienīgā partija Eiropā, kas ir uzcēlusi pieminekli atzītiem teroristiem, kas nogalināja bērnus. Pirms nepilnām divām nedēļām deviņi cilvēki tika dzīvi sadedzināti Sofijas-Kardamas vilciena guļamvagonā. Ir nopietnas liecības, kas norāda uz dedzināšanu, kas veikta 3. marta valsts svētku dienas priekšvakarā. Pagājušajā gadā šajā nozīmīgajā dienā turki seksuāli uzmācās bulgāru jauniešiem valstī, ko sauc Bulgārija.
<P>
Nesodāmības apziņa, ko valdība ir iedvesusi KTB, izraisa vardarbību turku vidū.
<P>
(Priekšsēdētāja pārtrauc runātāju)
<SPEAKER ID="059" NAME="Frieda Brepoels" AFFILIATION="PPE-DE">
(NL) Vai drīkstu vērst Parlamenta uzmanību uz nākamo ceturtdienu, 13. martu, kas ir Pasaules Nieru diena. Kā jūs visi zināt, hroniskā nieru slimība ir gandrīz klusa epidēmija Eiropā, jo tās progresija bieži ir asimetriska. Lielākajai daļai cilvēku šī slimība nav zināma, un politikas veidotāji neuzskata to par prioritāti. Uzskata, ka tā ietekmē 8 % eiropiešu, šis skaitlis dubultosies nākamo desmit gadu laikā, ja kaut kas netiks darīts.
<P>
Pagājušajā nedēļā Eiropas Nieru veselības alianse un Pasaules Nieru diena noturēja simpoziju par šo tematu kopā ar izstādi, un es pati esmu izveidojusi EP deputātu grupu kopā ar vairākiem kolēģiem. Es mudinu visus Parlamenta deputātus atbalstīt šo iniciatīvu, jo es esmu pārliecināta, ka Eiropas Parlamentam var būt vadoša loma dalībvalstu rosināšanā rīkoties ātri, lai apzinātu problēmas apjomu un izstrādātu pienācīgu stratēģiju.
<SPEAKER ID="060" NAME="Csaba Sándor Tabajdi" AFFILIATION="PSE">
(FR) Priekšsēdētājas kundze, divi juridiski svarīgi Eiropas Padomes dokumenti ir desmit gadus veci: tās Vispārējā konvencija par nacionālo minoritāšu aizsardzību un Eiropas Reģionālo vai minoritāšu valodu harta. Saskaņā ar Kopenhāgenas kritērijiem šie divi dokumenti ir pievienošanās kritēriji, jaunajām dalībvalstīm kļūstot par Eiropas Savienības dalībniecēm. Es mudinātu attiecīgās valstis, kas vēl nav parakstījušas vai ratificējušas šos juridiski svarīgos dokumentus, izdarīt to. Saskaņā ar Kopenhāgenas kritērijiem Francija, Beļģija, Grieķija un Luksemburga nevar būt Eiropas Savienības dalībnieces. Šie Eiropas dokumenti ir jāiekļauj, un Eiropas Savienībai ticētu Kosovā un jaunās dalībvalstīs prasīt, lai...
<P>
(Priekšsēdētāja atslēdza runātāju)
<SPEAKER ID="061" NAME="Marco Cappato" AFFILIATION="ALDE">
(IT) Priekšsēdētājas kundze, dāmas un kungi, ar savu bada un slāpju streiku, ko pašlaik ir pieteicis mūsu kolēģis Marco Pannella, viņš ir uzsācis pirmo lielo "Pasaules Satyagraha par mieru”. Satyagraha ir nevardarbīga kolektīva darbība. Tā ir darbība, par kuru es vēlos informēt kolēģus rakstiski, aicinot respektēt demokrātiski izteiktus vārdus, un tā ir nozīmīga ne tikai attiecībā uz stāvokli Itālijā.
<P>
Es vēlos arī atgādināt jums, ka šodien ir Tibetas tautas sacelšanās pret Ķīnas represijām 49. gadadiena, un sūtīt mūsu vislabākos novēlējumus Dalailamam un desmitiem tūkstošiem cilvēku gājienā Dharamsalā, tostarp Radikālās partijas vadītājiem Sergio d'Elia, Matteo Mecacci un Marco Perduca. Mēs tikko esam dzirdējuši, ka Indijas policija veic pasākumus, lai novērstu gājienu, un arī šī iemesla dēļ mēs sūtam vislabākos vēlējumus.
<SPEAKER ID="062" NAME="Mieczysław Edmund Janowski" AFFILIATION="UEN">
(PL) Priekšsēdētājas kundze, kāds nesens ziņojums par bērnu nabadzību Eiropā parādīja, ka gandrīz 19 % mūsu bērnu dzīvo zem nabadzības sliekšņa, kas noteikts kā 60 % no vidējā ienākuma uz vienu cilvēku dotajā valstī. Ir valstis, kur šis skaitlis ir lielāks. Par nožēlu Polija ir viena no tām.
<P>
Tāpēc es atzinīgi vērtēju Eiropas Komisijas nodomu piedāvāt īpašu programmu cīņai pret bērnu nabadzību. Mēs apzināmies demogrāfisko situāciju Eiropas Savienībā. Mūsu ģimenēm ir vajadzīgs atbalsts daudzos veidos, un nabadzīgām ģimenēm ir sevišķi vajadzīga palīdzība. Ko tad lai mēs domājam par augstajām PVN likmēm bērnu apģērbam - no 7 % līdz 22 % Polijā? Dažās valstīs, tādās kā Apvienotā Karaliste un Īrija, kas nekādā ziņā nav visnabadzīgākās, šī likme ir nulle, un citās valstīs, piemēram, Luksemburgā, tā ir ļoti zema - tikai 3 %.
<P>
Šo valstu valdības ir bijušas ļoti tālredzīgas, bet šajā lietā ir ļoti daudz liekulības. Es aicinu Eiropas Parlamentu rīkoties ar mērķi mainīt PVN direktīvu attiecībā uz bērnu apģērbu un apaviem.
<SPEAKER ID="063" NAME="Ilda Figueiredo" AFFILIATION="GUE/NGL">
(PT) Priekšsēdētājas kundze, izglītības un labdarības biedrība A Voz do Operário tika dibināta Lisabonā 1883. gada 13. februārī un 125 gadus ir nenogurstoši strādājusi izglītības, kultūras, partnerības un sociālā atbalsta jomā, kam es aplaudēju. Šis ilgstošais darbs ir turpinājies ar divām skolām, kuru mērķis ir apbruņot simtiem bērnu ar prasmēm, kas palīdzēs viņiem attīstīties, radot nosacījumus viņiem, lai adaptētu viņus sociālajā vidē kritiskā un kompensējošā veidā, balstoties uz taisnīguma un solidaritātes principiem.
<P>
Šī spraigā un atzītā darbība turpinās līdz šai dienai par spīti pašreizējām grūtībām, ko biedrība izjūt valdības atbalsta trūkuma dēļ, jo Izglītības ministrija nav spējusi izpildīt savus pienākumus. Un tā ir tā pati ministrija, kas bradā kājām skolotāju tiesības, kas ir novedis pie skolotāju lielākās demonstrācijas Portugālē - pie "Sašutuma gājiena” - ar 100 000 skolotājiem, galvenokārt ...
<P>
(Priekšsēdētāja atslēdza runātāju)
<SPEAKER ID="064" NAME="Jim Higgins" AFFILIATION="PPE-DE">
(GA) Priekšsēdētāja kungs, attiecībā uz dzimuma noziegumu skaita palielināšanos, kuru veicēji ir sodīti dažādu dalībvalstu tiesās, vairākās valstīs tagad darbojas šo pārkāpēju reģistrs. Kad sodītais par dzimuma pārkāpumiem tiek atbrīvots, policija viņa dzīves vietā tiek informēta. Ja viņš dzīvo skolas vai jauniešu kluba tuvumā, piemēram, par to ir jāinformē policija un publika.
<P>
Daudzu pārkāpēji vēlreiz izdara pārkāpumu, it īpaši tie, ar kuriem cietumā nav strādāts. Tomēr nav nekā tāda, kas varētu traucēt viņiem izdarīt to pašu noziegumu citā valstī. Tāpēc ir skaidrs, ka Eiropas datu bāze ir nepieciešama, lai nodrošinātu starptautisku sadarbību un palīdzētu atrisināt šo problēmu.
<SPEAKER ID="065" NAME="Kristian Vigenin" AFFILIATION="PSE">
Priekšsēdētājas kundze, vai drīkstu pievērst jūsu uzmanību jautājumam, kas ir izšķirīgi svarīgs mūsu Parlamenta kārtīgai funkcionēšanai, kā arī mūsu politiskajam svaram gan individuāli, gan kolektīvi. Es ļoti cienu mūsu tulkus un viņu grūto darbu. Viņu lielais vairums ir ļoti profesionāli un uzcītīgi. Es gribu tomēr pasvītrot, ka vājš tulkojums rada pārpratumus gan mūsu, EP deputātu, starpā, gan starp mums un pilsoņiem.
<P>
Kad es runāju plenārsēdē, es mēģinu lietot bulgāru valodu, cik vien iespējams. Man ir šīs tiesības, un tā ir daļa no ES dažādības un daudzvalodības. Es lietoju vienkāršus teikumus un iepriekš iedodu tekstu rakstiski, lai būtu drošs, ka mana doma tiek uztverta. Tomēr sev par pārsteigumu es nesen atklāju, ka viena trešā daļa līdz vairāk nekā puse no visām manām runām vienkārši pazūd angļu versijā, nemaz nerunājot par citām valodām, ko lieto mazākas tautas.
<P>
Es uzskatu, ka es runāju visiem pilsoņiem. Es sagaidu, ka mani saprot visi ES pilsoņi, un es nevaru pieņemt, ka tehniski jautājumi to neļauj. Es laipni lūdzu Parlamenta prezidentūru veikt vajadzīgos pasākumus, lai uzlabotu mutiskās tulkošanas kvalitāti.
<P>
(Priekšsēdētāja atslēdza runātāju)
<SPEAKER ID="066" NAME="Ramona Nicole Mănescu" AFFILIATION="ALDE">
(RO) Pēdējo mēnešu laikā prese tika informēta par vardarbīgiem notikumiem, kam raksturīgs rasisms un ksenofobija un kas vērsti pret rumāņu bērniem Itālijā. Divas lietas piesaistīja sabiedriskā viedokļa uzmanību: 13 gadus vecs zēns Čivitavečijā netālu no Romas, kas tika aizvests uz ātrās palīdzības punktu pēc tam, kad viņu bija piekāvis itāļu draugs; otrajā gadījumā diskriminācija un apzīmogošana ir vēl uzskatāmāka, ejot pat tik tālu, ka rumāņu mātei tiek lūgts mainīt viņas dēla vārdu. Bērns vairs negrib būt rumānis vai dzirdēt par Rumāniju. Šādas uzvedības iemesls ir tāds, ka zēnam viņa draugi pastāvīgi pārmeta par to, ka viņš ir rumānis, lai gan viņš runā itāļu valodā un ir labi integrējies sabiedrībā. Godātā priekšsēdētāja, tāpēc es prasu sev, vai visas šīs ksenofobijas formas, kas ietekmē rumāņu bērnus, ir rezultāts plašsaziņas līdzekļu kampaņai pret rumāņiem; pamatprincipu nozīmē ...
<SPEAKER ID="067" NAME="Zdzisław Zbigniew Podkański" AFFILIATION="UEN">
(PL) Priekšsēdētājas kundze, pašreizējā laikā tiek darināti atzinumi Eiropas Savienībā attiecībā uz Augļu sulu direktīvu 2001/112/EK. Ietekmīgo citronskābes ražotāju lobijs vēlas, lai būtu likumīgi iespējams paaugstināt skābes līmeni augļu sulās un to sastāvdaļās, tostarp ābolu sulā, pievienojot citronskābi, citronu sulu un laimu sulu.
<P>
Šāda iespēja pārkāptu godīgas konkurences principu un iznīcinātu Eiropas augļu sulas, tostarp ābolu sulu. Jautājums ir šāds: kāpēc ES iestādes tik bieži padodas lobiju grupu spiedienam un kādi pasākumi tiks veikti turpmākas padošanās gadījumā, lai aizsargātu ābolu ražotājus un pārstrādātājus?
<P>
Vai drīkst jums atgādināt, ka, balsojot par augļu un dārzeņu tirgus reformu, Eiropas Parlaments noraidīja grozījumu, ko iesniedza Polijas deputātu grupa, kura mērķis bija ieviest aizsardzības pasākumus āboliem. Šajos apstākļos pieņemt priekšlikumu atļaut augļu sulu, tostarp ābolu sulas papildu skābināšanu ar citronskābi būtu milzīga netaisnība un trieciens Eiropas augļkopības nozarei.
<SPEAKER ID="068" NAME="Nicodim Bulzesc" AFFILIATION="PPE-DE">
Priekšsēdētājas kundze, saskaņā ar ES attīstības jomas sadarbības politikas problēmu jaunajām dalībvalstīm es pievērsīšos valsts izglītības stratēģijai Rumānijā.
<P>
Jau pirms manas valsts integrācijas Eiropas Savienībā Rumānijas valsts izglītības stratēģijas uzmanības centrā bija sistēmas savietojamība ar esošajām sistēmām citās ES valstīs. Tāpēc 2004. gadā mēs sākām Boloņas reformas, un kopš 2005./2006. akadēmiskā mācību gada tiek izmantota trīs gadu pakāpju struktūra. Nesenās aptaujas liecina, ka Eiropas kredītpunktu pārneses sistēma (ECTS) ir tagad pabeigta un studenti Rumānijā jau mācās pēc jaunās sistēmas. Nākotnē mēs plānojam sekmīgi beigt Boloņas reformu īstenošanu, lai rosinātu Rumānijas studentus mācīties ārzemēs un ārzemju studentus mācīties Rumānijā, un lai būtu pārliecināti, ka universitāšu piešķirtie grādi saskan ar Eiropas darba tirgus vajadzībām.
<SPEAKER ID="069" NAME="Marianne Mikko" AFFILIATION="PSE">
(ET) Kolēģi, Baltkrievija ir traips Eiropas kartē. Apstākļi tur neatšķiras no dzīves aiz dzelzs aizkara, ko daudzi kolēģi šajā palātā ir personīgi pieredzējuši.
<P>
Es atceros ilgas pēc brīvības, ko lielākā daļa igauņu izjuta; un Somijas radio un televīzija palīdzēja ziemeļu Igaunijai saglabāt šīs ilgas kopā ar radio Brīvā Eiropa un Amerikas balss. Visiem baltkrieviem ir vajadzīgs šāda veida logs uz pasauli.
<P>
Cilvēktiesību dienā 10. decembrī televīzijas satelīts Belsat sāka raidījumus Polijā, tā misija ir izveidot Baltkrieviju par pilsoņu sabiedrību. Šīs stacijas vissvarīgākie partneri, kas strādā baltkrieviski un krieviski, ir Baltkrievijas žurnālisti, kas cīnās par demokrātiju. Tie desmit procenti baltkrievu, kuriem ir satelītu šķīvji, var pašlaik skatīties raidījumus.
<P>
Staciju atbalsta Polija, Īrija, Lietuva, Čehijas Republika un ASV. Labu televīziju, mani draugi, nevar iztaisīt par lēto. Tāpēc es lūdzu gan Eiropas Komisiju, gan visas dalībvalstis atbalstīt Belsat finansiāli. Es to redzu kā mūsu demokrātiju svētu pienākumu.
<SPEAKER ID="070" NAME="Marios Matsakis" AFFILIATION="ALDE">
Priekšsēdētājas kundze, pirms dažām dienām notika prezidenta vēlēšanas Kipras Republikā. Vēlētāji apliecināja savu vēlēšanos panākt ātru Kipras problēmas atrisināšanu, ievēlot mēreno politiķi D. Christofias un izbalsojot T. Papadopoulos, ko daudzi uzskatīja par stingrās līnijas piekritēju un nacionālistu. Šī svarīgā pārmaiņa ir vēl viens pierādījums, ka grieķu kiprieši patiesi vēlas atrisinājumu ilgstošajam konfliktam ar turku kipriešiem un ar Turciju, kas aizņem 40 % salas.
<P>
Kipras grieķi ir izdarījuši ļoti drosmīgu gājienu, parādīdami mērenību un kompromisu, bet lai lietas virzītos uz priekšu, Turcijai ir tagad jāatbild ar atbilstošu labas gribas gājienu, tādu kā spoku pilsētas Famagustas atdošanu tās likumīgajiem iedzīvotājiem vai nozīmīga daudzuma turku okupācijas vienību izvešanu no salas.
<SPEAKER ID="071" NAME="Eoin Ryan" AFFILIATION="UEN">
Priekšsēdētājas kundze, es vēlos pieminēt debates par Līgumu, kas pašreiz notiek Īrijā.
<P>
Es domāju, ka vienkārši nekaunīgs ir Sinn Féin un tā vadītāja Gerry Adams apgalvojums šajās debatēs, ka, nobalsojot "jā” par Līgumu, tas nozīmēs, ka Īrija iesaistīsies NATO un zaudēs savu neitralitāti.
<P>
Nekas nevarētu būt tālāks no patiesības. Ir trīskāršs drošības tīkls, lai būtu droši, ka tas nevar notikt. Ir teikuši to pašu Māstrihtas, Amsterdamas un Nicas Līgumu laikā, un vienmēr ir pierādījies, ka tā ir nepatiesība katru reizi.
<P>
Viņi ir bijuši pret visiem līgumiem kopš 1972. gada, tomēr viņi apgalvo, ka esot par Eiropu. Ja jūs esat "par” kaut ko, jūs neesat pret to ik reizes. Nesen Gerry Adams savā runā Ard-Fheis ne reizes nepieminēja EUR 1,65 miljardi, ko ES ir devusi miera procesam Īrijas salā. Es domāju, ka ir tikai taisnīgi, ka kādam, kas saka, ka viņš ir par Eiropu, jāatzīst tas darbs, ko šī Savienība ir izdarījusi, lai uzlabotu miera procesu Īrijas salā.
<P>
Ja jūs esat par Eiropu, jūs pierādāt, ka esat par Eiropu un jūs neizvirzāt nepamatotus apgalvojumus par šo Līgumu, kuri nav patiesi.
<SPEAKER ID="072" NAME="András Gyürk" AFFILIATION="PPE-DE">
(HU) Paldies par izdevību runāt, priekšsēdētājas kundze. Dāmas un kungi, dažu pēdējo dienu laikā divi notikumi ir atkal piesaistījuši mūsu uzmanību kopējas Eiropas enerģētikas politikas vajadzībai. No vienas puses Krievija ir atkal nozīmīgi samazinājusi gāzes daudzumu, ko tā piegādā Ukrainai, tādējādi nopietni apdraudot Eiropas enerģētisko drošību. No otras puses Gazprom un Ungārijas valdība ir noslēgušas vienošanos par South Stream gāzes cauruļvada Ungārijas posmu - vienošanos, kas ir nesavienojama ar pašreizējiem Eiropas Savienības noteikumiem. Mācība, ko var gūt no šiem abiem notikumiem, ir skaidra: lai gan Krieviju var arvien mazāk un mazāk uzskatīt par enerģētikas partneri, Eiropas Savienības atkarība no Krievijas nepārtraukti palielinās. Šī atkarība beigsies ar energoapgādes drošības pasliktināšanos un galu galā ar cenu pieaugumu. Lai no tā izvairītos un panāktu, ka varam garantēt Eiropas patērētājiem drošu apgādi par saprātīgu cenu, Eiropas Savienībai jārunā kopīgā balsī. Vēl nav par vēlu nostiprināt kopējas Eiropas enerģētikas politikas pamatus, kas balstās uz solidaritāti. Paldies.
<SPEAKER ID="073" NAME="Richard James Ashworth" AFFILIATION="PPE-DE">
Priekšsēdētājas kundze, es uzstājos, lai pievērstu jūsu uzmanību problēmām, ko izjūt Anglijas dienvidaustrumos sakarā ar streiku, kas notiek Francijas kanāla kuģniecības nozarē Duvras-Kalē maršrutā. Daudzus gadus šis svarīgais posms Eiropas satiksmes tīklā ir bijis neefektīva šaura vieta. Varbūt ir saprotams, ja to rada slikti laika apstākļi vai tehniskas problēmas, bet šajā gadījumā - tagad jau vairāk nekā divas nedēļas - šī reģiona ekonomika ir padarīta par nevainīgu ķīlnieci šajā strīdā.
<P>
Es lūdzu prezidentūru iedarboties uz Eiropas Komisiju un abām attiecīgajām valdībām, lai tiktu nodrošināta preču un cilvēku brīvas kustības principa ievērošana visā Eiropas Savienībā. Es prasu arī, lai galu galā tiek izdarīts spiediens, panākot lielāku nepieciešamību meklēt ilglaicīgus risinājumus šai problēmai, kas rada tik daudz grūtību mūsu reģionam.
<SPEAKER ID="074" NAME="Dushana Zdravkova" AFFILIATION="PPE-DE">
(BG) Priekšsēdētājas kundze, kolēģi, es gribu vēlreiz pievērst jūsu uzmanību pareizai un efektīvai ES finanšu resursu izmantošanai.
<P>
Iepriekšējā sesijā pieņemtie ziņojumi un debates par tiem skaidri parāda dažus vissvarīgākos jautājumus esošajā sistēmā. Diemžēl plašsaziņas līdzekļos un sabiedrībā turpinās debates par dažu veco dalībvalstu, kā arī jauno dalībvalstu, tostarp manas valsts Bulgārijas nespēju piemērot Eiropas standartus pietiekami labi un aizsargāt ES finansiālās intereses.
<P>
Ir arī acīmredzams, ka trūkst efektīvas preventīvas politikas ar mērķi novērst kļūdas un pārkāpumus finanšu līdzekļu izmaksāšanā un izmantošanā. Notikumi pēdējo nedēļu laikā, kad Eiropas Komisija ir pārtraukusi PHARE un SAPARD programmu līdzekļus Bulgārijai, ir turpmāka liecība tam, ka lielākā daļa pārkāpumu šo līdzekļu tērēšanā ir saistīti arī ar korumpētām darbībām.
<P>
Šajā sakarā es uzskatu, ka Eiropas Parlamenta mehānisms ir jāstiprina un mums uzstājīgi jāpieprasa īstenošanas pārraudzība pirms Eiropas Komisijas.
<P>
(Priekšsēdētāja pārtrauc runātāju)
<SPEAKER ID="075" NAME="Mirosław Mariusz Piotrowski" AFFILIATION="UEN">
(PL) Priekšsēdētājas kundze, pagājušajā mēnesī es rakstīju Eiropas Komisijai, prasot apturēt Polijas Republikas prasības izskatīšanu par pārstrukturēšanas palīdzību Krajowa Spółka Cukrowa (Polijas valsts cukura uzņēmums), atteikt iesniegumu un uzsākt kontroles procedūras. Manai vēstulei bija 35 EP deputātu atbalsts no dažādām valstīm un politiskām grupām. Sakarā ar pārstrukturēšanas palīdzības piešķīrumu Krajowa Spółka Cukrowa gatavojas slēgt Ļubļinas cukura fabriku un nojaukt visas ēkas
<P>
Pēc fabrikas personāla un protesta komitejas atzinuma, kas arī ir aizrakstīts Eiropas Komisijai un Eiropas Parlamenta Lūgumrakstu komitejai, Polijas iesnieguma sagatavošana un izskatīšana bija pretrunā ar Kopienas noteikumiem. Mēs joprojām gaidām atbildi no Eiropas Komisijas.
<P>
Es pievēršu Eiropas Parlamenta uzmanību šai īpašajai problēmai, jo ...
<P>
(Priekšsēdētāja atslēdza runātāja mikrofonu)
<SPEAKER ID="076" NAME="Jörg Leichtfried" AFFILIATION="PSE">
(DE) Priekšsēdētājas kundze, dāmas un kungi, mēs bieži esam diskutējuši par to, vai Olimpiskās spēles Pekinā uzlabos vai pasliktinās vispārējo cilvēktiesību stāvokli Ķīnā. Tas ir samērā strīdīgs punkts. Cik es varu saprast, noteikti šķiet tas, ka šīs spēles atstās katastrofālu ietekmi uz dzīvnieku labturību Ķīnā. Es šodien lasīju, ka esot plāni nogalināt 200 000 kaķu Pekinā, iesprostojot tos, nedodot ne ēst, ne dzert vai vienkārši noindējot tos, jo dažiem viesiem varētu būt iebildumi pret kaķu klātbūtni. Kaut kas tāds nav paciešams.
<P>
Es uzskatu, ka cilvēkiem būtu divreiz jāpārdomā, vai viņi tiešām grib būt skatītāji šajās spēlēs. Sportistiem jāpārdomā, vai viņiem vajadzētu piedalīties šajās spēlēs, un organizatoriem jāpārdomā, vai bija gudri piešķirt spēles Ķīnai. Mums tomēr nav nepieciešams šaubīties, ka jūs, priekšsēdētājas kundze, spējat izteikt šī Parlamenta nosodījumu.
<P>
(Priekšsēdētāja atslēdza runātāja mikrofonu)
<SPEAKER ID="077" NAME="Pedro Guerreiro" AFFILIATION="GUE/NGL">
(PT) Priekšsēdētājas kundze, es gribu izmantot šo izdevību un paust mūsu solidaritāti ar 100 000 Portugāles skolotājiem, kas devās iespaidīgā un ietekmīgā "Sašutuma gājienā” Lisabonā pagājušajā 8. martā, ko bija organizējusi Portugāles Valsts skolotāju federācija.
<P>
Atbildot uz Sociālistu partijas valdības virzīto uzbrukumu skolotāju tiesībām, demokrātiskai skolu vadībai un valsts izglītībai, skolotāji vēlreiz apliecināja savu apņemšanos cīnīties par cieņu, darbu, skolotāju tiesībām un labākiem apstākļiem un aizstāvēt augstas kvalitātes mācību darbu un valsts izglītību Portugālē.
<SPEAKER ID="078" NAME="Anna Záborská" AFFILIATION="PPE-DE">
(SK) Slovākijā 25. martā mēs pieminēsim 20. gadadienu kopš Sveču demonstrācijas par reliģiskās pārliecības un cilvēktiesībām un brīvībām.
<P>
Komunistiskais režīms vardarbīgi pārtrauca šo miermīlīgo ticīgo cilvēku sanāksmi. Tas bija nopietns cilvēktiesību un pulcēšanās brīvības pārkāpums, ko garantē Konstitūcija, Starptautiskais pakts par civilajām un politiskajām tiesībām un Helsinku Noslēguma akts (1975. gads).
<P>
Lai gan Sveču demonstrācija notika pēc ticīgo iniciatīvas, tā izteica visu pilsoņu ilgas pēc cilvēktiesību ievērošanas. Tās pamatā bija reliģiska un civila neapmierinātība, ar nāvi sodīto cilvēku upuri, netaisnīgi apcietinātu cilvēku ciešanas un Jāņa Paula II pontifikāts. Cilvēku pretošanās drosmes dēļ Sveču demonstrāciju Bratislavā 1988. gada martā var uzskatīt par komunistiskā totalitārisma beigu sākumu Čehoslovākijā, kas galu galā sasniedza kulmināciju 1989. gada novembrī.
<SPEAKER ID="079" NAME="Slavi Binev" AFFILIATION="NI">
(BG) Priekšsēdētāja kungs, kolēģi, es vēlos pievērst jūsu uzmanību Suhodol lietai, vides katastrofai Bulgārijas galvaspilsētā, kas tieši ietekmē veselību un dzīvi miljoniem cilvēku.
<P>
2007. gada decembrī pilsoņi, kurus ietekmē nekontrolētais poligons Suhodol teritorijā, nosūtīja lūgumrakstu Eiropas Parlamenta priekšsēdētājam pēc tam, kad poligons, kas bija slēgts ar Vides un ūdens ministrijas 2005. gada lēmumu, tika atkal atvērts ar vairāk nekā 2 500 policijas un žandarmērijas virsnieku iesaistīšanos 2007. gada 4. decembrī. Personas, kurus tas ietekmē, atsaucās uz Orhūsas Konvenciju, ko Bulgārijas Republikas nacionālā asambleja ir ratificējusi.
<P>
Sofijas pilsēta, ko nelikumīgi atbalstīja Bulgārijas Republikas Ministru Padome, ir rīkojusies bez Vides un ūdens ministrijas obligātā novērtējuma par ietekmi uz vidi un bez tam sekojošas ietekmēto iedzīvotāju uzklausīšanas. Turklāt Sofijas pilsēta vēlreiz ar Bulgārijas Republikas Ministru Padomes nelikumīgu atbalstu ir veikusi darbības, par kuru izpildi nav nekādu pieņemtu lēmumu.
<P>
Es laipni lūdzu jūs, lai izbeigtu bioloģisko terorismu, Vides, sabiedrības veselības un pārtikas nekaitīguma komitejai un Lūgumrakstu komitejai...
<P>
(Priekšsēdētāja pārtrauc runātāju)
<SPEAKER ID="080" NAME="Priekšsēdētāja">
. Mums tagad jāpārtrauc, jo mēs esam krietni pārsnieguši trīsdesmit minūtes.
<P>
Ar šo šis punkts ir noslēgts.

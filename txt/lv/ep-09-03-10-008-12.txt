<CHAPTER ID="008-12">
12. Piesārņojuma integrēta novēršana un kontrole: rūpnieciskās emisijas, titāna dioksīda rūpniecība, organisko šķīdinātāju izmantošana, atkritumu sadedzināšana, lielās sadedzināšanas iekārtas (
<P>
Pirms balsojuma:
<SPEAKER ID="118" NAME="Graham Watson">
ALDE grupas vārdā. - Priekšsēdētāja kungs, ja es jūs pareizi sapratu, jūs norādāt, ka prezidentvalsts vēlas šodien piemērot Krahmer kunga un Cashman kunga ziņojumiem pārstrādāšanas procedūru. Šādā gadījumā mana grupa pieprasa, lai mēs atliekam balsošanu līdz rītdienai, jo mums jāiepazīstas ar lietas būtību.
<SPEAKER ID="119" NAME="Guido Sacconi" LANGUAGE="IT">
Priekšsēdētāja kungs, kā jau iepriekš teicu, es atbalstu šo priekšlikumu, lai gan vēlos norādīt, ka šī problēma nebūtu radusies, ja nebūtu iesniegti grozījumi, kas pārsniedz to, ko pieņēmām, pamatojoties uz vispārēju kompromisu Vides, sabiedrības veselības un pārtikas nekaitīguma komitejā, jo kompromisa grozījumi pilnīgi saskanēja ar pārskatīšanas jēgu, proti, pārstrādāšanu. Ja tas tā būtu palicis, mēs šodien būtu varējuši balsot, bet mēs pieņemam atlikšanu, jo tai ir jēga.
<SPEAKER ID="120" NAME="Caroline Jackson">
PPE-DE grupas vārdā. - Priekšsēdētāja kungs, ja Watson kungs ierosina apsvērt pārstrādāšanas sekas, tad viņam pienākas tagad izskaidrot mums, ko nozīmē pārstrādāšanas sekas. Viņš, iespējams, vēlēsies to pārrunāt ar Corbett kungu, pirms sniegs atbildi.
<P>
Mani tas pārāk neuztrauc, bet tas būtu daudz prātīgāk, jo mēs gatavojamies par to balsot, un nešķiet, ka mēs mainīsim savu viedokli par pašu balsošanu - par, pret vai atturēšanos -, ņemot vērā pārstrādāšanas procedūras, vajadzētu balsot tagad, kad mums ir pietiekami laika un nevis steigties un pievienot šo balsojumu sarakstam rīt, kad mums ir daudz citu darāmu lietu. Tāpēc esmu pret šī balsojuma pārcelšanu.
<SPEAKER ID="121" NAME="Holger Krahmer" LANGUAGE="DE">
Priekšsēdētāja kungs, es priecājos, ka priekšsēdētājs ir beidzot devis vārdu referentam. Esmu arī mazliet pārsteigts!
<P>
Mēs vēl arvien cenšamies pierast pie pārstrādāšanas noteikumiem. Es tomēr vēlos vērst jūsu uzmanību uz to, ka šo noteikumu piemērošana nav nekāds pārsteigums, pat pirms pašas balsošanas. Mēs šos noteikumus jau esam konsekventi piemērojuši komitejās, un ir tikai loģiski, ka tie tiek konsekventi piemēroti plenārsēdē.
<P>
Ja mums būtu jābalso tagad, nebūtu neviena paša grozījuma un nebūtu kompromisa balsojuma, kas nebūtu apspriests. Viss ir uzskaitīts pa punktiem balsošanas sarakstā. Šī paša iemesla dēļ, lai gan ar citādu secinājumu, es tāpat kā Sacconi kungs neredzu nekādu iemeslu atlikt balsojumu. Mēs varam balsot tūlīt pat!
<P>
(Aplausi)<BRK>
<SPEAKER ID="123" NAME="Avril Doyle" AFFILIATION="PPE-DE">
Priekšsēdētāja kungs, tā kā esam nolēmuši balsot, varbūt jūs varētu paskaidrot, kāpēc tik daudz grozījumu noraidīja kā nepieņemamus. Tā ir problēma, un tas ir jautājums, ko sākotnēji uzdeva attiecībā uz pārstrādātajām versijām sakarā ar pārskatīšanu. Mēs nesaprotam, kāpēc daži grozījumi ir nepieņemami. Vai jūs to varētu paskaidrot, pirms mēs pārejam pie balsošanas?
<SPEAKER ID="124" NAME="Priekšsēdētājs">
Es vispārējos vilcienos zinu, par ko ir runa, bet par nožēlu es nevaru jums sniegt sīkāku informāciju. Mēs tomēr pašlaik balsosim par grozījumiem, kas jau apspriesti komitejā un uzskatīti par pieņemamiem, kas ir būtiski un kas vai nu pārstāv vai nepārstāv Parlamenta viedokli.
<SPEAKER ID="125" NAME="Monica Frassoni" AFFILIATION="Verts/ALE">
(IT) Priekšsēdētāja kungs, es vēlos teikt, ka šodienas atgadījums skaidri parāda, ka pārstrādātais nolīgums nedarbojas un ka tas ietekmēs mūsu kā suverenas iestādes pilnvaras. Tāda ir šīs procedūras problēma, ko mēs tik labi pašlaik demonstrējam.
<SPEAKER ID="126" NAME="Anders Wijkman" AFFILIATION="PPE-DE">
Priekšsēdētāja kungs, es atvainojos par šīs diskusijas paildzināšanu, bet vai es drīkstu papildināt to, ko tikko teica manas kolēģes Doyle kundze un Frassoni kundze? Kā viens no vairāku grozījumu autoriem es biju priekšsēdētāja birojā līdz pulksten 11.50, bet nevarēju iegūt nedz skaidru apstiprinošu, nedz noliedzošu atbildi par to, vai par grozījumiem, ko iesniedzām - no 136. līdz 139. - notiks balsošana vai ne. Tas nebija skaidrs, un pēdējā ziņa bija, ka balsojumu droši vien atliks uz vēlāku laiku. Kā jau sacīja Doyle kundze, mēs vienkārši nevaram saprast, kāpēc šie grozījumi nav pieņemami. Skaidrības dēļ mums vajadzētu vairāk laika, un mums būtu jāiegūst skaidrība no priekšsēdētāja biroja.
<SPEAKER ID="127" NAME="Priekšsēdētājs">
Man paskaidroja, ka par to bija lēmums un ka tikai dažus grozījumus paziņoja par nepieņemamiem, kas ir normāli jebkurā Parlamentā. Manuprāt, būtu labi, ja priekšsēdētājs, kas vadīs balsošanu, rīt par to paziņotu, lai būtu skaidrība. Bet tagad mums jāturpina un jābalso. Es atvainojos tiem, kas jūtas vīlušies.
<P>
Pirms balsojuma par 88. grozījumu:
<SPEAKER ID="128" NAME="Christopher Heaton-Harris" AFFILIATION="PPE-DE">
Priekšsēdētāja kungs, vairākumā mūsu balsošanas sarakstu 88. un 89. grozījums ir noraidīts kā nepieņemams un nav nekādu norādījumu, kā mums jābalso. Kaut arī jūs droši vien vēlaties, lai mēs balsojam, mums šajā ziņā ir maza problēma, jo mēs nezinām, par ko mēs balsojam, un mēs nezinām, kā mums balsot.
<P>
Vai es drīkstu ierosināt, lai šo jauno procedūru, ko izmantojam, vēl pārdomā un pārstrādā, jo šķiet, ka tajā trūkst koordinācijas un saziņas starp dažādām politiskām grupām.
<SPEAKER ID="129" NAME="Holger Krahmer" LANGUAGE="DE">
Priekšsēdētāja kungs, dāmas un kungi, šajā jautājumā es varu jums palīdzēt un pat norādīt priekšsēdētājam, ko viņš pats nolēma. Mums tagad ir 106., 139., 88. un 89. grozījums. Priekšsēdētājs ir nolēmis, ka 88. grozījums ir pieņemams. Jums visiem tas ir atzīmēts balsošanas sarakstā. Ja jums tas nav atzīmēts, tad jums jārunā ar atbildīgajiem savā grupā. Es par to atvainojos.
<SPEAKER ID="131" NAME="Chris Davies" AFFILIATION="ALDE">
Priekšsēdētāja kungs, dažus no grozījumiem, kurus jūs paziņojāt par nepieņemamiem, saskaņā ar pārstrādātajām procedūrām par nepieņemamiem paziņoja arī Vides, sabiedrības veselības un pārtikas nekaitīguma komitejas priekšsēdētājs. Parlamentam nav tiesību ieviest tiesību aktus. Parlamentam ietekmes iespēju dod mums iesniegto tiesību aktu grozīšana. Šķiet, ka tā, kā esam interpretējuši pārstrādātās procedūras, mēs esam kastrējuši paši sevi. Vai jūs varētu informēt priekšsēdētāju, ka mums šīs procedūras jāpārskata, ja gribam izrādīt patiesu vīrišķību?

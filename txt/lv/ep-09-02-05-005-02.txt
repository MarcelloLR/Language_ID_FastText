<CHAPTER ID="005-02">
2. Direktīvas 2003/9/EK, ar ko paredz patvēruma meklētāju un bēgļu uzņemšanas noteikumus, īstenošana Eiropas Savienībā - LIBE komitejas 2005.-2008. gada vizītes (
<P>
- Pirms balsošanas:
<SPEAKER ID="068" NAME="Martine Roure" LANGUAGE="FR">
priekšsēdētāja kungs, mēs nevarējām rīkot debates par šo svarīgo ziņojumu plenārsēdē, tādēļ uzskatām, ka šodien ir nepieciešams teikt runu komitejas vārdā.
<P>
Mēs esam strādājuši visi kopā, un es cildinu ēnu referentu lieliski paveikto darbu. Mēs apmeklējām ne mazāk kā 26 aizturēšanas centrus 10 ES dalībvalstīs un atzīmējām dažus galvenos punktus. Dažos centros novērojām centru acīmredzamu bēdīgu stāvokli un acīmredzamu higiēnas prasību neievērošanu, kā arī cilvēka cieņas ievērošanas pārkāpumus. Mēs atklājām, ka ne vienmēr bijusi iespējama pieeja medicīniskai aprūpei un ka ne vienmēr ievērotas bērnu tiesības uz izglītību.
<P>
Mēs aicinām ievērot skaidras, godīgas, efektīvas un samērīgas patvēruma procedūras, kā arī aicinām nodrošināt regulāras vizītes un aizturēšanas centru pārbaudes. Mums ir jāparāda reālā situācija šajos centros un jāiestājas par tiesībām pārbaudīt šos centrus - ko atļauj šāda veida vizītes - un tas mums ir jādara, lai veiktu pasākumus šīs situācijas uzlabošanai.
<P>
Prese man jautāja, kādēļ mēs šajā kopsavilkuma ziņojumā neminējām nevienu valsti. Es atbildēju, ka tā bija mana izvēle, jo mums ir kolektīvā atbildība attiecībā uz to, kas notiek aizturēšanas centros Eiropā, un šī ziņojuma mērķis nav izveidot dalībvalstu vērtējuma tabulu.
<P>
Mēs nebeigsim aicināt ievērot Eiropas solidaritāti patvēruma jomā. Mēs nevaram atstāt dalībvalstis uz Eiropas robežām vienatnē risinot lielās migrācijas plūsmas problēmu. Es vēlreiz atkārtoju - mums ir kolektīvā atbildība.
<P>
(Aplausi)
<SPEAKER ID="069" NAME="Priekšsēdētājs">
Liels paldies, Roure kundze. Es redzu, ka pat galvenie juristi šajā plenārsēdē vai tie, kas sevi par tādiem uzskata, nezina, ka referentam ir tiesības teikt divu minūšu runu, ja ziņojums nav apspriests plenārsēdē. Tādēļ Roure kundzei ir šādas tiesības, ko viņa izmantoja, un ikvienam tas ir jāpieņem, jo šādas tiesības ir noteiktas mūsu Reglamentā.
<P>
(Aplausi)

<CHAPTER ID="012-03">
3.  Eritrejas bēgļi, kas kā ķīlnieki tiek turēti gūstā Sinajā (
<SPEAKER ID="332" NAME="Carlo Casini" AFFILIATION="PPE">
(IT) Priekšsēdētāja kungs, dāmas un kungi! Grozījuma mērķis ir padarīt efektīvāku mūsu novērtējumu par Ēģiptē veicamajiem pasākumiem. Ar fakta atzīšanu vien, ka Ēģipte ir vismaz kaut ko izdarījusi, ir par maz. Mums ir jāprasa, lai tā nekavējoties veic minēto ķīlnieku atbrīvošanas pasākumus, mudinot šo valsti neizmantot nāvējošu spēku pret tiem, kuri šķērso Sinaju. ANO Augstais komisārs bēgļu jautājumos arī tiek aicināts nekavējoties sazināties ar cilvēkiem, kuri Sinaja tuksnesī pašlaik tiek turēti kā ķīlnieki.
<P>
"mudina Ēģiptes varasiestādes veikt visus nepieciešamos pasākumus, lai atbrīvotu eritrejiešus, kas tiek turēti kā ķīlnieki, izvairīties no nāvējoša spēka lietošanas pret valsts robežu šķērsojošiem nelegāliem imigrantiem, aizsargāt viņu cieņu un fizisko un psiholoģisko neaizskaramību, kā arī nodrošināt aizturētajiem migrantiem iespēju sazināties ar UNHCR un ļaut UNHCR piekļūt visiem patvēruma meklētājiem un bēgļiem, kas atrodas valsts uzraudzībā”.
<SPEAKER ID="334" NAME="David-Maria Sassoli" LANGUAGE="IT">
Priekšsēdētāja kungs, dāmas un kungi! Es gribētu šajā rezolūcijā iekļaut, mūsuprāt, svarīgu punktu, kas pārāk neietekmēs tās struktūru. Runa ir par kopīgās rezolūcijas 9. punktu.
<P>
Es to nolasīšu: "aicina dalībvalstis atrisināt šo ārkārtas situāciju humānās palīdzības jomā, piedāvājot visiem šajā krīzē iesaistītajiem patvēruma meklētājiem brīvprātīgu pārcelšanos uz ES; aicina Komisiju koordinēt šo operāciju un izmantot finansējumu, kas pieejams no Eiropas Bēgļu fonda”.
<SPEAKER ID="335" NAME="Carlo Casini" AFFILIATION="PPE">
(IT) Priekšsēdētāja kungs! Es gribētu lūgt grozījuma iesniedzējam paskaidrot šādu priekšlikumu.
<P>
Saskaņā ar pašreizējo teksta redakciju patvērumu var pieprasīt ikviens, kas to vēlas. Es drīzāk teiktu: "tiem, kuriem ir tiesības uz patvērumu”, jo, atstājot frāzi "visiem patvēruma meklētājiem”, pastāv risks, ka to var pieprasīt jebkurš.
<P>
Un otrādi - saskaņojot šo grozījumu ar ANO Augstā komisāra bēgļu jautājumos biroja iesaistīšanos, tieši šī iestāde būs pēdējā, kas to novērtēs.
<P>
Es jebkurā gadījumā lūdzu, lai šā grozījuma iesniedzējs manis pieminēto frāzi maina uz "tiem, kuriem ir tiesības uz patvērumu”.
<SPEAKER ID="336" NAME="Priekšsēdētājs">
Es zinu, ka ar desmit procentiem parasti ir pietiekami, tomēr šajā gadījumā ar tiem ir par maz. Jebkurā gadījumā, es jautāju jau iepriekš, un jums bija daudz laika. Tagad mēs balsosim par šo grozījumu.
<P>
(Mutiskais grozījums tika pieņemts)

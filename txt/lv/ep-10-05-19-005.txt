<CHAPTER ID="005">
Oficiāla sveikšana
<SPEAKER ID="108" NAME="Priekšsēdētājs">
Man ir prieks jūs informēt, ka Parlamenta sēžu zāles balkonā atrodas Kuveitas Nacionālās asamblejas delegācija. Mēs vēlētos laipni sveikt Kuveitas delegāciju.
<P>
(Aplausi)
<P>
Delegāciju vada Ali Al-Debaqbasi kungs, un tā ir ieradusies Strasbūrā, lai tiktos ar mūsu Parlamenta deputātiem.
<P>
Attiecības starp Eiropas Savienību un šogad Kuveitas vadītās Persijas līča Sadarbības padomes dalībvalstīm ir ļoti svarīgas mūsu Parlamentam.
<P>
Mēs esam pārliecināti, ka auglīgs dialogs starp Eiropas Parlamentu un Persijas līča Sadarbības padomes dalībvalstu parlamentiem stiprinās sadarbību starp Eiropas Savienību un Līča Sadarbības padomi un tādējādi veicinās drīzu un sekmīgu brīvās tirdzniecības nolīguma sarunu nobeigumu.
<P>
Tādēļ mēs vēlam Al-Debaqbasi kungam un viņa kolēģiem veiksmīgu vizīti pie mums.

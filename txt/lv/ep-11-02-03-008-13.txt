<CHAPTER ID="008-13">
13.  Eiropas Uzraudzības iestādes (Eiropas Banku iestādes) priekšsēdētāja iecelšana 
<SPEAKER ID="115" NAME="Olle Schmidt" AFFILIATION="ALDE">
Priekšsēdētāja kungs! Šodien mums ir jāieceļ trīs jaunās finanšu uzraudzības iestāžu priekšsēdētāji. Vēlos pievērst šī Parlamenta uzmanību tam, ka neviens no trim kandidātiem nav sieviete. Manuprāt, ir ārkārtīgi dīvaini, ka Komisija nav varējusi ieteikt nevienu sievieti, kas būtu pietiekami kompetenta kandidatūra amatam kādā no šīm iestādēm.
<P>
(Aplausi)
<SPEAKER ID="116" NAME="William" AFFILIATION="The Earl of) Dartmouth  (EFD">
Priekšsēdētāja kungs! Es ļoti vēlētos ieteikt Andreasen kundzi vienam no šiem amatiem.
<P>
(Aplausi un saucieni "Uzklausīt, uzklausīt!” no EFD grupas)
<SPEAKER ID="117" NAME="Enikő Győri">
Padomes priekšsēdētāja. - Priekšsēdētāja kungs! Vakar mums šajā Parlamentā bija ārkārtīgi auglīga diskusija par jauno uzraudzības iestāžu priekšsēdētāju un izpilddirektoru iecelšanas procesu. Sirsnīgi pateicos šim Parlamentam un tā deputātiem, kuri piedalījās šajās debatēs.
<P>
Deputāti uzsvēra dažus jautājumus, kas ir precizējami un kas būs jāuzrauga, lai sasniegtu mūsu kopējo mērķi - izveidot teicami funkcionējošu uzraudzības sistēmu, kas spēj atbilstoši veikt savu darbu.
<P>
Mēs jums piekrītam, ka ir ārkārtīgi svarīgi nodrošināt, lai šīs iestādes varētu darboties neatkarīgi, lai tām būtu spējīgi vadītāji ar pietiekamu autoritāti un lai tiktu garantēts šai institūcijai atbilstošs finansējums.
<P>
Parlamenta vēstījums ir sasniedzis prezidentūru un guvis atbalstu. Esmu pārliecināta, ka mums izdevās panākt lielisku vienošanos šajā jautājumā. Laipni lūdzu jūs visus balsot par šiem kandidātiem.
<SPEAKER ID="118" NAME="Priekšsēdētājs">
Varbūt jūs esat gatava uzņemties šo darbu?
<SPEAKER ID="119" NAME="Michel Barnier" LANGUAGE="FR">
Priekšsēdētāja kungs, dāmas un kungi! Jautājums, par kuru gatavojaties balsot ar vislielāko atbildību, ir ārkārtīgi svarīgs.
<P>
Tas ir jautājums par priekšsēdētāja izraudzīšanos trim dažādām - banku, apdrošināšanas un tirgus - uzraudzības iestādēm, un līdz ar to nodrošinot šo trīs iestāžu darbības uzsākšanu. Kopā ar Sistēmisko risku komiteju tās beidzot veidos pirmo patieso Eiropas finanšu tirgu uzraudzības struktūru, un lielā mērā viņiem par to ir jāpateicas jums, jo šīs iestādes tika izveidotas un viņu pilnvaras tika nostiprinātas, tieši pateicoties šī Parlamenta balsojumam.
<P>
Šodien balsosiet ar vislielāko atbildības sajūtu, un mums būs jārespektē jūsu lēmums. Tā kā šis jautājums Komisijā ietilpst manos pienākumos, uzņēmos atlasīt kandidātus no to 275 personu loka, kuras iesniedza pieteikumu un kuras es neizvēlējos. Šīs personas, kas brīvi iesniedza savus pieteikumus, bija no dalībvalstīm un uzraudzības iestādēm. Tas bija atklāts un pārredzams process, kurā varēja piedalīties ikviens, kurš to vēlējās.
<P>
Procesa beigās es personīgi tikos ar sākotnēji atlasītajiem kandidātiem. Jāsaka, Schmidt kungs, ka diemžēl vienā no šiem trim amatiem - Eiropas Banku iestādes amatam, viena no diviem sākotnējiem kandidātiem - augsti kvalificēta kandidāte pašā pēdējā brīdī tieši pirms Ziemassvētkiem atsauca savu kandidatūru. Mana apņemšanās galvenokārt ir nodrošināt, lai pašlaik notiekošais izpilddirektoru iecelšanas process - tieši šorīt tikos ar sākotnēji atlasītajiem kandidātiem vienai no iestādēm - ir līdzsvarotāks un daudzveidīgāks, jo īpaši no dzimumu līdztiesības viedokļa, kas ir pamatota Eiropas Parlamenta prasība.
<P>
Mēs atlasījām šos kandidātus, pamatojoties uz viņu prasmēm, zināšanām, uzticību Eiropai un neatkarībai. Tāpat rīkošos arī izpilddirektoru iecelšanas gadījumā, lai šīm trim uzraudzības iestādēm būtu nepieciešamā uzticamība un autoritāte.
<P>
Dāmas un kungi, šis balsojums ir nozīmīgs. Vēstulē, kas vakar tika nosūtīta Bowles kundzei un Lehne kungam, es devu solījumu - un ar priekšsēdētāja vietnieka Šefčovič kunga palīdzību apliecināju šo solījumu šorīt arī jums -, ka mēs piešķirsim šīm trim iestādēm tos materiālos, finansiālos un cilvēkresursus, kas nepieciešami, lai nodrošinātu šādām iestādēm nepieciešamo uzticamību un neatkarību, un es saprotu, ka prezidentūra ir apsolījusi tieši to pašu.
<P>
Šīm trim iestādēm būs jāuzņemas ārkārtīgi liela slodze saistībā ar stresa pārbaudēm, kredītvērtējumu aģentūrām un dokumentiem, par kuriem pašlaik debatējat saistībā ar regulām par atvasinātajiem instrumentiem un īsās pozīcijas pārdošanu. Šajā jomā darba netrūkst. Kā zināms, tirgus attīstās daudz ātrāk nekā demokrātija. Paļaujos uz Parlamentu, gatavojoties šim balsojumam, un apliecinu Komisijas sniegtos solījumus nodrošināt neatkarību, materiālos resursus šīm trim iestādēm un tās uzticamību.
<SPEAKER ID="120" NAME="Sharon Bowles">
autore. - Priekšsēdētāja kungs! Atvainojiet, ka man jātērē deputātu laiks.
<P>
Rezolūcijas tika iesniegtas tādēļ, ka komiteja nebija apmierināta ar iestāžu procedūrām un vēlējās lielākas garantijas no Komisijas un prezidentūras. Debatēs vakar un man nosūtītajos rakstiskajos paziņojumos un vēstulēs, ir sniegtas pietiekamas garantijas, un tās visas tiks publicētas.
<P>
Komitejas vairākuma ieteikums pašlaik ir apstiprināt visus kandidātus, kam arī es personīgi piekrītu. Tas nozīmē balsot pret visām rezolūcijām.
<P>
Garantijas tika prasītas četrās jomās.
<P>
Attiecībā uz iestāžu neatkarību gan Komisija, gan prezidentūra ir atkārtoti apliecinājusi, ka tiks ievērotas iestāžu, to priekšsēdētāju, izpilddirektoru un valdes locekļu neatkarības prasības.
<P>
Attiecībā uz pārstāvniecību valdē Komisija ir modra attiecībā uz to, ko uzraudzības iestāžu vadītāji ieceļ uzraudzības valdes sastāvā, atbilstoši regulā ietvertajām prasībām, un prezidentūra atbalstīja Komisijas paziņojumu.
<P>
Attiecībā uz pietiekamiem budžeta resursiem Komisija ir atzinusi nepieciešamību iestādēm nodrošināt pietiekamus budžeta finanšu un cilvēkresursus, kam piekrita arī prezidentūra, turklāt vēl norādot, cik nozīmīga ir dalībvalstu saistību izpilde.
<P>
Attiecībā uz iecelšanas procedūru esam atklājuši, ka regulās šajā ziņā ir noteiktas saistības, ko visas iesaistītās puses atzīst par neatbilstošām, piemēram, pensionēšanās vecuma kritēriji, kas ieplānoti amata termiņa beigās, kā arī saistībā ar dzimumu līdztiesības jautājumu. Šie jautājumi tiks risināti pārskatīšanas procesā, kam piekrīt gan Komisija, gan prezidentūra.
<P>
Komiteja joprojām pieprasa, lai tai tiktu piešķirta zināma loma pašreizējā un turpmākajās kandidātu sākotnējās atlases procedūrās visiem tādiem amatiem kā, piemēram, izpilddirektora amats. Demokrātijas nodrošināšanai deputāti vēlas, lai tie varētu paust savas priekšrocības attiecībā uz atsevišķiem kandidātiem, un tādēļ balsojums par rezolūcijām tika saglabāts dienas kārtībā. Tomēr, kā jau teicu, ja vēlaties apstiprināt iecelšanu, ko atbalstu arī es, jums jābalso pret rezolūcijām.
<SPEAKER ID="121" NAME="Priekšsēdētājs">
Pašlaik esam nonākuši pie diezgan izkropļotas procedūras, kā norādīja Bowles kundze. Tagad balsosim, bet, ja balsosiet "par”, tad būsiet nobalsojuši pret kandidāta iecelšanu, bet, ja balsosiet "pret” - tad par apstiprināšanu. Es to neizprotu, bet tā nu tas ir.

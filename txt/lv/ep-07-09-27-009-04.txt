<CHAPTER ID="009-04">
4. EDAP operācija austrumu Čadā un Centrālāfrikas Republikas ziemeļos (balsojums) 
<P>
- Rezolūcijas priekšlikums:
<P>
Pirms balsojuma par 3. punkta h) apakšpunktu:
<SPEAKER ID="087" NAME="Michael Gahler" AFFILIATION="PPE-DE">
(DE) Priekšsēdētāja kungs, dāmas un kungi, šajā rezolūcijā mēs īpaši norādām, ka EUFOR ir jāuzskata par pārejas spēkiem ar pagaidu pilnvarām, kas jāaizstāj ar turpmāku misiju. Tomēr 21. septembra vēstulē no Čadas valdības nav skaidri norādīts, vai valdība tam piekritīs. Tādēļ ir vajadzīgs šis 3. punkta h) apakšpunkta papildu grozījums:
<P>
"pirms EUFOR izvietošanas ir vajadzīga skaidri pausta Čadas valdības apņemšanās pieņemts starptautiskās sabiedrības novērtējumu attiecībā uz turpmākas misijas nepieciešamību.”
<P>
Pēc tam turpinās teksts.
<SPEAKER ID="090" NAME="Philippe Morillon" AFFILIATION="ALDE">
(FR) Priekšsēdētāja kungs, jūs nelūdzāt paust mūsu viedokļus par šo grozījumu, pirms to nodevāt balsošanai.
<P>
Jums būtu vajadzējis pajautāt, vai kāds tam neiebilst.
<SPEAKER ID="091" NAME="Michel Rocard" AFFILIATION="PSE">
(FR) Priekšsēdētāja kungs, es uzskatu, ka šis grozījums ir nevajadzīgs, ņemot vērā vēstuli, ko 2007. gada 11. septembrī Apvienoto Nāciju Organizācija saņēma no Čadas valdības, kurā bija pausta valdības piekrišana. Man ir šīs vēstules fotokopija, un es citēju: "Čadas valdība atzinīgi vērtē Apvienoto Nāciju Organizācijas ģenerālsekretāra jaunos ieteikumus, kas ietverti viņa 2007. gada 10. augusta ziņojumā, ar mērķi izvietot starptautiskos spēkus Čadas austrumos, lai veicinātu [...]” un tā tālāk.
<P>
Tādēļ šim grozījumam nav jēgas. Piekrišana ir pausta rakstveidā un ir pieejama ikvienam, kurš to vēlas izlasīt. Esmu samērā pārsteigts, jo es nosūtīju teksta kopiju M. Gahler. Tāpēc es ierosinu balsot pret šo grozījumu.
<SPEAKER ID="092" NAME="Michael Gahler" AFFILIATION="PPE-DE">
(DE) Protams, man ir šis teksts, un svarīgākais punkts ir šis:
<P>
”pēc sešiem mēnešiem Čadas valdība noteiks šīs klātbūtnes sākotnējo iznākumu ar mērķi iespējami turpināt Eiropas Savienības operāciju ar citiem kontingentiem Apvienoto Nāciju ietvaros un ar Čadas piekrišanu”.
<P>
Tas nozīmē, ka Čadai ir veto tiesības. Ja valdība nepiekrīt, tas nenotiks. Tādēļ es ierosinu piebilst, ka Čadai ir jāpieņem starptautiskās sabiedrības novērtējums un tā nevar izmantot veto tiesības.
<P>
(Aplausi)
<P>
(Mutiskais grozījums netika pieņemts)

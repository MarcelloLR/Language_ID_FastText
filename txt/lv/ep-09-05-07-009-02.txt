<CHAPTER ID="009-02">
2. Parlamenta jaunā loma un pienākumi saskaņā ar Lisabonas līgumu (
<P>
- Pirms balsojuma
<SPEAKER ID="091" NAME="Jo Leinen" LANGUAGE="DE">
Priekšsēdētāja kungs, dāmas un kungi, Es vēlos teikt tikai dažus vārdus vāciski. Tas, ka, lai pabeigtu šī parlamentārā sasaukuma darbu, Parlaments ir pieņēmis piecus ziņojumus, kas visi saistīti ar Lisabonas Līgumu, ir svarīgs signāls Eiropas Parlamenta vēlēšanām un laikam pēc tam.
<P>
Parlaments ir vienmēr pastāvīgi un konsekventi strādājis pie Reformu līguma - pat tad, kad bija grūti un daudziem bija šaubas vai pat vēlme atteikties no šī projekta. Vakar - līdz ar Čehijas Senāta "Jā” - mēs esam spēruši lielu soli uz priekšu. Apsveicu valsti, kas pašlaik ir prezidējošā valsts.
<P>
(Aplausi)
<P>
Mēs tagad varam pamatoti cerēt, ka šis reformu projekts stāsies spēkā 2009. gada beigās pēc pozitīva balsojuma Īrijā.
<P>
Jaunievēlētajam Eiropas Parlamentam būs daudz jaunu pilnvaru un iespēju. Šī jaunievēlētā Eiropas Savienības Pilsoņu palāta var izpildīt solījumu, ko mēs esam devuši, lai panāktu labāku ES ar lielāku demokrātisko kontroli un lielāku pārredzamību. Es pateicos visiem saviem kolēģiem Konstitucionālo jautājumu komitejā un jo īpaši šodienas referentiem un pārliecinošajam EP deputātu vairākumam, kas pauda atbalstu visiem šiem ziņojumiem un padarīja iespējamu šo progresu. Liels paldies.
<P>
(Aplausi)
<SPEAKER ID="092" NAME="Priekšsēdētājs">
Mūsu kolēģis deputāts Hans-Peter Martin ir lūdzis dot viņam vārdu - tam tiešām jābūt par kādu darba kārtības punktu.
<SPEAKER ID="093" NAME="Hans-Peter Martin" AFFILIATION="NI">
(DE) Priekšsēdētāja kungs, man ir tikai viens jautājums. Ja īri atkal saka "Nē”, cik bieži viņiem būs no jauna jāiet balsot? Trešo, ceturto, piekto reizi? Tā nav demokrātija, tas ir karaokes parlaments.
<SPEAKER ID="094" NAME="Priekšsēdētājs">
Tas nebija darba kārtības punkts, taču es biju pietiekami laipns, lai netaisītu no jums mocekli.
<SPEAKER ID="095" NAME="Proinsias De Rossa" AFFILIATION="PSE">
Priekšsēdētāja kungs, es vēlos izdarīt personisku paziņojumu par to, ko tikko teica Martin kungs. Īrijas Parlaments nav "karaokes parlaments”, un es iebilstu pret to, ka šīs cilvēks to tā sauc.
<P>
(Aplausi)

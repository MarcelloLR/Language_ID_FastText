<CHAPTER ID="002">
Priekšsēdētāja paziņojums
<SPEAKER ID="006" NAME="Priekšsēdētājs">
Dāmas un kungi, zemestrīcē, kas notika Itālijā un bija vislielākā pēdējo desmitgažu laikā, Abruco reģionā briesmīgā veidā dzīvību zaudēja 295 cilvēki. Visvairāk cieta L'Aquila pilsēta. Šīs dabas katastrofas spēcīgais trieciens un tās traģiskās sekas lika mums visiem šausmās sastingt. Lielākais zemestrīces trieciens un daudzie tai sekojošie grūdieni bez pajumtes atstāja gandrīz 40 000 cilvēku. Tiek lēsts, ka L'Aquila provincē, kas tika īpaši smagi skarta, tika sagrauta vai izpostīta katra trešā māja. Eiropas Parlamenta vārdā es vēlētos izmantot iespēju šodienas plenārsēdē izteikt visdziļāko līdzjūtību visiem šīs briesmīgās zemestrīces upuriem.
<P>
Visu klātesošo vārdā es arī vēlētos izteikt visdziļāko līdzjūtību bojā gājušo ģimenēm, kā arī paust solidaritāti ar Itāliju, tās pilsoņiem un iestādēm šajā skumjajā brīdī. Domās mēs esam kopā ar tiem, kas zaudēja dzīvību, tika ievainoti vai palika bez pajumtes, un visiem tiem, kurus skārusi šī katastrofa. Lūdzu jūs piecelties un vienoties piemiņas klusuma brīdī.
<P>
(Parlamenta deputāti piecēlās un ievēroja minūtes klusumu.)
<P>
Paldies!

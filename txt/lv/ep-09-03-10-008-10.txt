<CHAPTER ID="008-10">
10. Vienlīdzīga attieksme pret vīriešiem un sievietēm un viņu vienādās iespējas izpildītājmākslā (
<P>
Pirms balsojuma:
<SPEAKER ID="114" NAME="Claire Gibault" LANGUAGE="FR">
Priekšsēdētāja kungs, dāmas un kungi, izpildītājmākslā strādājošo cilvēku karjeras nav pasargātas no vēl aizvien pastāvošās izteiktās nevienlīdzības vīriešu un sieviešu starpā.
<P>
Tā kā man ir pienākumi māksla jomā, šis temats man ir ļoti tuvs, jo sieviešu diskriminācija izpildītājmākslā vēl aizvien ir bieži sastopama parādība, jo īpaši, ja ir runa par vadošajiem amatiem: tik maz sieviešu ieņem teātru, deju studiju, operu un tamlīdzīgu iestāžu vadītāju amatus.
<P>
Piemēram, ir svarīgi plašāk izmantot orķestra mūziķu aizklātu noklausīšanos, lai pieņemtu darbā orķestrī - pēc analoģijas ar uzņēmējdarbības vidē pastāvošo praksi izskatīt anonīmus CV -, daļēji tāpēc, ka tas ir vienīgais veids, kā sievietei tikt pie orķestra solistes amata, kā arī tāpēc, ka tas ir labs paņēmiens cīņā ar rasu diskrimināciju.
<P>
Turklāt sievietēm, kas darbojas šajā jomā, ir vēl grūtāk līdzsvarot savus profesionālos pienākumus ar pienākumiem pret ģimeni netipiskā darba laika dēļ, tāpēc ir nepieciešama tādu mazbērnu novietņu atvēršana, kuru darba laiks būtu pielāgots mākslinieču vajadzībām.
<P>
Dāmas un kungi, Eiropa kā mūsu senču kultūras dzimtene nevar bezdarbīgi noraudzīties uz šīm problēmām, kas liek tai ciest.

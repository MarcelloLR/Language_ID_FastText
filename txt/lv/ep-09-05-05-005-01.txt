<CHAPTER ID="005-01">
1. Mājputnu gaļas tirdzniecības standarti (
<P>
- Pirms balsošanas:
<SPEAKER ID="077" NAME="Ilda Figueiredo" LANGUAGE="PT">
Priekšsēdētāja kungs, dāmas un kungi, es tikai vēlos īsi paskaidrot, ka šajā ziņojumā ir iekļauti grozījumi, ko vienprātīgi pieņēma Lauksaimniecības un lauku attīstības komiteja rezolūcijai, ko pieņēma šis plenērs 2008. gada 19. jūnijā un kas noraidīja Komisijas priekšlikumu, kura mērķis bija apstiprināt mājputnu gaļas tirdzniecību cilvēku patēriņam pat pēc pretmikrobu apstrādes.
<P>
Tāpēc es vēlos pateikties visiem, kas strādāja kopā ar mani pie šī ziņojuma, tostarp deputātiem un Vides, sabiedrības veselības un pārtikas drošības komitejas viedokļa izstrādātājam.
<P>
Mēs ceram, ka Eiropas Komisija un Padome ņems vērā šo ziņojumu un Eiropas Parlamenta viedokli, lai aizstāvētu sabiedrības veselību, pārtikas drošību un mājputnu gaļas ražotājus Eiropas Savienībā.

<CHAPTER ID="013">
Vienas minūtes runas par politiski svarīgiem jautājumiem
<SPEAKER ID="034" NAME="Priekšsēdētājs">
Nākamā lieta darba kārtībā ir vienas minūtes runas par politiski svarīgiem jautājumiem.
<SPEAKER ID="035" NAME="Simon Busuttil" AFFILIATION="PPE-DE">
- (MT) Vēlos pateikties par jūsu labajiem novēlējumiem manai valstij Maltai, kas kopā ar Kipru pievienojās Eiro zonai pirms divām nedēļām, palielinot to valstu skaitu, kuru nacionālā valūtā ir eiro, līdz 15 valstīm. Tas nozīmē, ka tagad lielākā daļa no ES dalībvalstīm izmanto vienu valūtu. Svinībās, kas pirms divām dienām notika Maltā, Padomes priekšsēdētājs un Komisijas priekšsēdētājs, kā arī Eiropas Parlamenta priekšsēdētāja vietnieks Mario Mauro apsveica Maltu saistībā ar tās pēdējos trijos gados sasniegto straujo progresu, kopš tā ir pievienojusies Eiropas Savienībai, un ar pāreju uz eiro, kas norisinās labi un bez jebkādām problēmām. Patiesībā, neraugoties uz to, ka paralēlās apgrozības periods būs līdz šā mēneša beigām, es varu paziņot, ka jau pēc divām nedēļām gandrīz visi darījumi tiek veikti, izmantojot eiro. Cilvēki Maltā un Gozo ir lepni pieņemt eiro un ir veikuši lielu soli uz priekšu Eiropas apvienošanas procesā.
<SPEAKER ID="036" NAME="Yannick Vaugrenard" AFFILIATION="PSE">
(FR) Priekšsēdētāja kungs, decembrī Eiropas Kopienu Tiesa beidzot sniedza ilgi gaidīto spriedumu, kam ir satraucoša ietekme uz norīkoto darba ņēmēju aizsardzību Eiropas Savienībā.
<P>
Tas raida negatīvu signālu mūsu pilsoņiem, kuri ir nobažījušies par sociālā dempinga riskiem. Ko lēmusi Eiropas Kopienu Tiesa tā saucamajā "Laval" nolēmumā? Tā lēmusi, ka Zviedrijas arodbiedrības rīkojās nepareizi, uzspiežot Latvijas uzņēmumam parakstīt to koplīgumu, jo īpaši attiecībā uz minimālo algu. Tomēr saskaņā ar 1996. gada direktīvu, norīkotajiem darba ņēmējiem ir jāievēro svarīgākos no saistošajiem noteikumiem obligātajai aizsardzībai uzņēmējas dalībvalstī.
<P>
Tiesa nosprieda, ka Zviedrijas kolektīvo līgumu sarunu sistēma nav piemērojama un šādus noteikumus var noteikt tikai ar likumu. Tādejādi Eiropas Savienības nodotais vēstījums vairāk nav skaidrs: no vienas puses, Komisija prioritāti piešķir elastīgumam un darba koplīgumu sarunu sistēmai kā modelim, no otras puses, Eiropas Kopienu Tiesa apšauba šādu modeli.
<P>
Tāpēc Parlamentam un Padomei jāpadara skaidrāks šis jautājums. Citādi tas būtu kā izmest F. Bolkestein direktīvu pa parādes durvīm, lai tikai dažkārt tai atļautu ielavīties pa sētas durvīm, kas ir pilnīgi nepieņemami.
<SPEAKER ID="037" NAME="Graham Watson" AFFILIATION="ALDE">
Priekšsēdētāja kungs, es uzstājos par jautājumu, kas it īpaši attiecas uz vienu dalībvalsti, bet kam, manuprāt, ir plašāka nozīme Eiropā. Šis ir Eiropas Starpkultūru dialoga gads. Iestāde, kas daudz dara, lai veicinātu starpkultūru dialogu, ir Britu padome. Tieši tāpēc īpašas bažas izraisa Krievijas mēģinājums slēgt Britu padomes birojus Pēterburgā un Jekaterinburgā. Britu padomes darbība Krievijā ir pilnīgi likumīga. To regulē 1994. gada kultūras nolīgums starp Londonu un Maskavu. Tāpēc es pieprasu, lai kolēģi šo jautājums risina ar Krieviju mūsu parlamentārajā dialogā un lai jūs, priekšsēdētāja kungs, izmantojat ikvienu radušos izdevību bažu izteikšanai Krievijas iestādēm par to, ka kultūras jautājums, kuru regulē pilnīgi normāls nolīgums starp divām valstīm, tiek samīdīts Krievijas iestāžu mēģinājumā apklusināt politiskas debates.
<SPEAKER ID="038" NAME="Ewa Tomaszewska" AFFILIATION="UEN">
(PL) Priekšsēdētāja kungs, Parlaments ir debatējis par problēmām, kas ir saistītas ar demogrāfisko deficītu, kas apdraud Eiropu daudzos gadījumos, varētu teikt, ka mēs esam diskutējuši par izrietošajām sociālajām problēmām. Tajā pašā laikā no bērnu precēm PVN tiek iekasēts kā pamatlikme, citiem vārdiem sakot, kā visaugstākā iespējamā likme.
<P>
Bērnu precēm tika piemērota īpaša samazināta likme Polijā pirms mana valsts pievienojās Savienībai. Polijai pievienojoties Savienībai, diemžēl starp tiesiskajām sekām bija arī PVN likmes paaugstināšana bērnu precēm, kas darbojās pret uz bērniem orientēto politiku Polijā.
<P>
Es aicinu Eiropas Komisiju apsvērt attiecīgo noteikumu grozījumus visu Savienības dalībvalstu ieguvumam, jo īpaši to visnabadzīgāko ģimeņu labā, kuras audzina bērnus. Tas mums visiem palīdzētu īstenot Lisabonas stratēģiju.
<SPEAKER ID="039" NAME="Mikel Irujo Amezaga   -" AFFILIATION="Verts/ALE">
(ES) Priekšsēdētāja kungs, Komisijas darba programmā 2008. gadam teikts, ka pilsoņi ir un viņiem jābūt Eiropas projekta pamatam.
<P>
:Ņemot vērā šo ideju, es uzskatu, ka Eiropas Savienības pieeja Kosovas procesam nav pareiza. Mēs nevaram turpināt debatēt par to, vai šī vai cita starptautiskā situācija ir piemērota, lai atzītu Kosovas neatkarību. Vienam jautājumam ir jābūt svarīgākam par citiem: ko vēlas cilvēki Kosovā? Viņi ir vissvarīgākie. Atbilde, kā atrisināt konfliktus, ir atrodama divās lietās: cilvēktiesību ievērošanā un viņu tiesību lemt brīvi par savu nākotni atzīšanā.
<P>
Es uzskatu, ka Eiropas Savienībai jāizmanto šie vārdi kā norāde tajās situācijās, kas rodas gan tās robežās, gan ārpus tām.
<SPEAKER ID="040" NAME="Daniel Strož" AFFILIATION="GUE/NGL">
- (CS) Es gribētu runāt par kādu neērtu jautājumu, kas ir plaši izplatītā kampaņa, kas vērsta pret smēķēšanu un smēķētājiem Eiropas Savienībā, kampaņa, kura ir balstīta arī uz Eiropas Parlamenta pieņemtajiem tiesību aktiem. Nav šaubu, ka šādas kampaņas nolūki ir cēli attiecībā uz pilsoņu veselību. Tomēr, manuprāt, tā arī izceļ tās problēmas, kuras nav aplūkotas padziļināti un kuras diskriminē lielu sabiedrības daļu, kas būtībā tiek pasludināta par noziedzīgu to smēķēšanas atkarības dēļ. Nevar arī nepamanīt tos smagos finansiālos zaudējumus publiskajiem iestādījumiem valstīs, kas noteikušas smēķēšanas ierobežojumus restorānos. Es pieņemu, ka tā uzmanība, kas tiek pievērsta smēķētājiem, pienācīgi jāpievērš arī tabakas rūpniecībai. Nav noslēpums, ka vairākus gadu desmitus tabakai tikušas pievienotas vairākas sastāvdaļas, piemēram, nitrozamīns, kas savienojumā ar slāpekli var izraisīt vēzi un palielināt nikotīna uzkrāšanos. Lielākajā daļā gadījumu apdraudējums cilvēkam tiek radīts nevis ar nikotīnu, bet tieši ar šo piejaukumu. Manuprāt, tabakas izstrādājumi un to sastāvs ir jāregulē.
<SPEAKER ID="041" NAME="Jim Allister" AFFILIATION="NI">
Priekšsēdētāja kungs, pirms trim gadiem šajā mēnesī ĪRA locekļi Belfāstā brutālā veidā noslepkavoja Robert McCartney. Riebums pret šo slepkavību pārņēma Parlamentu, kad McCartney māsas ieradās te un iesniedza šo lietu iztiesāšanai.
<P>
Pēc trim gadiem taisnas tiesas vēl joprojām nav. Kāpēc? Galvenokārt tāpēc, ka partija, kura varētu palīdzēt visvairāk - Sinn Fein - vēl joprojām ir vairāk ieinteresēta aizstāvēt savējos, nekā nodot slepkavas tiesai. Patiešām, situācija ir pasliktinājusies, jo spiediens uz Sinn Fein ir atslābis līdz ar viņu uzņemšanu valdībā, kā dēļ valdības saglabāšanas nolūkos manas iepriekšējās partijas DUP biedri ir gatavi palaist Sinn Fein vaļā.
<P>
Ļoti bēdīgi, ka taisna tiesa par Robert McCartney ir pakārtota "smieklīgās koalīcijas” saglabāšanai Stormontā. Līdzīgi ir ar daudz nesenāko Paul Quinn slepkavību, ko, bez šaubām, veicis Sinn Fein militārais spārns, - arī tā tiks apkaunojoši attaisnota un noslēpta. Lūk, kas notiek, kad jūs ielaižaties ar terorisma spēkiem.
<SPEAKER ID="042" NAME="Rodi Kratsa-Tsagaropoulou" AFFILIATION="PPE-DE">
(EL) Priekšsēdētāja kungs, jaunā gada plenārsēdes pirmajā daļā es vēlētos runāt par politiskajām krīzēm, kuras pašlaik turpinās Libānā un to lomu, kādu jāuzņemas mūsu Parlamentam.
<P>
Kopā ar sarežģītām ekonomiskajām un politiskajām problēmām, ar kādām saskaras šī draudzīgā nācija, tur joprojām ir institucionālais vakuums, jo kopš 2007. gada 23. novembra parlaments nav varējis ievēlēt prezidentu, šīs vēlēšanas ir atliktas 12 reizes. Tādejādi parlaments joprojām ir slēgts un nav iespēju diskutēt par problēmām un nākotnes plāniem, vai arī izmantot. parlamenta konstitucionālo varu, lai ievēlētu prezidentu.
<P>
Man ir zināms par jūsu jūtīgumu attiecībā uz šo jautājumu un ziņas, ko jūs esat mēģinājis nosūtīt, lai sasniegtu šo mērķi, priekšsēdētāja kungs, bet es vēlos vēlreiz uzsvērt, ka mums jāpauž dziļš satraukums par šīs krīzes sekām, kuru dēļ cieš Libānas cilvēki, kā arī par mieru un stabilitāti šajā reģionā. Mūsu demokrātiskie pienākumi padara to mums par saistošu, kā arī mūsu partnerībā noteiktās saistības. Asociācijas nolīgums ar Libānu paredz stabilu politisko dialogu starp Eiropas Parlamentu un Libānas parlamentu, mums jāizmanto šī iespēja un jānosūta efektīvs vēstījums.
<SPEAKER ID="043" NAME="Pierre Pribetich" AFFILIATION="PSE">
(FR) Priekšsēdētāja kungs, dāmas un kungi! Slovēnija, vienīgā valsts, kas no bijušās Dienvidslāvijas pievienojās Eiropas Savienībai, pašlaik ir pārņēmusi Savienības prezidentūru. Par godu šim vēsturiskajam notikumam mēs vēlamies novēlēt vislabāko veiksmi tās prezidentūrai.
<P>
Tomēr nekad nav bijusi spiedīgāka vajadzība atrisināt Dienvidslāvijas krīzi vienreiz un uz visiem laikiem, vienalga, vai tas ir Kosovas jautājums vai Balkānu kaimiņvalstu pievienošanās paātrināšana. Vienīgais risinājums tām valstīm, kas ir bijušas daļa no bijušās Dienvidslāvijas, ir ātra pievienošanās Savienībai saskaņā ar noteiktajiem kritērijiem. Miera nodrošināšanai nepieciešama tālejoša vīzija, jo īpaši vēlme virzīties uz priekšu Balkānu vēsturē, un raudzīties uz nākotni Eiropas Savienībā.
<P>
Līdz šim nav atrisināts Kosovas jautājums, jo starptautiskā sabiedrība nav spējusi panākt vienošanos. Arī Eiropas Savienība ir bijusi šīs bezizejas, šī sindroma upuris. Starp tām valstīm, kas baidās no neatkarības ietekmes, un tām, kas sapņo vienīgi par pēc iespējas drīzāku to brīvības atzīšanu dažādu diplomātisku iemeslu dēļ, Slovēnijai sākotnēji būs jānodrošina Savienības kohēzija, pirmkārt un galvenokārt meklējot starptautisku kompromisu, ja tā ES ārpolitika, kura izklāstīta Lisabonas līgumā, netiek padarīta par banālu vai pat par smieklīgu.
<P>
Tomēr mēs zinām, ka Triglava kalns Slovēnijā simbolizē apņēmību un sasniegumus. Tāpēc cerēsim, ka tas būs 2008. gada simbols!
<SPEAKER ID="044" NAME="Romana Jordan Cizelj" AFFILIATION="PPE-DE">
(SL) Horvātija 2003. gada oktobrī pasludināja ekoloģisko/ zvejas zonu Adrijas jūrā, pret ko iebilda Slovēnija un Itālija. Gadu vēlāk tas noveda pie nolīguma parakstīšanas starp Slovēniju, Itāliju, Eiropas Savienību un Horvātiju. Saskaņā ar nolīgumu šī zona neattiecas uz dalībvalstīm. Par spīti tam, Horvātijas parlaments pagājušajā gadā vienpusēji izlēma, ka ekoloģiskā/zvejas zona attieksies arī uz dalībvalstīm, vēlākais, sākot no šī gada 1. janvāra.
<P>
Tādejādi parlaments padarīja grūtas to cilvēku dzīves, kuri dzīvo pie Adrijas jūras. Šis Horvātijas vienpusējais lēmums, piemēram, radīja problēmas zvejniekiem, jo tas ir samazinājis viņu zvejas teritoriju un Koperas ostai vairāk nav pieejas starptautiskajiem ūdeņiem. Parlamenta lēmums, ka ekoloģiskajai/zvejas zonai jāattiecas uz dalībvalstīm no šī gada 1. janvāra, ir pretrunā ar tām starptautiskajām saistībām, kurām Horvātija ir piekritusi, kas dod iemeslu apšaubīt tās uzticamību. Saistības, kuras uzņēmusies kāda valsts, nevar tikt pārkāptas mūsdienīgā, demokrātiskā un tiesiskā valstī. Tas ir pilnīgā pretrunā ar Eiropas Savienības politisko kultūru.
<P>
Tāpēc es apšaubu, vai Horvātija patiešām vēlas kļūt par Eiropas Savienības dalībvalsti. Ja tā tomēr to vēlas, tai jārīkojas nekavējoties un jāsāk ievērot nolīgumu par ekoloģisko/zvejas zonu, kā arī citus līdz šim noslēgtos nolīgumus.
<SPEAKER ID="045" NAME="Gyula Hegyi" AFFILIATION="PSE">
(HU) Sigetkezs, (Szigetköz), kas daļēji atrodas Austrijā un Slovākijā un Ungārijas Donavas līkumā, ir viena no skaistākajām vietām Eiropā. Tā ir sala ar dabas bioloģisko daudzveidību, kuras dabas īpašības ir bagātīga fauna un flora, ūdeņu biotopi un ar tradicionālu tajā dzīvojošo cilvēku dzīvesveidu.
<P>
Diemžēl ūdens līmenis upēs, kas nodrošināja ūdeni, ir izsīcis līdz pēdējās desmitgadēs pastāvējušā apdraudējuma līmenim saistībā ar ūdens piegādes traucējumiem. Šīs nav tikai skartās teritorijās interesēs, bet arī Ungārijas un visas Eiropas Savienības interesēs, lai šie unikālie dabas dārgumi nebūtu zuduši nākamajām paaudzēm.
<P>
Mums jau ir pieņemti labi tiesību akti šajā jomā, piemēram, Ūdens pamatdirektīva, kam principā būtu jāaizsargā šis reģions. Tomēr, lai tie būtu veiksmīgi, tiem jātiek īstenotiem valstu un Savienības līmenī. Būtu ļoti vēlams, lai Slovākija, neraugoties uz Nagy-Duna jautājumu, tomēr sadarbotos ar Ungāriju, lai stabilizētu ūdens piegādi šajā reģionā.
<P>
Es jūs visus pavasarī vēlētos uzaicināt ceļojumā pa šo romantisko zemes ainavu, bet diemžēl mēs to nevar paveikt bez ūdens, tāpēc mums nepieciešama jebkura iespējamā palīdzība.
<SPEAKER ID="046" NAME="Thierry Cornillet" AFFILIATION="ALDE">
(FR) Priekšsēdētaja kungs, es gribētu pievērst Parlamenta uzmanību divu Francijas žurnālistu Pierre Creisson un Thomas Dandois liktenim, kuri pašlaik atrodas ieslodzījumā Nigēras cietumā. Viņi ir apsūdzēti valsts drošības apdraudēšanā, par ko Nigērā ir iespējams piespriest nāves sodu.
<P>
Nav šaubu, ka abi žurnālisti un viņu šoferis Al-Hassane pārkāpa Nigēras likumus, ierodoties aizliegtajā teritorijā. Manuprāt, tas tomēr tika darīts nozīmīgu žurnālistikas nolūku dēļ, jo viņu mērķis bija ziņot par tuaregu sacelšanos, un viņi bija iecerējuši galvaspilsētā vērsties pie Nigēras amatpersonām, lai iegūtu pēc iespējas plašāku ieskatu.
<P>
Tāpēc es uzskatu, ka mums ir svarīgi rīkoties, lai palīdzētu šiem diviem žurnālistiem: pirmkārt, tā riska dēļ, ka viņus varētu sodīt ar nāvessodu, soda mēru, kas nekādā veidā nav samērojams ar viņu rīcību, un, otrkārt, Nigērija mēģina kļūt par mūsu draugu un tā ir valsts, kurai mēs sniedzam lielu palīdzību. Tā nav pelnījusi reputāciju, kas varētu mainīt šo attieksmi.
<P>
Priekšsēdētāja kungs, es uzskatu, ka jūs un mani kolēģi deputāti varētu sniegt ievērojamu palīdzību, ja jūs piedalītos apžēlošanas lūguma iesniegšanā prezidentam M. Tandja, lai šie abi žurnālisti tiktu atbrīvoti. Lai arī viņi pārkāpa Nigērijas likumos, tomēr viņu rīcība nevar būt pamats tik ilgam ieslodzījumam.
<SPEAKER ID="047" NAME="Priekšsēdētājs">
Mums tam jāseko līdzi ļoti uzmanīgi.
<SPEAKER ID="048" NAME="Bogusław Rogalski" AFFILIATION="UEN">
(PL) Priekšsēdētāja kungs, es šodien šeit esmu pārstāvēts kā Pilsoņu brīvību, tieslietu un iekšlietu komitejas loceklis un arī kā pilsonis no valsts, kura ir bijusi spiesta cīnīties par tās neatkarību un brīvību daudzos gadījumos.
<P>
Man jāpievērš Parlamenta uzmanība uz cilvēktiesību neievērošanu un vārda brīvības aizliegšanu Ķīnas Tautas Republikā attiecībā uz Tibetas iedzīvotājiem. Nesenākais piemērs šī režīma politikai attiecībā uz Tibetu ir to mūku represija, kuri pauda savu prieku par ASV Kongresa zelta medaļas piešķiršanu Dalailamam. Dalailama ir ieguvis arī Nobela prēmiju un vairākas desmitgades ir cīnījies par cilvēktiesību ievērošanu.
<P>
Mēs nevaram ļaut Tibetai vai jebkurai citai nācijai 21. gadsimtā tikt diktatūras, tirānijas vai sadistiskas tieksmes uz pilnīgu politisko dominēšanu apspiestiem. Parlamentam jāsaka: "Pietiek!" Tam jāsaka "pietiek" uzbrukumiem kultūrai, kas tiek uzskatīta par vienu no vismiermīlīgākajām kultūrām uz Zemes. Kā brīviem cilvēkiem, kuri ievēro Eiropas Savienības pamatvērtības, mums jādara viss, kas ir mūsu spēkos, lai nodrošinātu, lai cilvēki Tibetā arī varētu saprast vārda brīvības patieso nozīmi.
<SPEAKER ID="049" NAME="Milan Horáček" AFFILIATION="Verts/ALE">
(DE) Priekšsēdētāja kungs, mēs esam ļoti šokēti par Krievijas valdības lēmumu slēgt Lielbritānijas padomes reģionālos birojus. Šie reģionālie biroji tika upurēti, pasliktinoties attiecībām starp Krieviju un Apvienoto Karalisti. Vai pilsoniskā sabiedrība Krievijā var sagaidīt vēl kaut ko bez šīs provokācijas?
<P>
Alexander Litvinenko slepkavība vēl joprojām nav atklāta, jo Krievija atsakās sadarboties šajā jautājumā. Galvenais aizdomās turamais Andrei Lugovoi ir Domes deputāts kopš 2007. gada beigām. Arī Anna Politkovskaya nāves apstākļi joprojām nav noskaidroti. Vai kritika vēl joprojām piesegta ar noslēpumainību vai arī tā tiek vienkārši izskausta?
<P>
ES jāaicina Krieviju ievērot cilvēktiesības un tiesiskumu. Šeit kā piemēru mēs varam minēt mūsu publikāciju biroju pēc Anna Politkovskaya slepkavības.
<SPEAKER ID="050" NAME="Pedro Guerreiro" AFFILIATION="GUE/NGL">
(PT) Priekšsēdētāja kungs, sekojot trešajam sarunu posmam starp Polisario Fronti, vienīgo Sahravi cilvēku likumīgo pārstāvi, un Marokas karaļvalsti, kas notika Apvienoto Nāciju uzraudzībā 8 un 9 janvārī, man jāuzsver pašreizējā nepieciešamība un nozīmīgums prasīt pilnīgu Sahravi ļaužu neatņemamo tiesību uz pašnoteikšanos pilnīgu ievērošanu. Tas ir vienīgais taisnīgais un ilgtspējīgais risinājums šajā strīdā, arī saskaņā ar starptautiskajiem noteikumiem un ANO rezolūcijām. Marokas amatpersonām jānorāda izbeigt viņu lēnīgo manevrēšanu, kuras mērķis ir novilcināt un, ja tas ir iespējams, boikotēt pašreizējo sarunu procesu. Marokas amatpersonām jānorāda arī izbeigt viņu represijas un kolonizāciju okupētajās teritorijās Rietumsahārā.
<SPEAKER ID="051" NAME="Avril Doyle" AFFILIATION="PPE-DE">
Priekšsēdētāja kungs, AIDS kampaņas organizētāju, cilvēktiesību aktīvistu, kuru šis Parlaments nominējis A. Saharova 2007. gada balvai, Hu Jia Ķīnas iestādes arestēja Pekinā 2007. gada 27. decembrī par pretvalstisku darbību.
<P>
Es apbrīnoju progresu, kas sasniegts Ķīnā pēdējos gadu desmitos, taču Hu Jia arests dod pavisam nepareizu signālu, ko mums ir ļoti grūti saprast. Vai ķīnieši grasās ignorēt saistības, ko viņi uzņēmās starptautiskās sabiedrības priekšā, kad solīja uzlabot cilvēktiesību situāciju Ķīnā apmaiņā pret Pekinas olimpiādi?
<P>
Mums kā Parlamentam jāreaģē ļoti stingri, lai aizsargātu cilvēku, kas tagad ir ieslodzīts visticamāk par sadarbošanos ar Eiropas Parlamentu, kad viņš deva liecību Cilvēktiesību apakškomitejā 2007. gada novembrī. Mums jāsniedz atbalsts arī tiem cīnītājiem Ķīnā, kas iestājas par viņa atbrīvošanu.
<P>
Tā kā tikai diplomātiski līdzekļi vien Ķīnas kultūrā tiktu uzskatīti par klusu piekrišanu, es uzskatu, ka mums vajadzīga stingra Parlamenta rezolūcija - cerams, šajā nedēļā, - lai aizsargātu Hu Jia. Es mudinu jūs, priekšsēdētāja kungs, ar Hu Jia lietu vērsties pie Ķīnas iestādēm: viņiem obligāti ir jāuzklausa šī Parlamenta uzskati.
<SPEAKER ID="052" NAME="Proinsias De Rossa" AFFILIATION="PSE">
Priekšsēdētāja kungs, es nāku, lai runātu par šķietami ikdienišķu jautājumu: par 2000. gada Eiropas Ūdens pamatdirektīvas īstenošanu Īrijā. Skumjā patiesība ir tā, ka šo Direktīvu Īrijā Īrijas valdība īsteno, pieprasot no skolām maksu par ūdens lietošanu. Tā kā Īrijā vairumam skolu finansējums lielā mērā nāk no brīvprātīgiem ziedojumiem, tas būtībā nozīmē, ka vecākiem jāsavāc nauda, lai samaksātu par ūdeni.
<P>
Tas jau būtu pietiekami slikti, bet Īrijas valdība ir nolēmusi vainot Eiropu par šo lēmumu, bet, protams, tas ir pilnīgi Īrijas valdības jautājums, kādu politiku tā izvēlas attiecībā uz Ūdens pamatdirektīvas īstenošanu. Šī jautājuma jutīgums pastiprinās tāpēc, ka mums ir referendums Īrijā, lai pieņemtu politisku lēmumu, un gļēva politiska taktika, vainojot Eiropu par valdības lēmumu, rada risku visu vecāku noskaņošanas risku pret Eiropu Īrijā.
<P>
Manā skatījumā šis ir nopietns jautājums, un es mudinātu Parlamenta priekšsēdētāju un Komisijas priekšsēdētāja vietnieku, kas ir šodien šeit, paskaidrot to Īrijas valdībai un sniegt publisku paziņojumu par to, ka viņi var pieprasīt vai nepieprasīt no skolām maksu par ūdeni un ka viņiem nevajadzētu pakļaut riskam Eiropas nākotni ar gļēvu politisku taktiku.
<SPEAKER ID="053" NAME="Gay Mitchell" AFFILIATION="PPE-DE">
Priekšsēdētāja kungs, dažās mūsu dalībvalstīs cilvēkiem ir iespējams ienākt no ielas un saņemt apmācību šaujamieroču lietošanā, tostarp arī lielkalibra šaujamieroču, bez personības noskaidrošanas vai šaujamieroča atļaujas. Es ierosinu šo jautājumu tāpēc, ka ir liecības, kas liek domāt, ka organizēti noziedznieki no Īrijas ierodas Eiropas Savienības teritorijā, lai iegūtu šādu apmācību, un tad atgriežas Īrijā un noziedzīgos grupējumos slepkavo cilvēkus. Bieži tiek noslepkavoti arī nevainīgi aculiecinieki.
<P>
Es runāju par šo jautājumu tāpēc, ka novembrī Parlaments pieņēma jaunu direktīvu, un šī direktīva tagad ir Padomē. Es mudinu Padomi apstiprināt šo direktīvu šajā mēnesī, lai to pieņemtu pirmajā lasījumā.
<P>
Otrkārt, es vēlos lūgt Komisiju negaidīt, kamēr to transponēs valsts tiesību aktos 27 dalībvalstīs - tas varētu prasīt aptuveni divus gadus, - bet sākt īstenot dažus noteikumus, no kuriem viens ir par 27 dalībvalstu kontaktgrupas izveidošanu pie Komisijas, lai sāktu pretdarbību nelegālai ieroču lietošanai. Es mudinu to darīt bez turpmākas kavēšanās.
<SPEAKER ID="054" NAME="Siiri Oviir" AFFILIATION="ALDE">
(ET) Priekšsēdētāja kungs, dāmas un kungi!
<P>
Mēs kādu laiku esam sekojuši līdzi situācijai Gruzijā. Prezidenta vēlēšanas ir noslēgušās un beidzot arī rezultāti ir skaidri.
<P>
Revolūcija, kā tas ir teikts, aprij savus bērnus. Prezidents M. Saakashvili , iespējams, bija pārņēmušas bailes tieši no tā. Fiziska spēka lietošana valstī ir zīme nevis par valsts spēku, bet par tās vājumu.
<P>
Objektīvi mums būtu jāatzīmē, ka pēc demonstrāciju apspiešanas šajā valstī Gruzija vismaz mēģināja sarīkot demokrātiskas vēlēšanas. Tomēr demokrātija nav vienkārša lieta. Tas ir domāšanas veids, ko nevar iegūt vienā dienā vai pārņemt no citas valsts.
<P>
Gruzijā ir parādījusies vērā ņemama opozīcija. Demokrātiskā progresa vārdā mums jāpalīdz valdības aprindām saprast, kāda ir nozīmīgāko demokrātijas sastāvdaļu būtība.
<P>
Gruzijai jāatrod spēks sevī pavarēt krīzes. Parlamenta vēlēšanas būs tuvākajā laikā. Šai valstij ir nepieciešamas demokrātiskas reformas, lai turpinātu virzīties uz priekšu un cilvēki nesamierināsies ar neko mazāku.
<P>
Būtu nepareizi mums Eiropas Savienībā kārtot lietas citas valsts vietā. Tas, kas mums būtu jādara, ir atbalstīt iestādes, nodrošināt ekspertu palīdzību un godīgi un atklāti norādīt uz tiem aspektiem, kas nav saderīgi ar demokrātiju.
<P>
Visbeidzot, es vēlētos teikt, ka tas, kas notiek Gruzijā, iespējams, ir risinājums arī Armēnijai. Prezidenta vēlēšanas arī šajā valstī gaidāmas tuvākajā laikā.
<SPEAKER ID="055" NAME="Zbigniew Krzysztof Kuźmiuk" AFFILIATION="UEN">
(PL) Priekšsēdētāja kungs, laika posmam no 2008 līdz 2012. gadam Eiropas Komisija ir piešķīrusi Polijai tiesības emitēt tikai 208 miljonus tonnas oglekļa dioksīda. Tas ir gandrīz par 30 % mazāk nekā Polijas valdība prasīja. Polija ir iesniegusi apelāciju pret šo lēmumu Eiropas Kopienu Tiesā, bet diemžēl nav zināms, kad tiesa sniegs savu nolēmumu šajā lietā. Tāpēc Polijas ekonomikai jāpielāgojas ļoti ierobežotam noteiktajam daudzumam.
<P>
Cementa rūpnīcām, tērauda rūpnīcām un citiem uzņēmumiem jāsamazina to ražošanas apjoms. Bet vissvarīgāk, būs ievērojams elektroenerģijas izmaksu pieaugums. Ir novērtēts, ka cenas pieaugs par aptuveni 10 % šajā gadā un par 20 % turpmākajos četros gados, jo emisijas ierobežojumiem ir arī nozīmīga ietekme uz elektroenerģijas ražošanas nozari.
<P>
Emisijas ierobežojumu noteikšana šādā veidā un netaisnīgi no tiem izrietošā sloga dalīšana ne tikai samazinās jauno dalībvalstu, piemēram, Polijas, attīstību, bet arī būtiski ietekmēs to pilsoņu dzīves dārdzību. Es pret to gribētu izteikt spēcīgu protestu.
<SPEAKER ID="056" NAME="Hélène Flautre" AFFILIATION="Verts/ALE">
(FR) Priekšsēdētāja kungs, piektdien, 11. janvārī man atteica pieeju Lille-Lesquin ārzemnieku aizturēšanas centram. Mana vizīte bija daļa no Eiropas nedēļas pret ārzemnieku aizturēšanu Eiropā. Priekšsēdētāja kungs, 2003. gada jūlijā pēc mūsu Parlamenta priekšsēdētāja un priekšsēdētāja vietnieka G. Onesta lūguma Francijas iestādēm bija pienākums noteikt, lai tie paši noteikumi, kas tiek piemēroti Francijas parlamenta un senatoru vizītēm, attiektos arī Eiropas Parlamenta deputātu vizītēm.
<P>
Tāpēc es gribētu lūgt jums, priekšsēdētāja kungs, atkārtoti runāt ar Francijas iestādēm, lai nodrošinātu, ka tiek ievērotas tās saistības, kuras tās uzņēmušās tajā laikā, jo īpaši, lai pret Eiropas Parlamenta deputātiem attiektos tieši tāpat kā pret Francijas parlamenta deputātiem. Tas ir vēl jo vairāk piemēroti brīdī, kad šī parlamenta deputāti pašlaik izskata priekšlikumu direktīvai par trešo valstu pilsoņu atgriešanu, kam varētu būt ļoti nopietnas sekas uz ārzemnieku aizturēšanu.
<P>
Es vēlētos piebilst, ka neizziņoto vizīšu uz aizturēšanas centriem mērķis ir novērst nežēlīgu izturēšanos, kas kopumā nesodīti notiek Francijā, kā tas ir norādīts pēdējā Eiropas Padomes Spīdzināšanas novēršanas komitejas ziņojumā.
<SPEAKER ID="057" NAME="Maria Petre" AFFILIATION="PPE-DE">
(RO) Es šodien uzstājos, lai pievērstu jūsu uzmanību Rumānijas zemnieku stāvoklim vienu gadu pēc Rumānijas pievienošanās.
<P>
Rumānijā lauksaimniecība vēl joprojām ir neefektīva vai arī nepietiekami efektīva un tā joprojām ir lielākās iedzīvotāju daļas ļoti svarīga nodarbošanās. Zemnieki ir ievērojama daļa no nodarbinātajiem iedzīvotājiem, bet starp viņiem ir arī daudzi gados vecāki zemnieki.
<P>
Šajā kontekstā, es atbalstu Komisijas lēmumu nepiemērot drošības klauzulu šajā jomā, tomēr tas nav pietiekami.
<P>
2008. gadā Eiropas Savienības piešķīrumi pieaugs līdz 25 % no Eiropas Savienības vidējā apjoma; tikai 9 gadu laikā Rumānija spēs sasniegt šo vidējo apjomu.
<P>
Pāris pēdējo gadu laikā Rumānija ir spējusi ātri pārņemt acquis kvalitātes, veselības un fitosanitārajās jomās.
<P>
Pielāgošanās izmaksas varētu būt galvenais šķērslis, lai Rumānijas zemnieki varētu gūt labumus no kopējās lauksaimniecības politikas. Rumānija ir otrs lielākais lauksaimniecības produkcijas ražotājs Centrālajā Eiropā pēc Polijas un tikai ar Eiropas Savienības finansējumu šis potenciāls varētu tikt izmantots inteliģentā un lietderīgā veidā.
<SPEAKER ID="059" NAME="Vladimír Maňka" AFFILIATION="PSE">
(SK) Eiropas Parlamenta decembra sesijā tika sniegta nepareiza informācija par to, ka radio pārraides Slovēnijā tiks drīzumā izbeigtas un ka sabiedrisko pakalpojumi piedāvātāji slēdz Rįdio Patria, kas raida minoritāšu valodās.
<P>
Dāmas un Kungi! Slovākijas pārraižu cents negatavo nekādus ierobežojumus attiecībā uz Rįdio Patria. Tieši pretēji, kopš 2007. gada janvāra Rįdio Patria pirmo reizi tā pastāvēšanas laikā, ir piešķirts neatkarīgs pārraižu rādiuss, kas aptver 100% no Slovākijas Republikas. Tas raida katru dienu no 8 līdz 10 stundām augstas kvalitātes programmu, kurā ir ziņas, žurnālistika un kultūra. Tas ir vairāk nekā jebkad iepriekš. Neviens cits Eiropas Savienības sabiedrisko pakalpojumu sniedzējs nepiedāvā tik daudz dažādas pārraides nacionālajām minoritātēm.
<P>
Priekšsēdētāja kungs, ir skumji, ka Eiropas Parlamenta deputāts iedomājas, ka demokrātijā katrs var teikt jebko, nepārbaudot, vai tā ir patiesība. Šādi uzbrukumi rada spriedzi un kaitē valsts labajai reputācijai.
<SPEAKER ID="060" NAME="Jelko Kacin" AFFILIATION="ALDE">
(SL) Slovēnija ir pārņēmusi Eiropas Savienības prezidentūru un tās valdības premjerministrs, kas vienlaikus ir arī Eiropas Savienības Padomes priekšsēdētājs, jau ir veicis divus novērtējumus ārkārtīgi dramatiskajai situācijai Bosnijā un Hercegovinā, kas atšķiras no situācijas šajā valstī iepriekšējiem novērtējumiem. Viņš teica, ka situācija ir tik dramatiska, ka tā varētu būt vēl sliktāka nekā Kosovā.
<P>
Tas izraisīja ļoti saasinātu reakciju Bosnijā un Hercegovinā Federācijas un Serbijas Republikas (Republikas Srpska) iestādēs, kā arī starp iedzīvotājiem kopumā. Par Augstais pārstāvis, pats Lajčįk kungs, nebija sniedzis tik graujošu novērtējumu.
<P>
Tāpēc man liekas, ka novērtējums ir nereāls, nepareizs un neprofesionāls, kā arī nesniedz motivāciju iestādēm vai pilsoņiem būt veiksmīgākiem tuvinoties Eiropas Savienībai. Šobrīd liekas, ka tik jūtīgā jautājumā kā Bosnijas un Hercegovinas gadījumā, mums nepieciešama lielāka saskaņošana starp Eiropas Savienības iestādēm.
<SPEAKER ID="061" NAME="Marek Aleksander Czarnecki" AFFILIATION="UEN">
(PL) 2006. gada septembrī Eiropas Parlaments apelēja par roņu produktu tirdzniecības izbeigšanu.. Rekordliels skaits deputātu atbalstīja šo deklarāciju. Tomēr diemžēl, neraugoties uz spēcīgo atbalstu un Parlamentā sekojošo Rīcības plāna dzīvnieku aizsardzībai un labturībai pieņemšanu, ar kuru tika prasīts vispārējs aizliegums no roņiem iegūto produktu tirdzniecībai Eiropas Savienības teritorijā, netika sasniegts pozitīvs iznākums. Aizliegums izrādījās neefektīvs un tas nepanāca no roņiem iegūto produktu tirdzniecības izbeigšanu Savienībā, kurā joprojām ir viens no lielākajiem šādiem tirgiem.
<P>
Jaunie roņi, kuru vecums tikai par pāris dienām pārsniedz ar aizliegumu aizsargāto vecumu, tiek medīti komerciāliem mērķiem un likumīgi pārdoti. Medniecības paņēmieni neatbilst pat viselementārākajiem principiem. Dzīvniekiem vēl dzīviem esot tiek novilkta āda un viņu ķermeņi tiek izmesti ūdenī. Šī slepkavošana turpināsies tik ilgi, kamēr Eiropas Komisija nenoteiks vispārējo aizliegumu no roņiem iegūto produktu tirdzniecībai.
<SPEAKER ID="062" NAME="Jim Higgins" AFFILIATION="PPE-DE">
Priekšsēdētāja kungs, mums ir divi miljoni narkomānu Eiropas Savienībā. Tā ir narkomānijas epidēmija, kas ir jārisina visā frontē.
<P>
Pirms piecpadsmit gadiem Īrijā narkomānija bija tikai Dublinā. Tagad tā ir katrā lielā un mazā pilsētā un ciematā: heroīns, marihuāna, kokaīns. Cilvēki mirst no narkomānijas katru dienu Īrijā un ES.
<P>
Es atzinīgi vērtēju pašreizējo ES astoņu gadu narkotiku apkarošanas stratēģiju. Bet mums jājautā pašiem sev reāli: vai tā darbojas? Mums jārisina narkotiku problēma visās frontēs. Vispirms, mums jāpārtrauc piegāde. Otrkārt, mums jāmēģina pārliecināt lietotājus pārtraukt narkotiku lietošanu un jāmēģina pārliecināt cilvēkus nekad nesākt tās lietot ar augsta līmeņa reklāmas kampaņām, lai vienkārši nobiedētu cilvēkus. Visbeidzot, bet ne mazāk svarīgi, mums ir vajadzīga lielāka un labāka starptautiska sadarbība.
<SPEAKER ID="063" NAME="Silvia-Adriana Ţicău" AFFILIATION="PSE">
(RO) 2008. gads ir Eiropas Starpkultūru dialoga gads. Tā ir iespēja visām 27 dalībvalstīm popularizēt savu kultūru, vēsturi, valodu un tradīcijas.
<P>
Savienības moto ir "Vienoti dažādībā" un 2008. gadā jāveic patiess ieguldījums, lai stiprinātu kohēziju Eiropas Savienībā, izmatojot starpkultūru dialogu kā pamatu.
<P>
Gadsimtiem ilgi Rumānija ir bijusi pakļauta vairākām ietekmēm - Bizantijas, Krievijas, Austroungārijas un Osmaņu impērijas. 86 % no rumāņiem ir pareizticīgie un Rumānija ir vienīgā no romāņu valodās runājošajām valstīm, kur pareizticība ir dominējošā.
<P>
Es gribētu uzvērt, ka 18 konfesijas bauda oficiālo atzīšanu Rumānijā. Tomēr starpkultūru dialogā nevajadzētu būt kādam dominējošajam dialogam.
<P>
Es gribētu lūgt 34 Eiropas Parlamenta delegācijas veicināt Eiropas vērtību popularizēšanu citos kontinentos Eiropas starpkultūru dialoga gadā un veicināt zināšanas par citām kultūrām un tradīcijām.
<P>
Es ceru, ka 2008. gada starpkultūru dialogs sniegs būtisku ieguldījumu miera veicināšanā, kas ir viena no Eiropas Savienības pamatvērtībām.
<SPEAKER ID="064" NAME="Jorgo Chatzimarkakis" AFFILIATION="ALDE">
(DE) Priekšsēdētāja kungs, jautums, ko es gribētu ierosināt, izriet tieši no kundzes nupat sacītā: 2008. gads kā Eiropas Starpkultūru dialoga gads. Es tam piekrītu un ņemu vērā faktu, ka Priekšsēdētāju konference ir pieņēmusi noteiktus lēmumus, tomēr es atzīmēju ar zināmu nožēlu, ka tie reliģijas pārstāvji, kas šeit uzstājas, izņemot pāvestu, nav no Eiropas.
<P>
Vai mums nav pietiekami daudz reliģijas līderu šeit, Eiropā, kurus varētu aicināt uzrunāt Parlamentu? Tāpēc es uzskatu, ka tam būtu jēga un patiešām, kā jūs nupat skārāt šo jautājumu, minot, ka Rumānija ir liela pareizticīgo valsts, uzaicināt uzstāties ne tikai pāvestu un protestantu baznīcas līderus - tam ir starpkultūru dialogs starp kristiešiem - ,bet arī pareizticīgo pārstāvjus. Tāpēc es gribētu palūgt, lai ielūgumu nosūtītu arī ekumēniskajam patriarham Bartolomejam, atzīmējot Eiropas Starpkultūru gadu.
<SPEAKER ID="065" NAME="Teresa Riera Madurell" AFFILIATION="PSE">
(ES) Priekšsēdētāja kungs, šajā jaunajā gadā divas jaunas valstis ir pievienojušās Eiro zonai un pieņēmušas mūsu vienoto valūtu. Tas atkārtoti izvirza priekšplānā to prasību, kurai jau bija jākļūst par realitāti uzlabotā, mūsdienīgā un progresīvā Savienībā: dzimumu līdztiesības ievērošana attiecībā uz jaunajām monētām.
<P>
Tas ir bijis pastāvīgs temats vēsturē: Sievietes vienmēr ir mazāk attēlotas uz jaunizkaltajām monētām. Sieviešu attēli, ieguldījums un darbs nekad nav guvis simbolisku atzīšanu ne jau tikai šajā saistībā. Dzimumu līdztiesība ir viena no tām vērtībām, uz kurām mēs veidojam Eiropas Savienību, un šajā kontekstā vienlīdzībai jāpaplašina līdz visām jomām.
<P>
Ir svarīgi atzīt un atbalstīt tik daudzu sieviešu darbību dažādās jomās - to darbs, dzīves un vārdi jāpazīst, jāstudē un jāatceras. Dažās valstīs, arī manā valstī Spānijā, Parlaments ir apstiprinājis šo priekšlikumu šādam mērķim.
<P>
Šim parlamentam un Komisijai jāuzņemas nepieciešamās iniciatīvas un jārekomendē visām dalībvalstīm, lai tās veiktu attiecīgu pasākumu nodrošināšanu, lai, izkaļot eiro monētas, tiktu pievērsta vienlīdzīga uzmanība atsaucēm gan uz vīriešiem, gan uz sievietēm un viņu attēlošanai.
<SPEAKER ID="066" NAME="Mairead McGuinness" AFFILIATION="PPE-DE">
Priekšsēdētāja kungs, viens no maniem kolēģiem minēja, ka Parlamentā ir iesniegts ikdienišķs jautājums, un tas ir jautājums par Ūdens pamatdirektīvas īstenošanu Īrijā. Manuprāt, tas nekādā ziņā nav ikdienišķs. Ja tas ir ikdienišķs, mums vairāk jādebatē par to, jo Īrijas valdība pati ir iekļuvusi nepatikšanās, vainodama Eiropu, ka tā spiežot skolas maksāt par ūdeni, bet īstenībā jautājums ir par to, ka Īrijas valdība nepietiekami finansē skolas un ka tā slikti skaidro un īsteno šo svarīgo tiesību aktu.
<P>
Ir pakļauts riskam īru viedoklis par Eiropas Savienību, jo mēs pastāvīgi vainojam Eiropu par lēmumiem, ar kuriem mēs neesam apmierināti, lai gan valdība ir lēmuma pieņemšanas procesa dalībniece. Laikā, kad mums priekšā stāv referendums par Reformas līgumu, ne tikai vecāki vien skatās greizi uz ES un tic, ka tā ir īstā problēma, bet arī zemnieki un citas interešu grupas noteikti pašlaik nav mierā ar Eiropas Savienību.
<P>
Tāpēc Īrijas valdībai jāpaskaidro pilnībā, kā tā īsteno šo direktīvu; tai jāpiešķir kārtīgs finansējums skolām, un tai jāatbild uz jautājumu, vai un kad iekšzemes nodevas tiks uzliktas Īrijas iedzīvotājiem. Tieši tas mums pašreiz ir jāuzzina.
<SPEAKER ID="067" NAME="Priekšsēdētājs">
Ar to šī lieta darba kārtībā ir pabeigta.

<CHAPTER ID="011-03">
3.  2009. finanšu gada budžeta izpildes apstiprināšana: ES vispārējais budžets - Eiropas Parlaments (
<SPEAKER ID="134" NAME="Astrid Lulling" LANGUAGE="FR">
Priekšsēdētājas kundze! Savas grupas vārdā es vēlos iesniegt šī panta mutisku grozījumu. Kaut arī tas ir salīdzinoši tehnisks grozījums, tas tomēr ir būtisks. Es piedāvāju i), ii) un iii) punktos nomainīt darbības vārdu laikus no nākotnes formas uz perfekta formu. Šajos punktos norādītie pasākumi tika ieviesti pirms ievērojama laika - vairāk nekā pirms diviem gadiem. Tāpēc ir bezjēdzīgi pieprasīt nākotnē veikt darbības, kas tiek piemērotas jau šobrīd. Manuprāt, pat šis cienījamais Parlaments var pieturēties pie šī pamatprincipa.
<P>
Tāpēc tajā būtu jābūt: "Eiropas Parlaments ņem vērā faktu, ka iespēja saņemt samazinātu pensiju no 50 gadu vecuma un iespēja saņemt vienreizēju maksājumu, kas līdzvērtīgs 25 % no pensijas tiesībām, tika atcelta.” Tajā būtu jābūt: "shēmas dalībnieku pensionēšanās vecums tika paaugstināts no 60 uz 63 gadiem.” Tajā būtu jābūt: "fonda pārvaldnieki tika aicināti pieņemt...”
<P>
(Aplausi)

<CHAPTER ID="011">
Darba kārtība
<SPEAKER ID="015" NAME="Priekšsēdētājs">
Oomen-Ruijten kundze lūdza vārdu.
<SPEAKER ID="016" NAME="Ria Oomen-Ruijten">
PPE grupas vārdā. - (NL) Priekšsēdētāja kungs! Iepriekšējā papildu sesijā mēs diskutējām par Krieviju. Toreiz mēs nosūtījām ziņu Komisijas priekšsēdētājam un Padomes priekšsēdētājam, prasot pārrunāt Krievijas vēlēšanas. Tagad mēs esam saņēmuši informāciju, ka vienai partijai Krievijā tika atteikta reģistrācija. No otras puses, EDSO ir mūs informējusi, ka viņi ir saņēmuši atļauju sūtīt novērotājus uzraudzīt vēlēšanas. Mēs gribētu saņemt paziņojumu par pašreizējo stāvokli Krievijā, cik drīz vien iespējams. Mēs gribētu arī noturēt debates par šo jautājumu. Manuprāt, tas ir atbilstoši.
<SPEAKER ID="017" NAME="Hannes Swoboda">
S&D grupas vārdā. - (DE) Priekšsēdētāja kungs! Es gribu atbalstīt šo priekšlikumu. Tomēr tas būs atkarīgs no Priekšsēdētāju konferences politiskās gribas, vai atļaut mums jūlija papildu sesijā, kad šeit būs arī Augstā pārstāve, teikt īsu paziņojumu par šo jautājumu un noturēt debates.
<SPEAKER ID="018" NAME="Priekšsēdētājs">
Mēs nedebatēsim tagad. Mēs ņemsim vērā šo lūgumu un nodosim to attiecīgajām iestādēm.
<P>
Tagad pāriesim pie darba kārtības.
<P>
Ir izdalīta Priekšsēdētāju konferences 2011. gada 9. jūnija sanāksmē saskaņā ar Reglamenta 137. un 138. pantu izstrādātās darba kārtības galīgā versija.
<P>
Pēc konsultēšanās ar politiskajām grupām es vēlos iesniegt Parlamentam šādus ierosinātos grozījumus darba kārtības galīgajā versijā:
<P>
Ceturtdiena, 2011. gada 23. jūnijs
<P>
1. Balsojums par Kastler kunga ziņojumu par Eiropas gadu aktīvām vecumdienām (2012. gads) ir pārcelts uz jūlija papildu sesiju.
<P>
2. Tatarella kunga ziņojums par traktoriem, kurus laiž tirgū saskaņā ar "elastības shēmu”, tiks iekļauts tieši balsojumā.
<P>
Grozījumu iesniegšanas termiņš ir šodien līdz plkst. 16.00.
<P>
Vai ir kādi komentāri?
<P>
Komentāru nav, tātad grozījumi ir pieņemti.
<P>
Papildus ir saņemti pieprasījumi ieviest šādus grozījumus:
<P>
Zaļo un Eiropas Brīvās apvienības grupa ir lūgusi šodien - trešdien, 2011. gada 22. jūnijā - noturēt debates par ekonomikas pārvaldību uzreiz pēc debatēm par gatavošanos Eiropadomes sanāksmei un pirms A. Dess ziņojuma par kopējo lauksaimniecības politiku.
<P>
(Grozījumu noraidīja)
<P>
Tagad pāriesim pie darba kārtības ceturtdienai. Eiropas Apvienotā kreiso un Ziemeļvalstu Zaļo kreiso spēku konfederālā grupa ir pieprasījusi pārcelt uz kādu vēlāku papildu sesiju balsojumu par ziņojumiem, kas iekļauti kopīgajās debatēs par ekonomikas pārvaldību (E. Ferreira, D. Feio, V. Ford, S. Goulard, C. Wortmann-Kool un C. Haglund.
<P>
Klute kungam tiek dots vārds, lai iepazīstinātu ar šo pieprasījumu.
<SPEAKER ID="019" NAME="Jürgen Klute" LANGUAGE="DE">
Priekšsēdētāja kungs! Es vēlos ierosināt pārcelt debates par ekonomikas pārvaldību uz jūlija papildu sesiju. Iemesli, kādēļ mēs vēlamies to darīt, ir pavisam vienkārši. ECOFIN padome pirmdien noturēja sanāksmi un kārtējo reizi ieviesa grozījumus kompromisa lēmumos, par kuriem notika sarunas. Kā Parlamenta deputātiem mums nebija pietiekami daudz laika, lai tos kārtīgi izskatītu. Nebija arī pieejami vajadzīgie tulkojumi. Mēs to uzskatām par nepieļaujamu spiedienu no Padomes puses un gribam lūgt jūs kā mūsu kolēģus izrādīt pretestību šim spiedienam un nobalsot par priekšlikumu pārcelt šīs debates un balsojumu.
<SPEAKER ID="020" NAME="Corien Wortmann-Kool">
PPE grupas vārdā. - Priekšsēdētāja kungs! Eiropai steidzami ir vajadzīgs nodrošināt stingru pamatu eiro. Mēs esam diskutējuši par šo tiesību aktu kopumu vairākus mēnešus, un tagad ar Padomi ir panākta vienošanās par 98 %. Mēs gribētu rīkot balsojumu rītdien, lai Parlamenta deputāti varētu paust savus viedokļus, balsojot plenārsēdē. Ir jāturpina sarunas ar Padomi, lai mēs varētu panākt galīgo vienošanos līdz vasarai un nodrošināt eiro stingru pamatu.
<SPEAKER ID="021" NAME="Ilda Figueiredo" LANGUAGE="PT">
Priekšsēdētāja kungs! Mēs runājam par tiesību aktu kopumu, kurā Ekonomikas un finanšu padome pēdējā brīdī ieviesa grozījumus, kas vēl nav iztulkoti visās valodās. Pirmkārt, ir tikai viena versija - vismaz man ir bijusi pieejama tikai angļu versija -, kas nesniedz mums skaidru priekšstatu par notikušo. Otra problēma ir tāda, ka fakti, par kuriem ir runa, ir vitāli svarīgi un sekas ļoti nopietni ietekmēs mūsu valstis un mūsu tautas, jo īpaši paturot prātā situāciju, kas pašlaik valda Grieķijā un Īrija, un, kā ziņo, arī Portugālē. Šo iemeslu dēļ mēs uzskatām, ka šie jautājumi prasa rūpīgāku pieeju. Tāpēc mēs uzstājam, ka balsojums jāatceļ līdz jūlijam.
<SPEAKER ID="022" NAME="Priekšsēdētājs">
Pieprasījums ir noraidīts.
<P>

<P>
Tādējādi darba kārtība ir pieņemta.

<CHAPTER ID="022">
Atsevišķu tiesību aktu pielāgošana Padomes Lēmumam 1999/468/EK, kurā grozījumi izdarīti ar Lēmumu 2006/512/EK - Pielāgošana regulatīvajai kontroles procedūrai (otrā daļa) - Tiesību aktu saskaņošana ar jauno Komitoloģijas lēmumu (īss izklāsts)
<SPEAKER ID="159" NAME="Priekšsēdētājs">
Nākamais punkts ir debates par šādiem ziņojumiem:
<P>
, ko Juridiskās komitejas vārdā iesniedza József Szájer, par priekšlikumu Eiropas Parlamenta un Padomes regulai, ar ko atsevišķus tiesību aktus, kuriem piemēro EK līguma 251. pantā minēto procedūru, pielāgo Padomes Lēmumam 1999/468/EK, kurā grozījumi izdarīti ar Lēmumu 2006/512/EK, attiecībā uz regulatīvo kontroles procedūru. Pielāgošana regulatīvajai kontroles procedūrai, Otrā daļa - C6-0476/2007 -, un
<P>
, ko Juridiskās komitejas vārdā iesniedza József Szájer, ar ieteikumiem Komisijai par tiesību aktu saskaņošanu ar jauno Komitoloģijas lēmumu.
<SPEAKER ID="160" NAME="József Szájer">
rapporteur. - (HU) Cilvēce ilgu laiku ir piedzīvojusi to, ka lēmējinstitūcijas, īpaši izpildes situācijās, nevar rīkoties bez parlamentāras uzraudzības. Šodien, īpaši saistībā ar Lisabonas līguma izstrādi, mēs esam bieži dzirdējuši par tā saucamo demokrātijas trūkumu Eiropas Savienībā, un mēs arī esam dzirdējuši par milzīgo birokrātiju Briselē.
<P>
Interesanti ir tas, ka šodien Lisabonas līgumu neatbalsta tieši tie, kuru interesēs pēc visām šīm izmaiņām tas darbosies, un tie, kuri vēl joprojām ir pārliecināti, ka Lisabonas līgums nodrošina efektīvāku izpildes iestāžu, Eiropas Komisijas, kā arī tā sauktās Eiropas birokrātijas uzraudzību. Es vēlos, lai to patur prātā visi, kas uzskata, ka Lisabonas līgums nav vajadzīgs.
<P>
Es esmu pārliecināts, ka, aizsargājot plašākas Eiropas Parlamenta, ko ir tieši ievēlējuši iedzīvotāji, pilnvaras, mēs rīkosimies tā, lai sasniegtu šo mērķi. Īpaši, kad Parlaments un Padome vai likumdošanas iestāde arvien lielākas pilnvaras piešķir izpildinstitūcijām Eiropā, tas daudzējādā ziņā liek Eiropas Komisijai izstrādāt detalizētus noteikumus.
<P>
Tā kā ļoti daudzos gadījumos mums ir jāreaģē nekavējoties, kad nedarbojas sarežģītais Eiropas likumdošanas mehānisms, kad Padome un Parlaments nevar vienoties, šādos gadījumos nav citas alternatīvas kā pilnvarot Komisiju, lai tā rīkotos ātri un efektīvi.
<P>
Tas vēl joprojām notiek. Šie divi ziņojumi ir par to, ka 2006. gadā starp Eiropas Parlamentu un Komisiju noslēgtā vienošanās paredz, ka Eiropas Parlamenta ietekme un pilnvaras paplašināsies un ietvers arī Komisijas rīcības uzraudzību izpildes un likumdošanas jomās. Līdz šim to varēja darīt tikai viena likumdevēja iestāde, Padome.
<P>
Eiropas Komisija ir izstrādājusi četras tiesību aktu paketes, no kurām divas mēs pieņēmām vasaras sesijā. Tagad runa ir par trešo, un mans patstāvīgais ziņojums ir par principiem, saskaņā ar kuriem šis process ir jāīsteno un oficiāli jādokumentē uzraudzība.
<P>
Tajā pašā laikā es vēlos teikt, ka diskusijās ir panākts labs kompromiss, taču Parlamenta vārdā es vēlos paskaidrot, ka mēs to neuzskatām par precedentu gan attiecībā uz Komisijas pašreizējām procedūrām, gan, raugoties nākotnē.
<P>
Šīs uzraudzības pilnvaras tiks piešķirtas Parlamentam neatkarīgi no Lisabonas līguma, citiem vārdiem, Lisabonas līgums, kas nodrošina līdzīgas pilnvaras, ir pavirzījies nedaudz uz priekšu, un mēs jau īstenojam šīs pilnvaras līguma ietvaros.
<P>
Tas Parlamentam nozīmē milzīgu darbu, un tam ir jāpiešķir nepieciešamie instrumenti, un šī iemesla dēļ es esmu rīkojies arī saistībā ar budžetu, tādējādi, mazinot birokrātiju attiecībā uz to, mēs varam saglabāt Parlamentam nepieciešamās iespējas šī uzdevuma veikšanai. Citiem vārdiem, Parlamentam arī ir jāsagatavojas šī uzdevuma veikšanai, un es domāju, ka, īstenojot šo soli, Eiropas Savienība arī kļūs demokrātiskāka un pārredzamāka. Citiem vārdiem, mēs spersim nozīmīgu soli ceļā uz to, lai likumdošanas iestādes un tādējādi augstākā vara uzraudzītu izpildes iestādes Eiropas institūcijās. Paldies par uzmanību!
<SPEAKER ID="161" NAME="Ján Figeľ">
Komisijas loceklis. - Priekšsēdētāja kungs, Komisijas vārdā es atbalstu abus Szájer kunga ziņojumus un pateicos referentam par viņa darbu. Köszönöm szépen Jóska.
<P>
Panākot vienošanos pirmajā lasījumā par tā saukto "otro vispārējo priekšlikumu”, papildu tiesību aktu kopums tiks izskatīts kopā ar pārskatīto komitoloģijas lēmumu. Tas paredz lielāku lomu Parlamentam - jums - un ciešāku demokrātisko kontroli. Komisijai ir patiess prieks redzēt, ka darbs notiek diezgan labā tempā, un trīs institūcijas - Padome, Parlaments un Komisija - ir panākušas diez gan labus risinājumus.
<P>
Ar otro ziņojumu Parlaments faktiski aicina Komisiju sniegt jaunus priekšlikumus, lai varētu papildus pieņemt noteiktu tiesību aktu skaitu. Varu jums garantēt, ka Komisija rūpīgi izanalizēs jūsu ziņojumā iekļautos ieteikumus. Kad novērtējums tiks pabeigts, mēs varēsim pieņemt lēmumu, kā vislabāk atbildēt uz Parlamenta ieteikumiem.
<P>
Visbeidzot, vēlos paust cerības par to, ka arī nākamo vispārējo priekšlikumu Padome un Parlaments izvērtēs ātri un bez grūtībām.
<SPEAKER ID="162" NAME="Priekšsēdētājs">
Debates ir slēgtas.
<P>
Balsojums notiks rīt.

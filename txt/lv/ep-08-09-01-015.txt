<CHAPTER ID="015">
Darba kārtība
<SPEAKER ID="021" NAME="Priekšsēdētājs">
Ir izplatīta darba kārtības projekta galīgā versija, kas tika sagatavota Priekšsēdētāju konferences sanāksmē ceturtdien, 2008. gada 20. augustā saskaņā ar Reglamenta 130. un 131. pantu. Netika ierosināts neviens grozījums, tādēļ darba kārtība ir pieņemta.
<SPEAKER ID="022" NAME="Hannes Swoboda" AFFILIATION="PSE">
(DE) Priekšsēdētāja kungs, skatoties uz darba kārtību un pieņemot, ka debates par Gruziju notiks šodien, mums nav nevienas īpašas prasības. Tomēr gadījumā, ja notiks aizkavēšanās un tiks pārsniegts sēdes laiks, kā rezultātā debates par Gruziju nevarēs notikt līdz rītdienai, tad mēs pieprasīsim, lai debates par sociālo paketi tiktu pārceltas līdz septembra otrajai sesijai, jo, manuprāt, mēs nespēsim diskutēt par sociālo paketi un Gruziju vienā dienā. Es tikai vēlējos Parlamentam to savlaicīgi pavēstīt.
<SPEAKER ID="023" NAME="Priekšsēdētājs">
Paldies, H. Swoboda. Manuprāt, tikko nebija tulkojuma, jo īpaši uz angļu valodu, ja es pareizi sapratu attiecīgos kolēģus. Ļaujiet man atkārtot H. Swoboda tikko teikto. H. Swoboda teica, ka gadījumā, ja šodienas samitā iekļautās debates nenotiks šodien, bet rīt, tad debates par sociālo paketi ir jāpārceļ uz septembra otro sesiju, jo šīm debatēm paredzētajā laikā notiks sarunas par šodienas samitu. Tas ir tas, ko es sapratu. Vai mēs tam piekrītam? Izskatās, ka piekrītam. Tādēļ pāriesim pie vienas minūtes runām par svarīgiem politiskiem jautājumiem saskaņā ar Reglamenta 144. pantu.

<CHAPTER ID="004">
Sesiju datumi
<SPEAKER ID="102" NAME="Priekšsēdētājs">
Pirms turpinām balsošanu, man jūs jāinformē, ka pēdējā sanāksmē 12. maijā Priekšsēdētāju konference saskaņā ar Reglamenta 134. pantu nolēma rīkot ārkārtas sesiju trešdien, 23. jūnijā no plkst. 15.00-17.00. Šajā sesijā Eiropas Padomes priekšsēdētājam H. Van Rompuy būs iespēja informēt Parlamentu par pieņemtajiem secinājumiem Eiropadomes sanāksmē, kura saskaņā ar Lisabonas līguma 15. pantu notiks 17. jūnijā.
<SPEAKER ID="103" NAME="Robert Atkins" AFFILIATION="ECR">
Priekšsēdētāja kungs, es vēlos noskaidrot vienu procedūras jautājumu par to, vai tas kļūs par precedentu, ka uz mūsu galdiem šajā Parlamentā atrodas informācija saistībā ar priekšlikumu parakstīšanu. Neatkarīgi no lietas būtības vai citiem apsvērumiem, protams, ir nožēlojami, ka mēs savās vietās saņemam makulatūru, par ko mums nav nekādas teikšanas. Vai jūs, lūdzu, nevarētu to pārtraukt?
<P>
(Aplausi)
<SPEAKER ID="104" NAME="Priekšsēdētājs">
Atkins kungs, mēs ņemam vērā jūsu piezīmi vai protestu, vai kas vien tas ir.
<SPEAKER ID="105" NAME="Werner Langen" AFFILIATION="PPE">
(DE) Priekšsēdētāja kungs, attiecībā uz šo pašu procedūras jautājumu nepietiek, ka priekšsēdētājs to ņem vērā. Es aicinu to pārtraukt.
<SPEAKER ID="106" NAME="Priekšsēdētājs">
Prezidentūra ņem to vērā, lai attiecīgi rīkotos. Tomēr ņemšana vērā ir pirmais solis. Pēc ņemšanas vērā attiecīgi rīkojas.

<CHAPTER ID="008-02">
2.  Stokholmas programmas īstenošanas rīcības plānā ietvertie civiltiesību, komerctiesību, ģimenes tiesību un starptautisko privāttiesību aspekti (
<P>
Pirms balsošanas:
<SPEAKER ID="125" NAME="Luigi Berlinguer" LANGUAGE="IT">
Priekšsēdētāja kungs, komisāra kungs, dāmas un kungi! Parlamenta vakar apstiprināto darba kārtības izmaiņu dēļ es vispirms vēlos paust savu atbalstu faktam, ka Juridisko lietu komiteja ir vienbalsīgi apstiprinājusi ziņojuma projektu, par kuru mēs balsojam šodien.
<P>
Fakts, ka Eiropas tiesiskās telpas veidošana rod tik plašu vienprātību Parlamentā, ir svarīgs. Stokholmas programma paredz, ka ikdienas dzīvei jābūt svarīgai pilsoņu Eiropas un ne tikai politisko spēku vai institucionālo pārstāvniecību Eiropas veidošanas procesā. Tās uzdevums ir atrisināt eiropiešu ikdienas problēmas, īsti un vienoti radot efektīvu darba, preču un pakalpojumu tirgu, uzņēmējdarbības aktivitāti bez iekšējām robežām un bez birokrātijas, stiprināt mantošanas, līgumu, patērētāju, laicīgu maksājumu, ģimenes, bērnu un citu tiesību kopējo pamatu.
<P>
Tieslietu sistēmas, valstu jurisdikciju, advokātu, grāmatvežu un darbinieku, kuri strādā atsevišķās dalībvalstīs, pienākums un atbildība būs interpretēt tiesību aktus, kuri vieno mūsu kontinentu. Mūsu pagātni raksturo atšķirīgas tiesiskās un tiesību aktu tradīcijas - anglosakšu tiesību sistēma un romāņu-ģermāņu tiesību sistēma - ar atšķirībām starp franču vai vācu sistēmām un vēsturi, kas reizēm ir ļoti atšķirīga. Mēs respektējam valstu prerogatīvas un subsidiaritātes principu, bet mēs saprotam, ka, lai celtu Eiropu - un, par laimi, mēs joprojām esam uz šī ceļa -, mums vajadzīga progresīva konverģence, kas balstās uz pamattiesību diženo konstitucionālo tradīciju, par kuru iestājas Eiropa.
<P>
Priekšsēdētāja kungs, rīcības plāns, kuru mēs apstiprināsim, paredz veidot, īstenot, paplašināt un popularizēt vienotu Eiropas tiesisko kultūru, Eiropas tiesisko domāšanu. Tāpēc es balsošu par to.

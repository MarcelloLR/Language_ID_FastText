<CHAPTER ID="004">
Rozhodnutí o naléhavém postupu
<SPEAKER ID="009" NAME="Předsedající">
Dalším bodem je hlasování o použití naléhavého postupu u návrhu nařízení Rady o stanovení víceletého plánu obnovy populace tuňáka obecného ve východním Atlantiku a Středozemním moři.
<SPEAKER ID="010" NAME="Philippe Morillon" LANGUAGE="FR">
Paní předsedající, dámy a pánové, požadavek na použití naléhavého postupu, který nám byl předložen dnes dopoledne v rámci uplatňování článku 134 jednacího řádu, jsme obdrželi od Rady minulý týden a týká se, jak jste uvedla, návrhu nařízení Rady o stanovení víceletého plánu obnovy populace tuňáka obecného ve východním Atlantiku a Středozemním moři.
<P>
Cílem tohoto návrhu je uplatňovat nový plán obnovy, jak pro tyto oblasti doporučila na svém zasedání loni v listopadu Mezinárodní komise pro ochranu tuňáků v Atlantiku.
<P>
Jak konstatovala Rada ve své žádosti o použití naléhavého postupu, toto nařízení by mělo vstoupit v platnost před začátkem hlavní rybolovné sezony dne 15. dubna, což znamená, že je třeba, aby povinné konzultace s Parlamentem proběhly na tomto plenárním zasedání, aby byla v nadcházejících týdnech vydlážděna cesta politické dohodě v rámci Rady.
<P>
S ohledem na to a na skutečnost, že je třeba, aby Evropská unie plnila své mezinárodní závazky a sehrála svou úlohu v klíčovém úsilí o vyřešení naléhavé krize populace tuňáka obecného, Výbor Evropského parlamentu pro rybolov tuto žádost o naléhavý postup jednomyslně schválil. Žádám vás proto, abyste toto schválení potvrdili v rámci dnešního dopoledního hlasování.
<SPEAKER ID="012" NAME="José Ribeiro e Castro" AFFILIATION="PPE-DE">
(PT) Paní předsedající, jen stručnou námitku k pořadu jednání tohoto týdne. Středa 11. března je Evropským dnem obětí terorismu. Tento den byl navržen nejprve Parlamentem, a to hlasováním, které se konalo dne 11. března 2004. Poté jsme diskutovali o posouzení oblasti svobody, bezpečnosti a spravedlnosti. Byl to den, kdy se odehrály tragické útoky v Madridu. Původní navržené datum bylo 11. září, ale vzhledem k tragédii, která se ten den odehrála, Parlament hlasoval, aby to byl 11. březen.
<P>
O několik dní později, 25. března, jestli mě paměť neklame, schválila Evropská rada toto datum jako Evropský den obětí terorismu. Nyní se naše plenární zasedání koná zítra - 11. března - a podle pořadu jednání zjišťuji, že v něm není uvedena žádná vzpomínka. Rád bych věděl, jestli se něco podobného plánuje na dílčí zasedání v tomto týdnu.
<SPEAKER ID="013" NAME="Předsedající">
Pane Ribeiro e Castro, vím o tom, že zítra předsedající pronese projev při zahájení plenárního zasedání týkající se dne, o němž jste se zmínil, a zvláštních okolnostech. Bude to za tímto účelem.

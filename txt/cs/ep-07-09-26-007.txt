<CHAPTER ID="007">
Vysvětlení hlasování
<SPEAKER ID="103" NAME="Jaroslav Zvěřina" AFFILIATION="PPE-DE">
Vážený pane předsedo, dámy a pánové, já jsem návrh na ustavení Evropského technologického institutu nepodpořil. Stejně jako většina z vás si samozřejmě přeji, aby se Evropská unie změnila tak, aby produkovala více vynálezů, patentů a inovací.
<P>
Po zkušenostech s projednáváním tohoto návrhu však nevěřím, že zřízení další instituce je cesta správným směrem. Naše univerzity a výzkumné ústavy nedostanou žádné peníze navíc, spíše jim přibude další instituce v soutěži o výzkumné granty. Hlasováním tohoto ctihodného sboru jsme také samozřejmě nevytvořili žádnou novou množinu vědeckých supermanů. Institut budou řídit vědci, které odejmeme jejich stávajícím univerzitám, a jsem proto přesvědčen, že bychom udělali lépe, kdybychom disponibilní peníze, máme-li schopnost je nalézt, věnovali na výzkumné granty stávajícím špičkovým vědeckým týmům.
<SPEAKER ID="104" NAME="Miroslav Mikolášik" AFFILIATION="PPE-DE">
(SK) Pokud chceme skutečně ve vědě a technice dohánět USA, Japonsko a ostatní světové špičky a pokud chce Evropa udávat tón, musí nevyhnutelně pro to vytvořit předpoklady.
<P>
Centra excelence však musí mít vytvořeny veškeré podmínky a předpoklady. Evropský technologický institut je krok správným směrem. Škoda, že se s tímto rozhodnutím tak váhalo. Věřím, že nesystémovost v otázce dostatečného financování ETI bude vyřešená ke vší spokojnosti.
<P>
Podporuji také myšlenku spolufinancování na principu Public Private Partnership, jak je tomu např. na výzkumných bázích v Spojených státech. Přál bych si, aby vědci a výzkumníci i z nových zemí byli rovnocenně vybíráni a zapojováni do vědeckých týmů a aby správní rada byla kontrolovatelná Evropským parlamentem. Výzkumné cíle by měly kopírovat Sedmý rámcový program pro výzkum a technologický rozvoj, jedině výzkum embryonálních kmenových buněk by neměl být financován daňovými poplatníky těch zemí, kde je tento výzkum nelegální.
<SPEAKER ID="105" NAME="Tomáš Zatloukal" AFFILIATION="PPE-DE">
Pane předsedo, já bych si dovolil vyjádřit k hlasování o zřízení Evropského technologického institutu. Hlasoval jsem pro, protože je to vůbec poprvé, kdy dochází k systémovému propojení výzkumu, vzdělávání a podnikatelského sektoru.
<P>
Protože se jedná o zásadní projekt v oblasti evropských inovací, provází ho problémy a v tomto případě zejména finanční. Záměr podpořit vznik institutu a dát mu prostor prokázat smysl jeho další existence si však zaslouží podporu.
<SPEAKER ID="106" NAME="Hannu Takkula" AFFILIATION="ALDE">
(FI) Vážený pane předsedající, rád bych řekl několik slov týkajících se Evropského technologického institutu. V první řadě bych chtěl poděkovat zpravodaji, panu Paasilinnovi. Odvedl výbornou práci. Vím, že je odborníkem na vzdělávání, výzkum a další podobné oblasti.
<P>
Je to velmi ambiciózní projekt, přesto bych však chtěl zdůraznit, že při zřizování nových institucí v Evropské unii může být před jejich zřízením velmi důležité zabezpečit, aby existující instituce mohly získat adekvátní finanční prostředky. Proto bychom měli také zabezpečit, aby síť existujících univerzit mohla získat adekvátní podporu, a tak realizovat nový výzkum.
<P>
Hlasoval jsem v souladu s doporučením pana Paasilinna, rád bych však tento Parlament vyzval, aby si uvědomil, že existující výzkumné komunity by měly být schopné získat své finanční prostředky a že tento nový institut by neměl pohlcovat peníze, které jsou pro ně vyčleněné. Byl bych rád, kdybyste si na to vzpomněli a zohlednili to při přijímaní rozhodnutí.
<SPEAKER ID="107" NAME="Edite Estrela  " AFFILIATION="PSE">
písemně. - (PT) Hlasovala jsem pro zprávu pana Paasilinna o Evropském technologickém institutu, protože si myslím, že prostřednictvím posílení synergií mezi inovacemi, výzkumem a vzděláváním rozhodujícím způsobem přispěje k zvýšení konkurenceschopnosti evropské ekonomiky.
<P>
Podporuji proto návrhy zpravodaje, jejichž cílem je jasně definovat zdroje financování budoucího Evropského technologického institutu, aby mohl začít fungovat co nejdříve a úspěšně plnit svou misi na rozdíl od cílů stanovených v Lisabonské strategii.
<SPEAKER ID="108" NAME="Ilda Figueiredo  " AFFILIATION="GUE/NGL">
písemně. - (PT) Naše stanovisko k vytvoření Evropského technologického institutu je velmi kritické na základě stanoviska, jež přijaly různé výzkumné instituce. Příkladem je studie, kterou minulý rok představila Liga evropských výzkumných univerzit, v níž se uvádí, že plán vytvořit Evropský technologický institut je "špatně pochopen a odsouzen k neúspěchu". Euroscience, evropská organizace vědců a politických expertů, ho nazvala "politicky motivovaným nápadem, který vychází z mylného předpokladu". Vědecký poradce Spojeného království, pan Robert May, uvedl, že "je založený na nepochopení" inovací.
<P>
Tento institut bude virtuální, bude sestávat z vědců působících na univerzitách EU, ve výzkumných laboratořích a společnostech, a na rozdíl od původního návrhu nebude poskytovat kvalifikace. V důsledku tlaku z různých zemí, které se snažily získat sídlo institutu, se stal určitým virtuálním centrem pro konzultace vědeckých komunit v různých oblastech. Evropský parlament právě přijal několik pozměňujících a doplňujících návrhů k návrhu Komise, podle našeho názoru však nejsou dostatečné pro nápravu toho, co bylo pokaženo.
<P>
Pokud jde o financování, jednou z možností je rozpočet Společenství, včetně finančních prostředků určených pro výzkum, přičemž se to může stát právě dalším způsobem podpory rozvinutých zemí, a zhoršit tak nerovnosti.
<SPEAKER ID="109" NAME="Janusz Lewandowski" AFFILIATION="PPE-DE">
písemně. - (PL) Vážený pane předsedající, koncepce Evropského technologického institutu se během živé diskuse o způsobech prosazování inovací v rámci Evropské unie změnila. Institut měl být původně v rámci lisabonské agendy evropským ekvivalentem Technologického institutu v Massachusetts. Jinými slovy, měl být součástí naší strategie s cílem konkurovat Spojeným státům. Namísto toho uvažujeme v současném rychle se měnícím globálním prostředí o síti znalostních a inovačních společenství, takzvaných ZIS, koordinovaných centrálním orgánem. Odrazilo se to v oddělení dvou rozpočtových položek v pozměňujících a doplňujících návrzích, které Evropský parlament předložil k návrhu rozpočtu na rok 2008 (oddělené financování sítě a koordinačního orgánu). Zdá se, že jsme blíže k nalezení řešení, které se týká financování tohoto podniku, neboť Evropská komise navrhla přehodnotit finanční perspektivu na období 2007-2013, především zvýšit limit pro položku 1A a snížit limity pro jiné položky. Opět to potvrzuje, že se Parlament nemýlil, když zdůrazňoval nepřiměřeně nízkou úroveň rozpočtových prostředků určených na cíle Lisabonské strategie.
<P>
Také bych rád podpořil město Vratislav (Wrocław) v souvislosti s jeho žádostí o umístění sídla Evropského technologického institutu. Musím však zdůraznit, že lepší financování výzkumu a vývoje a vytvoření nové instituce nestačí k zabezpečení toho, aby se Evropa stala konkurenceschopná a inovativní. Bude to záviset na vývoji podnikatelské kultury, ochoty riskovat, praktických propojeních mezi výzkumem a vývojovými cykly a soukromým podnikáním.
<SPEAKER ID="110" NAME="Erika Mann  " AFFILIATION="PSE">
písemně. - (DE) Podle mého názoru je rozhodnutí zachovat koncepci Evropského technologického institutu omylem. Žádný z předložených argumentů není přesvědčivý, protože vycházejí z mylných předpokladů.
<P>
1. Dokonce i původní koncepce, kterou předložil předseda Komise pan Barroso, vytvořit Evropský technologický institut jako odpověď na americký Technologický institut v Massachusetts ignorovala realitu, a návrh předložený na dnešní hlasování tuto původní koncepci ještě víc zhoršuje. Technologický institut v Massachusetts se vyvíjel díky velkému objemu peněz a různé podpoře, a v Evropě realizuje výzkum světové třídy už řada "minitechnologických institutů v Massachusetts". Evropským problémem je nedostatečná finanční a morální podpora pro inovace a špičkový výzkum.
<P>
2. Navrhované financování ve výši 309 milionů EUR z rezervního rozpočtového zdroje blokuje jiné parlamentní iniciativy, jakou je například projekt strategického významu Galileo. Navrhovaný objem finančních prostředků představuje jen jednu osminu očekávaného rozpočtu, a není proto žádným stimulem pro další významné soukromé iniciativy. Společnost BP investovala jen do samotného odvětví biopaliv v Berkeley ve Spojených státech 500 milionů USD.
<P>
S vlastními štědrými finančními zdroji a granty pro existující špičkové evropské instituty by Evropský technologický institut měl perspektivu úspěchu. EU by mohla následovat například kanadský model a zřídit inovační fond financovaný z peněz, které na konci roku zůstaly v rozpočtu EU.
<P>
4. Plánovaná síťová infrastruktura je virtuální nadnárodní institucí bez žádného reálného významu v rámci evropského a mezinárodního výzkumu. Je nešťastným a byrokratickým kompromisem.
<P>
Z uvedených důvodů jsem hlasovala proti tomuto návrhu.
<SPEAKER ID="111" NAME="David Martin  " AFFILIATION="PSE">
písemně. - V zásadě vítám koncepci Evropského technologického institutu. Zdržel jsem se však hlasování o tomto usnesení, protože si nemyslím, že jsme už dostatečně vyřešili všechny cíle, řízení a financování tohoto institutu.
<SPEAKER ID="112" NAME="Pierre Pribetich  " AFFILIATION="PSE">
písemně. - (FR) V úterý 25. září jsem hlasováním pro zřízení Evropského technologického institutu (ETI) podpořil svého kolegu Reina Paasilinna.
<P>
Tato zpráva vyjadřuje skutečné přání přiblížit se k znalostní společnosti. Vytvoření nástrojů, které se mají v rámci Evropské unie zavést s cílem podporovat integraci inovací, výzkumu a vzdělávání, možná pomůže stimulovat konkurenceschopnost evropské ekonomiky.
<P>
Činnosti Evropského technologického institutu bude řídit správní rada skládající se z vědeckých a administrativních pracovníků. Tato rada jmenuje znalostní a inovační společenství (ZIS), které budou odpovědná za uskutečnění strategických priorit Evropského technologického institutu.
<P>
Současně je však politováníhodné, že finanční zdroje, které jsou pro tento projekt vyčleněné, jsou do jisté míry nedostatečné. Pro tuto slibnou iniciativu by to z dlouhodobého hlediska mohlo být zničující.
<P>
Všichni bychom měli vědět, že je velmi potřebné, aby v Evropské unii existovaly projekty Společenství, které zabezpečí její rozvoj v kontextu Lisabonské strategie.
<SPEAKER ID="113" NAME="Luís Queiró  " LANGUAGE="PT">
Evropská unie se nyní skutečně nachází na křižovatce, pokud jde o její konkurenceschopnost v souvislosti se zbytkem světa. Navzdory tomu, že se máme radost z mnohých atraktivních faktorů, ať už historických a kulturních nebo ekonomických a turistických, nemůžeme se vyhýbat nejdůležitějším výzvám globální konkurence s novými rozvíjejícími se asijskými ekonomikami. Jde o naši schopnost stát se atraktivním prostředím pro znalosti a inovace.
<P>
Jsem přesvědčený, že hlasování o Evropském technologickém institutu bylo významným krokem při vytváření rámce evropských akcí s cílem pomoci naší ekonomice růst a rozvíjet se, který je založený na trojúhelníku inovací, výzkumu a vzdělávání. Myslím si, že Evropa by pro investice a růst našich společností neměla být atraktivní na základě nízkých mezd nebo levné pracovní sily. Budoucností jsou společnosti, které chápou, že musí investovat do vysoké kvalifikace obyvatelstva prostřednictvím podporování společnosti v rámci její interakce s průmyslovými odvětvími a společnostmi, s cílem rozvíjet vysoce kvalitní a vysoce inovační odpovědi na dynamické a náročné potřeby trhu.
<SPEAKER ID="114" NAME="Dominique Vlasto  " AFFILIATION="PPE-DE">
písemně. - (FR) Když Evropská komise navrhla zřídit Evropský technologický institut (ETI), záměrem bylo vytvořit nové centrum excelence pro vyšší vzdělávání, výzkum a inovace. Tato ambice nyní zmařily těžkosti, které se týkají financování, a dosud se nenašlo uspokojivé nebo dlouhodobé řešení tohoto problému. Tato situace je velmi znepokojující, protože důvěryhodnost Evropského technologického institutu se snižuje dokonce ještě před jeho zřízením.
<P>
Představa Evropského technologického institutu, který vydává značku ETI, by mohla pomoci vyřešit problém viditelnosti, jímž trpí evropský výzkum, a současně by se zabezpečilo skutečné uznávání projektů, jejichž vynikající kvalita si takovou značku zasloužila. Myslím si, že takovýto flexibilní systém, který je velkým přínosem k diverzitě, jež v rámci Evropy existuje, by zlepšil zdravou konkurenci mezi univerzitami a mezi výzkumnými projekty.
<P>
Jsem přesvědčená, že účast soukromého sektoru na projektu Evropského technologického institutu je také nezbytné. Úloha, kterou sehrávají veřejné orgány, by se měla omezit na prosazování a tvorbu různých potřebných nástrojů. O zbytek by se měl starat soukromý sektor, konkrétně o financování, organizace a řízení ETI. Skutečně bych nechtěla, aby se z ETI stala jen další agentura na dlouhém seznamu agentur EU.
<P>
Navzdory těmto výhradám však podporuji zprávu, aby ETI mohl dostat šanci na úspěch.
<SPEAKER ID="115" NAME="Glenis Willmott  " AFFILIATION="PSE">
písemně. - Labouristická strana v Evropském parlamentu se zdržela hlasování o pozměňovacím návrhu i hlasování o legislativním usnesení, které se týká zprávy o Evropském technologickém institutu. I když souhlasíme se všeobecnými cíli návrhu a jeho zaměřením na inovace, peníze EU a členských států by lépe posloužily existujícím vysokým školám a výzkumným rámcovým programům EU. Jsme přesvědčení, že administrativní struktura ETI by měla být co nejméně byrokratická, a proto menší než navrhovaných 21 jmenovaných členů. Stále existují vážné obavy, pokud jde o soukromé a veřejné financování ETI. Vzhledem k tomu, že v návrhu Komise na financování ETI se předpokládá otevření finančních perspektiv, nemůžeme tuto zprávu podpořit.
<SPEAKER ID="117" NAME="Frank Vanhecke" AFFILIATION="ITS">
- (NL) Vážený pane předsedající, rád bych využil tuto chvíli a vysvětlil důvody, kvůli kterým jsem nehlasoval pro zprávu pana Duffa, i když samotná zpráva pana Duffa není ve skutečnosti kontroverzní. Hlasoval jsem proti, protože nesouhlasím s evropskou federální filozofií, která je v této zprávě zachycena.
<P>
V krátkosti: Jsem proti evropskému federálnímu státu, a jsem tedy automaticky i proti občanství EU, a toto volební právo a právo být volen pro občany EU s bydlištěm v členském státě, jehož nejsou státními příslušníky, je jeho neoddělitelnou součástí. Jsem přesvědčený, že Unie musí zůstat společenstvím národních demokracií, kde musí být volební právo a právo být volen bez ohledu na typ voleb nadále vyhrazeno pro občany příslušných států. V skutečnosti je znakem vývoje Evropské unie, že občanství EU se systematicky posiluje a rozšiřuje, včetně toho, že Charta základních práv Evropské unie se nyní stává závaznou.
<SPEAKER ID="118" NAME="Bogusław Rogalski" AFFILIATION="UEN">
(PL) Vážený pane předsedající, dnes jsme hlasovali a přijali zprávu pana Duffa o uplatňovaní volebního práva a práva být volen ve volbách do Evropského parlamentu pro občany Unie s bydlištěm v členském státu, jehož nejsou státními příslušníky.
<P>
Nemohu podpořit tuto zprávu, protože tento způsob volby a kandidatury ve volbách do Evropského parlamentu podle mého názoru navzdory záměrům zpravodajů nebude podporovat dobré sousedské vztahy mezi zeměmi, především pokud mají společnou hranici. Země s významnými národními menšinami mnoho let vyvíjely normy s cílem vyhnout se konfliktům nacionalistického charakteru.
<P>
Přijatý způsob voleb může takovéto konflikty znovu oživit, a to nebude v souladu s duchem klidné společné existence národů v Evropě. Je tomu tak proto, že jednotlivci budou mít možnost být voleni a volit, když nejsou státními příslušníky příslušného státu. Jsou vázáni na zneužívání systému, například prostřednictvím zabezpečování fiktivního pobytu, jednoduše s cílem zredukovat hlas příslušné země a upravit vliv výsledků voleb. Kontrola příslušných informací je složitá a nákladná.
<P>
Tento způsob voleb kromě toho posílí separatistické hnutí, a to současné Evropě určitě nepřejeme. S politováním konstatuji, že v této souvislosti nutíme z nejasných důvodů členským státům naši vůli shora, a zasahujeme tak do vnitrostátních volebních postupů.
<SPEAKER ID="119" NAME="Daniel Hannan" AFFILIATION="PPE-DE">
Vážený pane předsedající, jedním z nejnesmyslnějších tvrzení zastánců evropské ústavy asi je, že občanství EU není nadřazené vnitrostátnímu občanství. Práva, které byla udělena na základě státní příslušnosti, se postupně ztrácejí: právo na pobyt; právo na volbu svých vlastních zástupců; a stále více i právo na sociální zabezpečení.
<P>
Každý nestranný pozorovatel by dospěl k závěru, že občanství EU se stává primárním právním statutem našich voličů, přičemž jejich státní občanství se stává sekundární, téměř folklorní kategorií.
<P>
Akceptuji, že tuto cestu schvaluje většina v tomto Parlamentu, ale buďme aspoň, proboha, upřímní! Už neposlouchejme nesmysly o statutu mých voličů, protože britských voličů se to netýká.
<SPEAKER ID="120" NAME="Ignasi Guardans Cambó  " AFFILIATION="ALDE">
písemně. - (ES) Myslím si, že přijetí této zprávy je vážným omylem a velmi nebezpečné, a proto hlasuji proti.
<P>
V první řadě si musíme uvědomit, že evropský volební systém neexistuje. Situace by byla jiná, kdyby se takovýto systém někdy zavedl (a já bych ho podpořil). V současnosti musí být evropské volby v souladu s volebními systémy v každém členském státu. Ve zprávě pana Duffa se navrhuje vytvoření dvojitých nebo trojitých kandidatur ve volbách do Evropského parlamentu. Tentýž kandidát může kandidovat ve více státech a po volbách si může vybrat, které místo si ponechá.
<P>
Ještě víc by to zkomplikovalo už dost komplikované přípravy, je jasné, že je to podvod na voličích, a vůbec to nepřispívá k důstojnosti tohoto Parlamentu, kterou se snažíme vybudovat.
<P>
Návrh, který se dnes předkládá k hlasování, kromě toho eliminuje povinné uznávání soudních rozhodnutí (občanských i trestních) ve vztahu k způsobilosti kandidovat, přičemž osobám, které mají na základě soudního rozhodnutí zákaz kandidovat v členském státu, jehož jsou státními příslušníky, umožňuje kandidovat v jiném státu. Je to v rozporu s postupy evropské spravedlnosti a vnitřních věcí a velmi snadno si můžeme představit nepříjemné situace, které by to mohlo způsobit.
<SPEAKER ID="121" NAME="Monica Maria Iacob-Ridzi  " AFFILIATION="PPE-DE">
písemně. - Kvůli těžkopádnému systému výměny informací mezi členskými státy v skutečnosti jen velmi málo občanů zná své právo volit ve volbách do Evropského parlamentu, které mají na základě smlouvy, pokud mají bydliště v jiném členském státě. Tyto lidi je třeba vyslechnout a umožnit jim přístup k politickému životu v zemi jejich bydliště; proto podporuji nahrazení současného systému požadavkem vyplnit přísežné prohlášení.
<P>
V případě osob s bydlištěm, které si přejí kandidovat v evropských volbách, není požadavek získat vnitrostátní osvědčení v souladu se všeobecným cílem směrnice ES 93/109. V skutečnosti je získání takovéhoto osvědčení od institucí země, jíž je osoba státním příslušníkem, velmi složité a časově náročné. Tento formální požadavek ve skutečnosti vede k zrušení práva uděleného smlouvou.
<P>
Budoucí návrh Evropské komise by se měl také zabývat otázkou vytváření politických stran občanů bez státní příslušnosti. Volební právo členských států nesmí představovat diskriminaci mezi národními stranami, které se skládají ze státních příslušníků příslušné země, a ostatními stranami. Politické zastoupení v evropských volbách je velmi důležitou záležitostí pro země s vysokým podílem obyvatelstva, které má bydliště v jiném členském státě, takovou zemí je například Rumunsko.
<SPEAKER ID="122" NAME="Carl Lang  " AFFILIATION="ITS">
písemně. - (FR) Pokud lidé v Evropě nebudou ve velkém počtu volit v zemi svého bydliště a pokud úroveň účasti nedokáže naplnit aspirace eurokratů, důvodem nebude to, že uplatňování volebních práv a způsobilost kandidovat v evropských volbách je nadmíru zkomplikovaná potřebou výměny informací mezi členskými státy.
<P>
Důvodem bude prostě to, že vaši byrokracii a politiky považují v nejlepším případě za nesmyslné a nesrozumitelné a v nejhorším případě za škodlivé, a že mnoho evropských občanů, kteří nemají bydliště ve své zemi původu, dává přednost účasti v parlamentních volbách, které se konají v jejich vlastní zemi.
<P>
Pokud jde o zprávu, toto technické pseudozjednodušení se v ní používá při pokusu povolit vícenásobnou kandidaturu, jinými slovy objevení se téhož kandidáta ve více zemích, což by na základě společných právních předpisů poskytovalo nadměrnou výhodu jen cizím obyvatelům, a vidět v ní snahu o obcházení právních předpisů členských států, které se týkají nezpůsobilosti. To je absolutně nepřijatelné.
<P>
Jsme přesvědčeni, že občanství je neoddělitelně spojené se státní příslušností a práva, především volební, která poskytuje, je možné uplatňovat jen v rámci vnitrostátního uspořádání. Pokud si evropští občané přejí účast v politickém životě své hostitelské země, stále existuje možnost: získání státního občanství.
<SPEAKER ID="123" NAME="David Martin  " AFFILIATION="PSE">
písemně. - Vítám tuto zprávu, kterou by se měla zredukovat omezení volebních orgánů a jednotlivců, pokud jde o volební právo v evropských volbách. Podporuji zrušení současného systému výměny informací a zároveň zachování individuálního prohlášení nevolit nebo kandidovat dvojitě.
<SPEAKER ID="125" NAME="Agnes Schierhuber" AFFILIATION="PPE-DE">
(DE) Vážený pane předsedající, ukončením vynětí půdy z produkce jsme se vydali zcela správným směrem. Poptávka po potravinách a krmivech, stejně jako po obnovitelných surovinách se neustále zvyšuje, a je proto zcela nezbytné, aby se v těchto oblastech vyrábělo. Vynětí půdy z produkce bylo opatřením, které si zemědělci nikdy nepřáli, museli jím však projít, protože bylo nezbytné. Zemědělci chtějí vyrábět! Jsem přesvědčená, že zrušení vynětí půdy z produkce se bude uplatňovat nejen jeden nebo dva roky, ale natrvalo. Zemědělskému odvětví to také poskytuje příležitost přispět k ambiciózním cílům EU snížit emise CO2.
<SPEAKER ID="126" NAME="Ilda Figueiredo  " AFFILIATION="GUE/NGL">
písemně. - (PT) Souhlasíme nejen s tím, aby se obdělávání půdy vyňaté z produkce povolilo k zemědělským účelům v roce 2008, ve skutečnosti se domníváme, že tato výjimka by se měla uplatňovat déle. Předložili jsme proto návrh na léta 2009 a 2010 a zahrnutí roku 2009 bylo odsouhlaseno. V důsledku toho budou zemědělci moci lépe plánovat ve vztahu k situaci s mimořádně vysokými cenami na trhu s obilninami.
<P>
Tímto opatřením se však neřeší základní problém, jímž je potřeba zvýšit produkci a dodávky každého členského státu a zaměstnanost ve venkovských oblastech.
<P>
Také musíme věnovat pozornost nedostatku obilnin na evropském trhu a negativním vlivům spoléhání se na biopaliva, jak rozhodla Rada, v kontextu nabídky a ceny.
<P>
Opět zdůrazňujeme potřebu hloubkového přehodnocení SZP (společná zemědělská politika) s cílem zohlednit charakteristické znaky půdy a biodiverzity v každé zemi, přizpůsobit obměnu plodin a zaručit zemědělcům dostatečný příjem bez ohrožení zájmů spotřebitelů ve smyslu zdravých a vysoce kvalitních potravin.
<SPEAKER ID="127" NAME="Astrid Lulling  " AFFILIATION="PPE-DE">
písemně. - (FR) Věřili byste, že po letech obviňování společné zemědělské politiky ze všech možných způsobů selhávání, utrácení peněz, a především produkce obrovského množství mléka a obilí, které na trhu není možné prodat, budeme dnes zjišťovat, že musíme zastavit snižování naší výrobní kapacity v těchto oblastech?
<P>
S potěšením vidím bezprostřední reakci paní komisařky na prudkou změnu cen, která byla pro naše zemědělce jistě lukrativní: zastavit vynětí půdy z produkce, jehož záměrem je podpořit zemědělce a pěstitele, aby produkovali více obilí s cílem ukončit napětí na trhu.
<P>
Také by měla co nejrychleji jednat s cílem zvýšit kvóty na produkci mléka a zrušit postihy za překračování kvót na vnitrostátní úrovni. Kromě toho doufám, že to poslouží jako ponaučení pro Komisi, která se také pokusila snížit výrobní kapacitu vína o 200 000 hektarů bez jakéhokoli ohledu na příležitosti, které by evropští výrobci vína mohli mít v rámci exportu na rozvíjející se trhy, jako je například Čína a Indie.
<SPEAKER ID="998" NAME="David Martin  " AFFILIATION="PSE">
písemně. - Vzhledem k měnícím se tržním podmínkám chápu a podporuji návrh Komise na nulové vynětí půdy ze zemědělské produkce v roce 2008. Očekává se, že ukončení vynětí půdy z produkce zvýší produkci obilnin aspoň o 10 milionů tun. Mělo by to odstranit tlak na zvyšování cen obilí.
<SPEAKER ID="128" NAME="Jean-Claude Martinez  " LANGUAGE="FR">
Komise nám v Bruselu od roku 1992 tvrdila, že existuje nadměrná produkce obilí, nemluvě o obrovských objemech mléka a jiných skladech plných k prasknutí. Zemědělská půda v Evropě se proto musela být vyňata z produkce a produkce se musela snížit. Jižní polokoule a Spojené státy upozorňovaly WTO na monopol na pšenici a olejniny.
<P>
Pamatujeme si, že v rámci uruguayského kola a dohody z Blair House z roku 1992 Evropská komise souhlasila s omezením naší oblasti produkce olejnin na 5 milionů hektarů.
<P>
Co se mělo stát, stalo se. Zemědělství podléhá vrtochům klimatu. Tak to v Bibli Josef vysvětlil faraonovi. Sucho v Austrálii, pokles produkce na Ukrajině a stále narůstající poptávka v Číně, Indii a Africe: všechny tyto faktory zvyšují cenu obilí a kukuřice.
<P>
Po zaplacení zemědělcům za to, že od roku 1993 neprodukují, dokonce po ukončení pomoci zaměřené na produkci a po vynětí milionů hektarů půdy z produkce, když třetina lidstva hladoví, Komise teď v Bruselu zjistila, že existuje nedostatek obilí a že zásoby neexistují. Vracejí se tedy k svému rozhodnutí, které se týká vynětí půdy z produkce.
<P>
Stejné to bude v případě vína. Stalo se to už v případě másla a masa. Chaos a malthuziánství jsou na programu dne.
<SPEAKER ID="129" NAME="Brian Simpson  " AFFILIATION="PSE">
písemně. - Jednou z největších záhad pro obyvatelstvo Evropské unie je vytvoření systému, na základě kterého platíme zemědělcům za to, že půdu nechávají ležet ladem. I když nyní chápu, že některé renomované organizace, jako je například RSPB v Spojeném království, využívají tento systém k financování své výborné práce, nemůže však být správné, že dobrou půdu necháváme ležet ladem a zemědělcům za to ještě platíme.
<P>
Z tohoto důvodu podporuji nulové vynětí půdy z produkce, zároveň však musíme také zabezpečit, aby naši zemědělci a ostatní byli stimulovaní udržovat půdu v dobrém stavu, a pomoci jim z jiných zdrojů, aby se půda stala produktivnější.
<P>
Pokud nám skutečně jde o základní reformu společné zemědělské politiky, prvním krokem každého reformního postupu musí být ukončení plateb za vynětí půdy z produkce. Podporuji proto návrh Komise.
<SPEAKER ID="131" NAME="Kathy Sinnott" AFFILIATION="IND/DEM">
Vážený pane předsedající, ráda bych poslancům vysvětlila důvody svého hlasování.
<P>
V konečném důsledku musíme a budeme chránit děti. Měli bychom být nekompromisní, pokud jde o chemické a znečisťující látky, které mohou mít jakýkoli vliv na jejich aktivitu a vývoj. Pozornost se musí věnovat společnostem.
<P>
V tomto bodě se však nemůžeme zastavit. Musíme se vážně zamyslet nad druhem tlaků, jimž jsou společnosti vystaveny. Společnosti působíce v Číně čelí tlakům ze strany čínské vlády. Pravidla hry v Číně jsou zcela odlišné od zbytku světa. Pokud tu má společnost působit, musí přenechat většinu svých rozhodovacích a provozních postupů vládě.
<P>
Čína zavádí nástroje, jimiž se kontroluje vertikální řízení výroby. Zařízení, které společnost Mattel použila k výrobě uvedených 21 milionů hraček, vytvořila a vlastní Čína. Formy, které se používají na odlévání plastů, a které jsou umístěny v zařízeních na lisování všech těchto hraček, vlastní Čína. Důvodem je, že Čína dotuje části společností, pokud zůstávají v Číně, a že změna tohoto systému zvyšuje jejich náklady o 20 %.
<P>
Tedy vidíme, že Čína kontroluje podnikání možná mnohem víc, než si uvědomujeme, a v rámci bezpečnosti hraček se z toho musíme poučit. Nesmíme to tolerovat, a nesmíme už tolerovat žádné čínské praktiky, které se týkají životního prostředí a lidských práv.
<SPEAKER ID="132" NAME="Proinsias De Rossa  " AFFILIATION="PSE">
písemně. - Opakovaně jsem vyzval Evropskou komisi, aby urychlila legislativu, na jejímž základě by všechny dovážené výrobky museli mít označení země původu. Je to velmi důležité, neboť v roce 2006 se zjistilo, že 17 % všech zjištěných nebezpečných výrobků včetně hraček má neidentifikovatelný původ, přičemž 58 % pochází z třetích zemí.
<P>
I když 48 % zjištěných nebezpečných výrobků pocházelo z Číny, není možné usuzovat, že chyba spočívá výlučně v nedostatcích kontroly kvality čínských výrobců. Ukázalo se například, že důvodem stažení 18 milionů z 21 milionů hraček, které společnost Mattel ze Spojených států (která své výrobky prodává i v Evropě pod značkou Fischer-Price) stáhla během posledních tří měsíců, byly konstrukční chyby Mattelu, a ne nesprávná výroba.
<P>
Už delší dobu je jasné, že přísnější postihy jsou nezbytné s cílem zabezpečit, aby výrobci a dovozci brali svou odpovědnost vůči spotřebitelům vážněji; v tomto případě jde o bezbranné děti. Některé členské státy se však nadále brání změně na příkaz dovozců a společností, které přesouvají výrobu.
<SPEAKER ID="133" NAME="Brigitte Douay  " LANGUAGE="FR">
Globalizace obchodu a nedostatek transparentnosti a informací o původu různých výrobků, které se uvádějí na trh v rámci Evropské unie, představují zvýšené riziko získání nebezpečného, vadného nebo falšovaného zboží.
<P>
Společné usnesení o bezpečnosti výrobků, především hraček, pro které jsem ve středu hlasovala, přijaly téměř všechny skupiny. Je to dalším příkladem ukázky závazku Evropské unie, a především Evropského parlamentu, který se týká ochrany spotřebitele.
<P>
Prostřednictvím výzvy na zavedení požadavků v souvislosti s bezpečností výrobků, integrity označení ES, vyloučení falšovaného zboží a zavedení sledovatelnosti se tímto usnesením zabezpečí efektivnější ochrana spotřebitelů, především dětí.
<P>
Není možné však dopustit, aby výzva k lepší spolupráci s příslušnými třetími zeměmi zastínila odpovědnost, kterou mají společnosti, jež předkládají objednávky, jejich povinností je zabezpečit, aby jejich specifikace výrobků byly v souladu s těmito zdravotními a bezpečnostními požadavky.
<SPEAKER ID="134" NAME="Edite Estrela  " AFFILIATION="PSE">
písemně. - (PT) Hlasovala jsem pro návrh usnesení o nebezpečných hračkách vyrobených v Číně, protože ho považuji za důležitý pro přijetí všech potřebných právních předpisů a administrativních akcí s cílem zabezpečit, aby bylo spotřební zboží, které se uvádí na trh v rámci Evropské unie, nejen zcela v souladu se všemi existujícími normami EU, ale i aby neohrožovalo zdraví a bezpečnost spotřebitelů. Myslím si proto, že směrnice 88/378/ES o bezpečnosti hraček by se měla co nejdříve zrevidovat a že by měla obsahovat efektivní a účinné požadavky týkající se bezpečnosti výrobků.
<SPEAKER ID="135" NAME="Pedro Guerreiro  " AFFILIATION="GUE/NGL">
písemně. - (PT) Zajištění bezpečnosti výrobků, především bezpečnosti hraček, je prioritou v rámci ochrany veřejného zdraví a zejména zdraví dětí.
<P>
Nejdůležitějším mechanismem dosažení tohoto cíle je nezbytné ověřování a kontrola kvality výrobků. Společnosti a příslušné vnitrostátní veřejné orgány by měly tuto kontrolu a certifikaci vykonávat jako preventivní opatření.
<P>
Zatímco v právních předpisech se vymezují bezpečnostní pravidla, se kterými samozřejmě musí být výrobky v souladu, odpovědnost za navrhování, výrobu a umisťování na trh těchto výrobků nese samotná společnost nebo společnosti.
<P>
První reakcí na nebezpečné nebo zdraví škodlivé výrobky, především hračky, které se dovážejí z třetích zemí, je pokus přesunout vinu na někoho jiného, a to až do té míry, že deník Financel Times uvedl, že společnost Mattel se formálně omluvila čínské vládě a lidu. Je třeba zdůraznit, že mnoho dovážených výrobků se vyrábí v třetích zemích, majiteli jsou však velké nadnárodní společnosti se sídlem v EU, které v rámci snahy o zisk přesouvají výrobu někam jinam.
<P>
Kromě toho zaměření diskuse na nedostatečnou kvalitu dovážených výrobků jen zastírá skutečnost, že mnoho výrobků, které se vyrábějí v EU, také nesplňuje platné normy.
<SPEAKER ID="136" NAME="Malcolm Harbour, Andreas Schwab, Marianne Thyssen a Corien Wortmann-Kool  " AFFILIATION="PPE-DE">
písemně. - Usnesení Parlamentu, které dnes bylo schváleno velkou většinou, se správně zaměřuje na neodkladnou záležitost zajištění bezpečnosti výrobků podle existujících směrnic EU.
<P>
Skupina EPP-ED trvala na tom, aby se usnesení zaměřilo na praktické návrhy, které by co nejdříve posílily bezpečnost spotřebitelů.
<P>
Kromě toho jsme navrhli přehodnotit označení evropské bezpečnosti spotřebitelů, které mají dodavatelé spotřebního zboží uplatňovat na dobrovolném základě. Jsme rádi, že parlament tento návrh podpořil.
<P>
Budeme se intenzivně zabývat budoucí směrnicí o hračkách a nezaujatě přezkoumáme reformy, které navrhla Komise. Podle našeho názoru byl pokus o zavedení velmi podrobných a specifických požadavků pro uvedenou budoucí směrnici v tomto usnesení úplně zbytečný. Z uvedeného důvodu jsme hlasovali proti navrhovaným doplněním, v žádném případě to však neoslabuje náš zájem a odhodlání vytvořit efektivní a fungující směrnici, když dostaneme návrh Komise v roce 2008.
<SPEAKER ID="137" NAME="Carl Lang  " AFFILIATION="ITS">
písemně. - (FR) Usnesení Parlamentu obsahuje jen několik návrhů na ukončení dovozu nebezpečných výrobků, z kterých polovina pochází z Číny. Zaměřuje se na hračky, neuvádí však oblečení obsahující toxická barviva, nebezpečné léky, potraviny obsahující složky, které nejsou vhodné pro lidskou spotřebu, elektrická zařízení, která způsobují požáry, zubní pasty vyrobené z nemrznoucí směsi - a seznam pokračuje dále. Také se zabývá nejasnými opatřeními, která jsou založena na spolupráci a certifikaci, a poukazuje dříve na odpovědnost členských států jako na odpovědnost Číny a dříve na odpovědnost evropských společností jako na odpovědnost jiných.
<P>
V tomto konkrétním případě to však vůbec nestačí. Nastal čas uplatňovat exemplární sankce vůči každé zemi, která se poté, co se stala členem WTO, nadále angažuje v pochybných obchodních praktikách, ať už jde o dumping, falšování nebo nucenou práci. Je pravda, že některé nástroje ochrany obchodu, které má Evropská unie k dispozici, patří do kompetence pana Mandelsona, který byl za svou nečinnost v této oblasti vcelku oprávněně kritizován.
<P>
Pokud dnes nakonec tento dokument schválíme, stane se tak proto, že navzdory všemu je lepší zavést aspoň nějaké směšné opatření než nezavést žádné. Jde alespoň o nějakou formu reakce.
<SPEAKER ID="138" NAME="David Martin  " AFFILIATION="PSE">
písemně. - Vítám absolutní převahu hlasů pro toto usnesení. Vyslali jsme jasný signál výrobcům hraček a Číně, jejichž neschopnost zabezpečit nejvyšší bezpečnostní normy pro dětské hračky nebudeme tolerovat. Čína dostala varování, že musí zlepšit svou kontrolu zboží a detekční metody a výrazně snížit tok nebezpečného zboží na evropský trh.
<SPEAKER ID="139" NAME="Jean-Claude Martinez  " AFFILIATION="ITS">
písemně. - (FR) Děti ve Vietnamu, Africe a jinde stojí na minových polích. Panenky Barbie a hračky způsobují našim vlastním dětem v Evropě dušení, otravy a alergie.
<P>
Výstrahou už byl v kinech promítaný film Le père noël est une ordure. Je nyní na nás, poslancích tohoto Parlamentu, abychom jednali v otázce bezpečnostních zásad a abychom ochránili demografickou budoucnost našeho kontinentu, který už byl postižený hrami, které dospělí hrají ve velkém.
<P>
Nastal čas, abychom to udělali. Už včera bylo pozdě pro mnoho tváří s pokožkou jemnou jako Brancusiho socha, které byly zničeny celuloidovými panenkami, jež se vzňaly při nejjemnějším škrtnutí zápalkou. Hračky zabíjejí a děti v Dárfúru ani nevědí, jaké mají štěstí, že se nemohou hrát během jídla.
<SPEAKER ID="140" NAME="Tokia Saïfi  " AFFILIATION="PPE-DE">
písemně. - (FR) Po rozsáhlém bezpečnostním stažení hraček vyrobených v Číně ze strany amerického výrobce Mattel se nyní Evropská komise věnuje právním předpisům, které se týkají bezpečnosti výrobků, především pokud jde o dovážené hračky. Evropský systém regulace v této oblasti je spolu s databází RAPEX a označením ES dostatečně spolehlivý, je třeba ho však posílit.
<P>
Evropský parlament jde proto ještě dále a jako součást svého usnesení o bezpečnosti hraček by rád přijal společný regulační rámec pro uvádění výrobků na trh a dohled nad trhem. Pro mě jsou obnovení důvěry spotřebitelů a ochrana zdraví našich dětí základními podmínkami. V návaznosti na nařízení REACH, jimiž se zavádějí přísné kontroly používání chemických látek ve spotřebním zboží, jsem proto dnes hlasovala pro bezpodmínečný zákaz používání jakýchkoli toxických látek ve výrobě hraček.
<P>
Kromě toho v rámci podpory pozměňujících a doplňujících návrhů 8 a 6, jsem pro úplný zákaz nebezpečných ftalátů ve všech hračkách, které mohou přijít do styku s ústy. Chemická bezpečnost hraček není jen regulační záležitostí; je i záležitostí hygieny a jako taková je pro bezpečnost našich dětí klíčová.
<SPEAKER ID="141" NAME="Karin Scheele  " AFFILIATION="PSE">
písemně. - (DE) V dnešním usnesení se zdůrazňuje akutní potřeba revize směrnice o hračkách. CMR - jinými slovy látky, které jsou klasifikované jako karcinogenní, mutagenní nebo toxické pro reprodukci - se musí na základě nové směrnice o hračkách zakázat. Pan komisař Verheugen tento požadavek během včerejší diskuse potvrdil. Také bude nezbytné ukončit chaos okolo označení ES. Evropští spotřebitelé toto označení považují buď za označení původu výrobku, nebo značku kvality, ani jedno však není významem označení ES.
<SPEAKER ID="143" NAME="Miroslav Mikolášik" AFFILIATION="PPE-DE">
(SK) Energetická bezpečnost a energie jsou osou, okolo které se točí jak vnitřní, tak i zahraniční politika každého společenství a je vitální otázkou fungování blahobytu, při kritickém nedostatku i otázkou holého přežití.
<P>
Už včera bylo pozdě přijmout takováto opatření, která by nás vymanila ze surovinové a později možná i politické závislosti na Rusku. Je alarmující, když dovolíme, aby energie byla využívaná jako nástroj na vyvíjení politického tlaku na tranzitní a cílové země. Podporuji rozvoj černomořské dimenze a spolupráci se zeměmi jižního Kavkazu, stejně jako posílení, zapojení Norska, zemí Magrebu a Mašreku a tzv. evropsko-středomořské partnerství. Předvídatelnost trhu s energií je třeba smluvně zajistit s Čínou, Indií, Brazílií a také vytvořit partnerství s vládou USA.
<P>
Černobílí environmentalisti by si měli konečně uvědomit, že spalováním "ekologických" paliv a biomasy se masivně zvyšuje přítomnost CO2 v atmosféře a že rozumný rozhodující podíl jaderné energie je absolutně nezbytný. Tragikomicky působí vliv fanatických zelených, kteří prosadili zákaz využívání jaderné energie dokonce do ústavy členské země, což nezůstává bez následků na ekonomiku, dokonce i sousedních zemí.
<SPEAKER ID="144" NAME="Eija-Riitta Korhola" AFFILIATION="PPE-DE">
(FI) Vážený pane předsedající, energetická bezpečnost je obecně jedním z nejdůležitějších faktorů evropské bezpečnosti. Zpráva, kterou předložil pan Saryusz-Wolski, je odpovědí na tento složitý problém budoucnosti Evropy.
<P>
Problémem EU je, že úroveň její energetické soběstačnosti klesá. EU už nyní dováží polovinu své spotřeby energie a v roce 2025 se očekává, že závislost od dovozu překročí 70 %. K vyřešení tohoto problému potřebujeme odhodlaný společný hlas, nový druh diplomacie v oblasti energie a zvláštního vysokého představitele EU pro vnější politiku v oblasti energie, který ji bude realizovat.
<P>
Posílení mandátu Unie v oblasti vnější energetické politiky však nemůže znamenat oslabení suverenity členských států při rozhodování o svých prostředcích a struktuře výroby energie. Zpravodaji bych chtěla poděkovat především za toto. Zpráva umožňuje členským státům nezávisle rozhodovat o své struktuře dodávky energie.
<SPEAKER ID="145" NAME="Lena Ek  " AFFILIATION="ALDE">
písemně. - Transparentnost, reciprocita a právní stát jsou základními prvky evropské politiky v oblasti energie a následně naší politiky. Není však vhodná doba na vytváření nových institucí, a proto jsem proti vytvoření nového postu vysokého představitele pro zahraniční politiku v oblasti energie, což by také ohrozilo vliv Evropského parlamentu, pokud jde o zahraniční politiku v oblasti energie.
<SPEAKER ID="146" NAME="Françoise Grossetête  " AFFILIATION="PPE-DE">
písemně. - (FR) Hlasovala jsem pro tuto zprávu, jejímž cílem je zavést společnou zahraniční politiku v oblasti energie.
<P>
Uplatňované řešení musí mít mezinárodní rozsah a Evropská unie musí v rámci toho sehrávat vedoucí roli. Není pochyb o tom, že energie se v rámci dnešních mezinárodních jednání stala skutečnou zbraní.
<P>

<P>
Evropská unie si je od plynové krize mezi Ruskem a Ukrajinou v roce 2006 vědoma své zranitelnosti, pokud jde o dodávky energie. S cílem vytvořit zahraniční energetickou politiku se ve zprávě v podstatě navrhuje jmenovat vysokého představitele pro zahraniční politiku v oblasti energie, který by byl odpovědný za koordinaci činností EU v této oblasti. Tento vysoký představitel pro zahraniční politiku v oblasti energie by měl dva úkoly, neboť tato osoba by jednala na základě pověření nově vytvořeného Vysokého představitele Unie pro zahraniční věci a bezpečnostní politiku (SZBP) a na základě pověření místopředsedy Evropské komise.
<P>
Vítám tento pozitivní vývoj, který pomůže podporovat především dialog mezi producentskými zeměmi - důkazem je euro-středomořské partnerství - a spotřebiteli. Evropské unii to umožní bránit své zájmy v oblasti energetické bezpečnosti při jednáních s vnějšími dodavateli.
<SPEAKER ID="147" NAME="Pedro Guerreiro  " AFFILIATION="GUE/NGL">
písemně. - (PT) Energie je v současnosti klíčovou strategickou záležitostí.
<P>
Různé země EU se pro svou vysokou energetickou závislost snaží sehrávat dominantní úlohu při využívání existujících zdrojů energie, a to je důvodem návrhu vytvořit energetický proud v rámci společné zahraniční a bezpečnostní politiky. Pokud by se přijal, byl by také způsobem překonání existujících rozporů mezi hlavními silami.
<P>
S tímto cílem by EU měla oznámit svůj "trh", svou "hospodářskou soutěž" a své rozšíření o další země v rámci takzvaných energetických společenství, "smlouvu o energetické chartě" - přičemž by měla zajistit "bezpečnost investicí" a garantovat "právo na kompenzaci v případě vyvlastnění a/nebo znárodnění" - nebo začlenění "doložky o energetické bezpečnosti" do obchodních dohod. Všechno z toho se dá kontrolovat, proto má strach z vytvoření "plynárenské verze kartelu OPEC".
<P>
Většina Parlamentu také obhajuje "vytvoření partnerství pro energetickou bezpečnost s USA" a samozřejmě "kritický a konstruktivní dialog" se zeměmi oblastí Jižního Kavkazu, Kaspického moře a Střední Asie, který "vyvažuje zájem EU o diverzifikaci dodávek ropy a plynu a cíl dosažení politických reforem v těchto zemích". Více slov pro koho? Irák, Afghánistán, Afriku...?
<SPEAKER ID="148" NAME="Janusz Lewandowski  " AFFILIATION="PPE-DE">
písemně. - (PL) Vážený pane předsedající, Evropská unie je největším spotřebitelem energie a je závislá na vnějších zdrojích energie. Tyto vnější zdroje jsou charakteristické nejistotou a potenciální destabilizací. Ve zvláštním případě Ruska a těch zemí SNS, které mají bohaté přírodní zdroje, je dalším faktorem, který přispívá k nejistotě, tendence využívat energii jako zbraň k politickým účelům, jako jsme toho už byli svědky. Evropskou unii by to mělo mobilizovat k tomu, aby byla v krizových situacích semknutá a jednotná. Takováto reakce se však vytvářela velmi pomalu pro různé národní zájmy zemí, v jejichž případě není tolik pravděpodobné, že se stanou oběťmi energetického vydírání, jak je tomu v případě postkomunistických zemí.
<P>
Zpráva, kterou předložil pan Saryusz-Wolski, je krok správným směrem. Představuje výzvu založit vztah EU-Rusko na vzájemné důvěře a respektování principů stanovených v energetické chartě.
<P>
Kontext této diskuse je vymezený paralelním úsilím Evropské komise liberalizovat trh s energií v Unii, se společností Gazprom v pozadí. Vede to k většímu tlaku na implementaci principu oddělování výroby a distribuce. Země, které mají k liberalizaci odmítavý postoj, jsou týmiž zeměmi, které inklinují k dvojstranným energetickým kontraktům s Ruskem a k spolupráci s ruskými státem vlastněnými společnostmi, pokud jde o kapitál. Není náhoda, že to zahrnuje zbytek veřejných energetických monopolů v kontinentální Evropě. Výsledkem je opoždění žádaného svobodného výběru dodavatelů energie a opoždění rozvoje politiky Společenství, která je založena na solidaritě pro toto strategické odvětví.
<SPEAKER ID="149" NAME="David Martin  " AFFILIATION="PSE">
písemně. - Evropská unie musí nepochybně mnohem lépe koordinovat svůj přístup k vnějším zdrojům energie, než je tomu dnes. Nevidím však význam v návrhu na zřízení postu vysokého představitele pro zahraniční politiku v oblasti energie, přičemž jsem přesvědčený, že by to způsobovalo jen záměnu s úlohou, kterou v současnosti sehrává pan Solana, a proto jsem hlasoval proti tomuto návrhu. Na druhé straně jsem hlasoval pro doporučení oddělit výrobu energie od jejího přenosu a distribuce.
<SPEAKER ID="150" NAME="Tobias Pflüger  " AFFILIATION="GUE/NGL">
písemně. - V této zprávě se obhajuje "společná evropská zahraniční politika v oblasti energie". I když dosud neexistuje žádny právní základ pro takovou politiku, cílem zprávy je prosazovat ji, dokonce předtím, než ji bude možné začlenit do nové reformní smlouvy. Namísto řešení problému drahé a znečisťující energie je zapotřebí vidět ve zprávě snahu vykreslit EU jako hegemonního, globálního hráče. Takovýto expanzivní geopolitický přístup EU by ve světě vytvořil více napětí a konfliktů. Hlavní charakteristikou textu je silná protiruská tendence. Ve zprávě je zahrnutá téměř každá koncepce, která by mohla být překážkou normálního vývoje vztahů mezi Ruskem a členskými státy EU. Kritici proto hovoří o náznaku studené války. Začleněním takzvané doložky o energetické bezpečnosti do všech dohod s producentskými a tranzitními zeměmi EU vymezí svůj zájem daleko za své hranice. Jsme znepokojeni zřizováním zahraniční politiky v oblasti energie EU, která by se zakládala na geopolitickém tlaku, na pozadí vojenské hrozby. V této zprávě se vyzývá k užšímu partnerství se Spojenými státy v otázkách energetické bezpečnosti, přičemž víme, že Spojené státy vedou válku v Iráku s cílem zabezpečit levné zdroje energie.
<SPEAKER ID="151" NAME="Luís Queiró  " LANGUAGE="PT">
Vzhledem k rostoucímu významu energie v moderní společnosti na jedné straně a rostoucí mezinárodní nezávislosti, která je dnes také společnou charakteristikou, na straně druhé, energetickou politiku není možné vyloučit z vnější dimenze politiky EU ani na úrovni členských států, ani v souvislosti se společnou zahraniční politikou.
<P>
Souhlasím proto s usnesením, kde se uvádí, že "pokud svrchované právo členských států přijímat strategická rozhodnutí týkající se podílu zdrojů energie, využívat vlastní zdroje energie a rozhodovat o dodavatelských strukturách má zůstat zachováno, existuje potřeba [prosazovat společný přístup a ne nezbytně jednotnou politiku] vztahující se na bezpečnost dodávek, tranzit a investice v souvislosti s energetickou bezpečností a na podporu energetické účinnosti, energetických úspor, ale i čistých a obnovitelných zdrojů energie, především ve vztazích se zeměmi, kterých spotřeba energie velmi rychle roste". Pokud však jde o koncepci vysokého představitele pro zahraniční politiku v oblasti energie, tento rozměr se musí zahrnout do činnosti Vysokého představitele pro zahraniční věci a bezpečnostní politiku, neboť nejsem přesvědčený, že specifičtější přístup má ještě nějaký smysl.
<SPEAKER ID="152" NAME="Andrzej Jan Szejna  " AFFILIATION="PSE">
písemně. - (PL) Hlasoval jsem pro přijetí zprávy, kterou předložil pan Saryusz-Wolski, o společné evropské politice v oblasti energie.
<P>
Podle akčního plánu energetické politiky, který Rada přijala v březnu 2007, musíme vynaložit všechno úsilí s cílem vyvinout společnou evropskou zahraniční politiku v oblasti energie pro Evropskou unii, která je vybavená nástroji potřebnými pro zabezpečení jejího efektivního fungování. Rád bych upozornil na význam solidarity a spolupráce mezi členskými státy, na diverzifikaci energetických zdrojů a probíhající vývoj a lepší spolupráci v této oblasti.
<P>
Souhlasím, že je zapotřebí rozhodnout o podrobném časovém plánu, v kterém se stanoví různé fáze zavedení této politiky. Komise by měla v této souvislosti předložit své návrhy při nejbližší možné příležitosti. Také je důležité, aby členské státy konzultovaly mezi sebou a s Evropskou komisí o záležitostech, které se týkají strategických rozhodnutí o kontraktech s třetími stranami v této oblasti. Návrh na jmenování vysokého představitele pro zahraniční politiku v oblasti energie je velmi vhodný a zasluhuje si další pozornost. Tato osoba by byla odpovědná za koordinaci všech politik, které se týkají všech vnějších aspektů energetické bezpečnosti. Takovýto post by měl pomoci zlepšit ochranu zájmů členských států EU v rámci jednání se zahraničními partnery.
<SPEAKER ID="153" NAME="Charles Tannock  " AFFILIATION="PPE-DE">
písemně. - Britští konzervativci uznávají, že je nezbytné, aby 27 členských států prokázalo větší solidaritu v souvislosti s vnější politikou v oblasti energie, neboť všechny členské státy budou během následujících let čím dál více závislé na dovozu ropy a plynu z třetích zemí, které by v opačném případě mohly odříznout závislejší a zranitelnější státy ke škodě celé Unie.
<P>
Neznamená to, že schvalujeme společnou politiku v oblasti energetiky, především, že EU může určovat například podíl zdrojů energie jednotlivých členských států, jakým je například poměr fosilních paliv a obnovitelné energie.
<P>
Konzervativci obecně podporují cíle této zprávy, i když odmítáme potřebu jediné výkonné osoby, která bude tuto záležitost koordinovat a řešit. Také si nemyslíme, že na řešení tohoto problému je zapotřebí vytvořit nový právní základ v rámci smluv.
<P>
Pokusy přidávat EU další kompetence namísto řádného využívání existujících jsou zbytečné. Konzervativci jsou také přesvědčení o tržním přístupu a ne o další institucionalizaci EU.
<SPEAKER ID="154" NAME="Glenis Willmott  " AFFILIATION="PSE">
písemně. - Labouristická strana v Evropském parlamentu podporuje mnoho z tohoto usnesení, především prioritu, kterou je podporování obnovitelných zdrojů energie, prosazování energie jako jednoho ze základních prvků evropské sousedské politiky, a výzvu na zvýšenou ochranu před znečišťováním.
<P>
Zdrželi jsme se hlasování o citaci 12 pro zrušení ústavní smlouvy, na jehož základě se navrhovaná citace stala irelevantní. Zdrželi jsme se hlasování o pozměňujícím a doplňujícím návrhu 2 a odstavci 13, neboť si myslíme, že post nového vysokého představitele pro politiku v oblasti energie by mohl vést k zbytečnému zmatku.
<P>
Hlasovali jsme pro odstavec 62, zachovávající odkaz na oddělení výroby energie, neboť chceme být konzistentní s dříve uvedeným stanoviskem, v kterém se oddělení vlastnictví přenosu považuje za nejúčinnější nástroj podporování investic, spravedlivého přístupu k síti a transparentnosti trhu.
<SPEAKER ID="156" NAME="Miroslav Mikolášik" AFFILIATION="PPE-DE">
(SK) Hlasoval jsem pro zprávu Gruber.
<P>
Vítám vypracování všeobecné rámcové směrnice i směrnice o podmínkách vstupu vysoce kvalifikovaných pracovníků, směrnice vstupu a pobytu sezonních pracovníků, jakož i směrnice o podmínkách vstupu a pobytu odměňovaných stážistů.
<P>
Je nad slunce jasnější, že Evropská unie si musí jasně stanovit přesná pravidla a aktivně regulovat, kdo bude přijatý, aby v Unii pracoval. Všichni víme, že Evropa prožívá už nyní demografickou zimu a potřebuje nezbytně pracovní sílu z třetích zemí. Je však bezpodmínečné, abychom přijímali jen kvalifikovanou pracovní sílu, a přimlouvám se i za to, abychom si vybírali i profese, které nám v Evropě na trhu práce chybějí. Tady musíme být důslední, jinak při zaplavení Evropské unie nekvalifikovanou silou bychom si dobrovolně a lehkovážně vytvářeli problémy vyplývající ze zahálčivého způsobu života nezaměstnaných přistěhovalců, kteří následně páchají zločiny, věnují se černému obchodu, šedé ekonomice mimo zákon a nezřídka jsou zapojení do obchodování s drogami a lidmi. Vytvářejí ghetta a mnohdy se z nich rekrutují členové teroristických skupin.
<SPEAKER ID="157" NAME="Hubert Pirker" AFFILIATION="PPE-DE">
(DE) Vážený pane předsedající, hlasoval jsem pro tuto zprávu, protože v Parlamentu se jasně uvedlo, že členské státy budou moci nadále rozhodovat o tom, kteří a kolik přistěhovalců migrujících za prací budou na svém svrchovaném území akceptovat. Pokud se zavede "modrá karta", je důležité zabezpečit, aby se uplatňovala jako nástroj kontroly pro vysoce kvalifikované pracovníky s bydlištěm v EU, přičemž by se povolil dočasný - ne trvalý - pobyt v Evropské unii jako celku.
<P>
Panu komisaři Frattinimu z Evropské lidové strany - který už bohužel není přítomen - bych rád navrhl, aby se "modré karty" označovaly dodatečným vnitrostátním symbolem, například vlajkou, aby bylo jasné, který členský stát vydal pracovní povolení a povolení k pobytu.
<SPEAKER ID="158" NAME="Antonio Masip Hidalgo" AFFILIATION="PSE">
(EN) Vážený pane předsedající, rád bych poblahopřál svým kolegům, paní Lilli Gruberové a panu Javierovi Morenovi. Jako osoba s dočasným zdravotním postižením jsem musel uplatnit smlouvu pro pomocného zaměstnance pro přistěhovalce a lépe chápu, pokud je to vůbec možné, co dnes pan Lobo Antunes říkal o potřebě solidarity a humanity, i když také chápu vysvětlení pana Frattiniho, které se týká plného respektování právního státu.
<P>
Zatímco jsem byl v ústraní, často jsem přemýšlel o tom, že Don Quijote, známá postava, největší literární postava všech dob, by neexistovala bez Sancha, a dnes by byl Sancho nepochybně emigrantem, který mu přichází na pomoc.
<P>
Proto se vždy musí respektovat právní stát a vždy se musí respektovat i lidé.
<SPEAKER ID="159" NAME="Frank Vanhecke" AFFILIATION="ITS">
- (NL) Vážený pane předsedající, rozhodně jsem nehlasoval pro zprávu paní Gruberové o plánu politiky pro legální migraci z dvou hlavních důvodů. Za prvé, v žádném případě si nemyslím, že je správné podporovat odliv mozků z chudších zemí do Evropy v ještě větším rozsahu, než je tomu dnes. Nemyslím si, že to někomu pomůže, a už vůbec ne chudším zemím.
<P>
Za druhé, stále mě překvapuje naivita, s kterou tento Parlament považuje přístěhovalectví za způsob vyřešení nesporného demografického problému Evropy. V každém případě, nepadlo ani slovo o obrovských nákladech vyplývajících z přistěhovalectví pro přijímající země ani o skutečnosti, že musíme být více než kdykoli předtím ostražití při ochraně naší evropské kultury, našich hodnot a norem, které jsou pod stále větším tlakem pro obrovské množství přistěhovalců pocházejících z jiných kultur. Také to představuje ekonomické náklady, stejně jako všechny ostatní problémy. Dnes žije v Bruselu, našem hlavním městě Evropy, přibližně 53 % obyvatel, o kterých byste mohli říci, že nemají belgický původ; hrozí, že v roce 2050 to bude 75 %. Nepotřebujeme nové masové přistěhovalectví, právě naopak.
<SPEAKER ID="160" NAME="Philip Claeys" AFFILIATION="ITS">
- (NL) Vážený pane předsedající, ve zprávě paní Gruberové Parlament sleduje zvlášť jednostranný kvantitativní ekonomický přístup k problému přistěhovalectví. Důrazně odmítám tvrzení, že jen nová vlna přistěhovalectví dokáže zabezpečit ekonomickou budoucnost Evropy, a rád bych zdůraznil, že přistěhovalectví vůbec nespočívá jen na číslech a tabulkách. Návrhy, které jsou v této zprávě uvedeny, jen zhorší integrační problémy, které jsou už nyní vážné. Abyste tomu uvěřili, museli byste si je přečíst. Protože někteří přistěhovalci odmítají pracovat a odmítají rekvalifikaci, někteří lidé chtějí skutečně zřídit informační a řídicí centrum migrace v Mali. Nepochybně jde o to, že řada takzvaných dočasných pracovníků se po uplynutí platnosti jejich povolení ztratí v ilegalitě, jak se dnes děje. Zkušenosti, například ze Švýcarska, jasně dokazují, že rodinní příslušníci sezonních pracovníků nadále přicházejí nelegálním způsobem.
<P>
Skutečností v neposlední řadě je, že větší legální přistěhovalectví vysoce kvalifikovaných osob nepochybně povede k dalšímu odlivu mozků z rozvojových zemí se všemi důsledky, které to s sebou přináší.
<SPEAKER ID="161" NAME="Alfredo Antoniozzi" AFFILIATION="PPE-DE">
(IT) Vážený pane předsedající, vážené dámy a vážení pánové, hlasoval jsem pro zprávu paní Gruberové, protože se zabývá mnohými otázkami, na které jsme společně s mou skupinou upozorňovali. I když si uvědomuji, že integrace je důležitá, jsem přesvědčený o tom, že musí probíhat se souhlasem našich občanů. Vzhledem k tomu, že integrace v této oblasti musí být důkladná, existuje prosazování rozhodujících právních předpisů. Členské státy musí například uplatňovat pravidlo stanovující, že pokud přistěhovalci nemohou prokázat svou schopnost podporovat své rodiny, musí být repatriováni. V některých zemích se to neděje, a pokud se to nebude dít, zklamaní občané budou považovat každou evropskou iniciativu, která se týká integrace, za nesmyslnou.
<SPEAKER ID="162" NAME="Pedro Guerreiro  " AFFILIATION="GUE/NGL">
písemně. - Navzdory tomu, že zpráva obsahuje důležité body týkající se otázek migrace, které jsme dlouhou dobu obhajovali, nejen, že neodsuzuje současné usměrnění a politiky - které jsou kriminalizující a represivní vůči migrantům - v skutečnosti vytváří nové aspekty těchto usměrnění a politik.
<P>
Abych byl konkrétní, ve zprávě se schvaluje koncepce existence různých "kategorií" migrantů - jakými jsou například "nejvíce kvalifikovaní", "sezonní" a jiní migranti - a jejich řízení podle potřeb pracovního trhu různých zemí EU, především prostřednictvím vytvoření modré karty: jde o nelidský pohled na migraci a migrantů.
<P>
Ve zprávě se kromě toho obhajuje vytvoření společné politiky v oblasti migrace, kterou považujeme vzhledem k výsledkům ostatních "společných" politik a odlišné situace v členských státech za nevhodnou a nerealistickou. Připomínáme, že migrační politika je odpovědností každé země a jejích demokratických institucí.
<P>
Jak jsme již uvedli, společná politika není potřebná, v rámci spolupráce mezi členskými státy je však potřebná jiná politika, na jejímž základě se budou prosazovat práva migrantů, především prostřednictvím ratifikace Úmluvy OSN o ochraně práv všech migrujících pracovníků a členů jejich rodin.
<SPEAKER ID="163" NAME="Carl Lang  " AFFILIATION="ITS">
písemně. - (FR) Tvrzením, že "budoucí situaci na pracovních trzích Evropské unie možno popsat jako situaci, která si bude vyžadovat [...] legální přistěhovalectví" se paní Gruberová, podobně jako pan Sarkozy ve Francii, snaží o ekonomické odůvodnění přistěhovaleckých politik, které se v různých členských státech uplatňují. Pracovní sila, která přichází z pomalu se rozvíjejících zemí, je však z velké časti málo kvalifikovaná na pracovní pozice, které naše ekonomiky potřebují obsadit. Kromě toho si musíme uvědomit, že legální migrace je v první řadě migrací lidí, a ne pracovníků.
<P>
Tato politika, která nám přináší téměř dva miliony dalších imigrantů každý rok, se v skutečnosti mění na kolonizaci Evropy. Do roku 2050 se bude muset počet obyvatelstva, které nemá evropský původ a které už dnes představuje 40 milionů lidí, trojnásobně zvýšit. Po přistoupení Turecka bude v Evropě, kterou vytváří Brusel, 220 milionů Asiatů a Afričanů, z nichž bude většina pocházet z muslimského světa.
<P>
Kolonizace obyvatelstva je osudnou hrozbou pro křesťanství a humánní hodnoty naší civilizace. Pokud máme chránit legitimní práva lidí v Evropě na sebeurčení a na to, aby zůstali sami sebou, musíme obnovit naše hranice, zvrátit tok migrantů a zavést důležité politiky, které jsou zaměřené na rodinu a na život. Potřebujeme novou Evropu, "evropskou" Evropu, Evropu svrchovaných národů, a jedině to nám zaručí naše práva na ochranu vlastní kultury a historie.
<SPEAKER ID="164" NAME="Jörg Leichtfried  " AFFILIATION="PSE">
písemně. - (DE) Skutečnost, že v Evropě žije přibližně 18,5 milionu státních příslušníků třetích zemí, jasně dokazuje, že Evropa potřebuje společnou přistěhovaleckou politiku. Musíme zmírnit obavy a strach našich občanů, pokud jde o přistěhovalectví, a ukázat jim, že regulované a rozumné přistěhovalectví je v některých oblastech Evropy zcela nezbytné. Nesouhlasím však se stanoviskem, které předložili především konzervativci a o kterém jsou zjevně přesvědčeni, že otázka demografické změny musí být spojená s otázkou zachování evropského sociálního modelu. Namísto toho je potřebné začít diskusi o tom, do jaké míry by měla značně rozšířená bohatá generace v rámci evropské ekonomiky, která se musí posuzovat odděleně od demografické změny, na základě solidarity přispět k evropskému sociálnímu modelu.
<SPEAKER ID="165" NAME="Kartika Tamara Liotard  " LANGUAGE="NL">
Zdržela jsem se hlasování o pozměňujícím a doplňujícím návrhu 8, protože i když uznávám, že problém odlivu mozků z rozvojových zemí do Evropy je velmi vážným problémem, nedůvěřuji motivaci skupiny ITS, na základě níž předložila tento návrh. Musíme se snažit zabránit odchodu vysoce kvalifikovaných lidí z jejich vlastních zemí ve velkém množství, neboť to škodí ekonomice, určitě by to však nemělo být o naprostém odmítání přistěhovalectví do Evropy.
<SPEAKER ID="166" NAME="David Martin  " AFFILIATION="PSE">
písemně. - Vítám tuto zprávu, jejímž cílem je zjednodušit život legálních migrantů. Legální migranti jsou navzdory svému postavení často úmyslně i neúmyslně diskriminováni. Zpravodaj vyzývá k celé řadě opatření pro legální migranty včetně zlepšení pracovních práv, přenosu práv na důchodové a sociální zabezpečení, uznávání kvalifikací, dlouhodobých a vícevstupových víz, z nichž všechny podporuji.
<SPEAKER ID="167" NAME="Mary Lou McDonald, Søren Bo Søndergaard a Eva-Britt Svensson  " AFFILIATION="GUE/NGL">
písemně. - V našem dnešním hlasování se odráží naše přání vidět efektivní a humánní přístup k přistěhovalectví v Evropě, který je založen na právech. Se všemi přistěhovalci se musí zacházet stejně a v souladu s nejvyššími normami lidských práv a slušnosti.
<P>
Navíc by evropské členské státy měly v rámci všeobecné zásady přijímat přistěhovalce, kromě potřeb ekonomik zemí Evropy, i na základě potřeby přistěhovalců. Přistěhovalecká politika v Evropě by neměla přispívat ke ztrátě klíčových dovedností a "odlivu mozků" v rozvojových zemích, členské státy a Evropská komise nemohou sledovat politiky, které narušují rozvoj.
<SPEAKER ID="168" NAME="Erik Meijer a Esko Seppänen  " AFFILIATION="GUE/NGL">
písemně. - Hlasovali jsme pro pozměňující a doplňující návrh 8. Z obecného hlediska jsou naše názory velmi vzdálené od názorů skupiny, která tento návrh předložila, především pokud jde o utečence, imigranty a etnické nebo náboženské menšiny. ITS se pokouší zablokovat vstup utečencům, kteří jsou v ohrožení, a my se naopak snažíme pomoci tímto obětem útlaku, katastrof a bídy. Velmi dobře tedy rozumíme tomu, že většina v naší skupině nechce podpořit pozměňující a doplňující návrh ITS v souvislosti s migrací. Na rozdíl od situace utečenců a tradičních forem přistěhovalectví vytvářejí členské státy EU v případě navrhovaného přitahování vysoce kvalifikovaných pracovníků pro jejich země původu problém. Kvalifikovaní lidé jsou v zemích, jakými je například Indie, Jižní Afrika nebo Brazílie, velmi potřební pro nezbytný rozvoj. Nyní vidíme, že tyto problémy vznikají dokonce i v nejnovějších členských státech EU, Rumunsku a Bulharsku, kterým do bohatších zemí odchází velké množství lékařů a inženýrů. Privilegované země a společnosti kradou mozky těchto lidí. Vzhledem k tomu, že nechceme podporovat tento odliv mozků, hlasovali jsme pro tento pozměňující a doplňující návrh.
<SPEAKER ID="169" NAME="Tobias Pflüger  " AFFILIATION="GUE/NGL">
písemně. - (DE) V některých částech zprávy paní Gruberové se na imigraci hledí výlučně v souvislosti s užitečností migrujících pracovníků jako kapitálu. Ve zprávě se například zdůrazňuje "důležitost vytvoření stabilních a zákonných pracovních vztahů mezi podniky a pracovníky ke zlepšení produktivity a konkurenceschopnosti EU" a uvádí se v ní, že "tedy žádá Komisi, aby přezkoumala vliv, který by v tomto ohledu mohla mít cirkulační migrace".
<P>
Neboť represivní opatření proti migrantům a žadatelům o azyl se nesetkali s odporem, je třeba podporovat "všechna opatření zaměřená na zatraktivnění EU pro vysoce kvalifikovaných pracovníky, aby se naplnily potřeby trhu práce EU s cílem zabezpečit v Evropě blahobyt a splnění cílů Lisabonské strategie".
<P>
Vzhledem k tomu, že "riziko úniku mozků" je zapotřebí odvrátit, v případě migrantů, kteří mohou do Evropy vstoupit jen nelegálním způsobem, se předpokládá "návrat". Pokud jde o potvrzení plánu politiky legální migrace, klíčová pozornost se věnuje postupům přijímání, které "dokáží pohotově reagovat na měnící se požadavky pracovního trhu".
<P>
Imigraci není možné regulovat podle kritéria její užitečnosti jako kapitálu EU. Namísto imigrace, která je výhodná pro evropské podniky, musí být prioritou základní a lidská práva pro migranty a žadatele o azyl. Odmítám jakoukoli kategorizaci lidí, která je založena na kritériu užitečnosti.
<SPEAKER ID="170" NAME="Luís Queiró  " LANGUAGE="PT">
Tato diskuse o migraci se velmi často zaměřuje na otázky nelegálních toků, a proto se často zapomíná na legální migraci, která významným způsobem přispívá k naší ekonomice a kulturnímu obohacení.
<P>
V této souvislosti souhlasíme s dvěma základními koncepcemi: jasná a efektivní politika v oblasti legální migrace je jedním z klíčů řešení otázky nelegální migrace a velkorysé přijetí založené na společných principech prosazování integrace a adaptace těch, kteří přicházejí, je nezbytnou podmínkou. Také však musíme uznat, že migrační toky, komunity migrantů a hostitelské země mají různé tradice, zvyky a obyčeje a že tyto rozdíly nelze ignorovat.
<P>
Další záležitostí v rámci této diskuse je kvalifikovaná migrace. Koncepce modrých karet umožňujících vstup a pohyb by mohla být zajímavá, i když se zdá být spíše příliš složitá. V každém případě, klíčovou otázkou musí být faktor atraktivnosti, především na akademické úrovni. Je proto nezbytné, aby si vzdělávací instituce byly vědomy potřeby přilákat studenty z jiných častí světa. Tento cíl samozřejmě podporuji.
<SPEAKER ID="171" NAME="Carl Schlyter  " AFFILIATION="Verts/ALE">
písemně. - (SV) Švédská strana zelených podporuje a přeje si liberální přistěhovaleckou politiku. V této zprávě je mnoho dobrých věcí, které sledují tento cíl. Jsem však přesvědčený, že rámcová směrnice v této oblasti omezí možnosti lidí migrovat, a ne naopak. Kromě toho, tento návrh představuje riziko zvýšení odlivu mozků, který ovlivňuje rozvojové země a který EU cynicky využívá pro svůj vlastní rozvoj. Proto se zdržuji konečného hlasování.
<SPEAKER ID="172" NAME="Geoffrey Van Orden  " AFFILIATION="PPE-DE">
písemně. - Je nebezpečnou a mylnou představou, že demokratická změna v naší domácí populaci si vyžaduje masivní přistěhovalectví lidí z různých, často nepřátelských kultur a společností, se všemi důsledky, které představuje v souvislosti s naší národní soudržností a identitou, úplnou integrací naší populace přistěhovalců, vlivem na naše veřejné služby, stejně tak veřejným zdravím a bezpečností.
<P>
Důrazně odmítám přesunutí pravomoci nebo odpovědnosti z vnitrostátních orgánů na EU, pokud jde o vnitrostátní hraniční kontroly a přistěhovaleckou a azylovou politiku. Proto jsem hlasoval proti této zprávě.
<SPEAKER ID="174" NAME="Hubert Pirker" AFFILIATION="PPE-DE">
(DE) Vážený pane předsedající, hlasoval jsem pro tuto zprávu, protože Evropský parlament tu schválil komplexní strategii zaměřenou na boj proti obchodování s lidmi a nelegální migraci. Jako Evropský parlament musíme tedy vyslat jasný vzkaz, že "nelegální" znamená totéž co "ne legální", a podle toho musíme jednat. Podle mého názoru je důležité především to, abychom objasnili, že nebude existovat žádné rozmísťování přistěhovalců v členských státech na základě kvót a že masová legalizace takového druhu, jakého jsme byli v posledních letech svědky, už nebude přípustná. Zabezpečí se tím, že tzv. nasávací efekt nebude existovat, a umožní se i nepřímé řešení obchodování s lidmi.
<SPEAKER ID="175" NAME="Frank Vanhecke" AFFILIATION="ITS">
- (NL) Vážený pane předsedající, tato zpráva o prioritách politiky boje proti nelegálnímu přistěhovalectví státních příslušníků třetích zemí, kterou jsme právě schválili, určitě není nejhorší zprávou, která tu byla předložena, a ve skutečnosti obsahuje mnoho velmi zajímavých doporučení, stále jsem však přesvědčený, že v této zprávě není jasně uvedená celá pravda, a z tohoto důvodu jsem ji osobně neschválil.
<P>
Hrozí, že problém přistěhovalectví v Evropě se stane největším problémem následujícího století - možná už dnes je největším problémem následujícího století - a nelegální přistěhovalectví je jeho důležitou součástí. Mohli jsme proto očekávat přijetí mnohem přísnějšího stanoviska, především k úspěšným vlnám legalizace v různých zemích Evropy. V konečném důsledku měly efekt odsávání lidí, který se možná rozšíří do celé Unie, do všech členských států.
<P>
Je to prostě fakt a měli bychom mít odvahu vyjádřit to. Nelegální přistěhovalectví není možné tolerovat. Nelegální přistěhovalce musíme hledat a nekompromisně je musíme posílat zpět do zemí jejich původu humánním způsobem. Ti, kteří se to neodvažují říci, a proto se to určitě neodváží ani udělat, způsobí obrovské problémy, které nás možná budou stát naši prosperitu a naši milou civilizaci.
<SPEAKER ID="176" NAME="Koenraad Dillen" AFFILIATION="ITS">
- (NL) Vážený pane předsedající, při studiu zprávy pana Morena Sáncheza automaticky přichází na rozum holandské přísloví "zachte heelmeesters maken stinkende wonden", které znamená, že zoufalá doba si vyžaduje drastická řešení. Jak už uvedl můj kolega, pan Vanhecke, i když několik návrhů v této zprávě představuje krok správným směrem, Parlament má obecně vzato stále nesmělý přístup, který pro efektivní a přísnou evropskou politiku zaměřenou na boj proti nelegálnímu přistěhovalectví není dobrým znamením. Parlament například nevysvětlil, že legalizační opatření, která se uplatňují v mnohých evropských zemích, jsou skutečně jednou z nejvýznamnějších příčin, pokud ne nejvýznamnější příčinou, nelegálního přistěhovalectví, pro "nasávací efekt", který vytvářejí v zemích, z kterých imigranti pocházejí.
<P>
Nelegální přistěhovalci by se neměli legalizovat, ale aktivně vyhledávat a deportovat nekompromisním, avšak humánním způsobem. Na rozdíl od toho, co parlament naznačuje, explicitní vyjádření tohoto politického odkazu nemá nic společné s takzvanou xenofobií. Kromě přísné deportační politiky, přísných hraničních kontrol a dohod se státy o zpětném přijímání jejich státních příslušníků by měla určitou pomoc poskytovat utečenecká centra v oblasti původu, toto však parlament také zamítl. Kvůli těmto důvodům jsem hlasoval proti této zprávě.
<SPEAKER ID="177" NAME="Jan Andersson, Göran Färm, Anna Hedh a Inger Segelström  " LANGUAGE="SV">
Sociální demokraté si v EU přejí lidskou přistěhovaleckou a utečeneckou politiku založenou na solidaritě, jejímž cílem je zodpovědné zvýšení přeshraniční mobility a zaručení ochrany pro všechny, kteří ji potřebují. Nepřejeme si však permanentní kontrolní jednotky na hranicích, které financuje EU. Členské státy jsou odpovědné za ochranu svých vlastních hranic. Pohotovostní jednotky Společenství by měly podléhat potřebě a měly by se zakládat na požadavcích. Rozhodli jsme se proto zdržet hlasování o bodu 37.
<P>
Pokud jde o odstavec 18 o přehodnocení základního principu nařízení Dublin II, myslíme si, že diskuse o tomto principu je odůvodněná, neměla by se však uskutečňovat v širším kontextu jako součást diskuse o společné přistěhovalecké a utečenecké politice jako celku.
<SPEAKER ID="178" NAME="Gérard Deprez  " AFFILIATION="ALDE">
písemně. - (FR) Plně podporuji tuto výbornou zprávu a rád bych k tomuto tématu uvedl své tři poznámky.
<P>
Za prvé, musíme se zbavit iluze, že aktivní politika v oblasti legálního přistěhovalectví zastaví nelegální tok migrantů do našich zemí. Aktivní politiku v oblasti legální imigrace budou zákonitě určovat naše vlastní potřeby, dokud nelegální přistěhovalectví bude korespondovat s potřebami těch - a v současnosti existují miliony takových lidí, především v Africe - kteří se sem chtějí dostat s cílem uniknout válce, pronásledování, chudobě nebo prostě své špatné budoucí perspektivě a perspektivě svých dětí.
<P>
Za druhé, kontrola vnějších hranic EU a boj proti sítím převaděčů nelegálních přistěhovalců zůstane bohužel politickou prioritou během mnohých následujících let, protože obchod s lidským utrpením je v skutečnosti v rukou zločineckých skupin. Boj proti nelegálnímu přistěhovalectví proto není namířený "proti" samotným nelegálním přistěhovalcům: je součástí boje proti organizovanému zločinu, ve kterém spolu musíme zvítězit.
<P>
Za třetí a na závěr, současně musíme pokračovat v našem vytrvalém úsilí zaměřeném na boj proti chudobě, a toho je možné dosáhnout jen prostřednictvím společného postupu v Africe.
<SPEAKER ID="179" NAME="Patrick Gaubert  " AFFILIATION="PPE-DE">
písemně. - (FR) Vítám přijetí této zprávy, která poskytuje vyrovnaný a realistický pohled na problém přistěhovalectví, a v níž se dosáhlo široké shody, jak si to zpravodaj přál.
<P>
Tato zpráva přišla v pravý čas, když si vzpomenete na nejnovější události a když se podíváte na členské státy, jak se jeden po druhém pokoušejí přizpůsobit své právní předpisy, aby nejlepším možným způsobem řešily příliv přistěhovalců.
<P>
V skutečnosti všichni víme, že rozsah fenoménu migrace překročil hranice schopnosti příslušných států kontrolovat tyto události samostatné, a že na Evropské úrovni je proto potřebný globální a soudržný přístup, jak se správně uvádí ve zprávě.
<P>
V textu se stanoví několik priorit: boj proti obchodování s lidmi, dodržování Listiny základních práv Evropské unie a Evropského úmluva o ochraně lidských práv a svobod při uplatňování opatření zaměřených na prevenci nelegální migrace, posílení spolupráce s třetími zeměmi, přijetí rozhodných kroků, které jsou potřebné v oblasti boje proti nelegální práci, a na závěr potřeba odpovědné politiky, která se týká návratu nelegálních přistěhovalců.
<P>
Z uvedených důvodů jsem během závěrečného hlasování v plénu podpořil přijetí této zprávy.
<SPEAKER ID="180" NAME="Pedro Guerreiro  " AFFILIATION="GUE/NGL">
písemně. - (PT) Navzdory tomu, že tato zpráva obsahuje určité body, s kterými souhlasíme, také se v ní předpokládá represivní chápání "nelegálního přistěhovalectví", které je orientované na bezpečnost.
<P>
Ve zprávě se obhajuje, i když v rámci určitých aspektů méně, vytvoření hlavních os současných usměrnění a rozhodnutí EU, která se týkají přistěhovalectví, včetně: takzvané evropské politiky, která se týká návratu nelegálních imigrantů, nebo jinými slovy repatriace; činnosti agentury Frontex v souvislosti s pohraničními hlídkami a hraničními kontrolami; takzvaných dočasných přijímacích středisek; vývoje biometrických nástrojů nebo takzvaných readmisních dohod. Ve zprávě se také navrhuje zřízení "evropské hlídkové sítě", "evropského monitorovacího systému" v rámci námořních hranic, a dokonce vytvoření "automatizovaného systému řídícího vstup a výstup z území Unie".
<P>
Jinými slovy, cílem této zprávy je posílit bezpečnostně orientovanou politiku EU zaměřenou na kriminalizaci "nelegálního přistěhovalectví" prostřednictvím přechodu na společnou evropskou politiku, která je represivní, zahrnuje zvláštní informační systémy a obsahuje opatření a infrastrukturu k zadržování a vyhošťování přistěhovalců. Tento krok bezvýhradně odmítáme.
<P>
Uplatňování podobné represivní politiky vedlo k tomu, že orgány členského státu obžalovaly sedm rybářů z Tuniska, kteří na moři zachránili 44 lidí navzdory tomu, že tato akce byla v souladu s mezinárodním námořním právem.
<SPEAKER ID="181" NAME="Carl Lang  " AFFILIATION="ITS">
písemně. - (FR) Oficiální čísla jsou důkazem: Evropa začíná být zaplavená nelegálními přistěhovalci. Ukázalo se, že je zcela neschopná kontrolovat své vnější hranice. Výroční zpráva o činnosti nástroje Eurodac za rok 2006, biometrického nástroje, který Evropa používá k monitorování žádostí o azyl, ukázala, že podíl zaznamenaných osob, které v roce 2005 nelegální překročily jednu z vnějších hranic Evropy, dosáhl 64 %.
<P>
Ve zprávě, kterou předložil pan Moreno, se navrhuje několik přístupů, které by měly ukončit tento exponenciálně rostoucí fenomén. Myslím si, že všechny jsou stejně zbytečné, dokonce možná kontraproduktivní.
<P>
Jak můžeme být například spokojení s nápadem, že podporování legálního přistěhovalectví, především prostřednictvím modré karty, která by v podstatě byla evropským pracovním povolením, sníží úroveň nelegálního přistěhovalectví? To je nesmysl. Pokud otevřete dveře některým, otevřete je všem.
<P>
Jaký smysl má zřízení biometrické databáze v rámci boje proti nelegálnímu přistěhovalectví? Proč plánovat přidělení většího počtu lidí a větších zdrojů evropské agentuře na ochranu hranic, jíž je Frontex, když příslušné hranice, ať už vnitřní nebo vnější, nejsou stále dostatečně chráněny členskými státy?
<P>
Evropské orgány byly opět jednou úspěšné při identifikaci problému, ukázaly však, že tento problém nejsou schopny vyřešit, přičemž se nechaly strhnout ideologií založenou na "imigracionalismu" a internacionalismu.
<SPEAKER ID="182" NAME="Janusz Lewandowski" AFFILIATION="PPE-DE">
písemně. - (PL) Vážený pane předsedající, legální, stejně jako nelegální přistěhovalectví bylo uznáno za jednu z hlavních výzev, s kterými se Evropská unie setkává. Odhlédnuto od procedurálních a právních otázek, tragický humánní rozměr tohoto fenoménu se stává stále viditelnějším. Navštívil jsem střediska pro africké utečence na Maltě a se službami, které hlídkují v Středomoří, a odpovědnými úředníky jsem o těchto věcech diskutoval. Když jsem tam byl, vyšla najevo zpráva o tragédii, která postihla čečenskou rodinu v oblasti Bieszczady, čímž se potvrdila obecná povaha tohoto fenoménu. Vzhledem k tomu, že pocházím ze země, která byla po staletí zdrojem politické a ekonomické emigrace, je pro mě těžké zůstat lhostejný k tragédii utečenců, pro něž je Unie zemí zaslíbenou.
<P>
Dvě zprávy, na nichž se zakládá tato diskuse v Evropském parlamentu, posuzuji z uvedené perspektivy. Tyto dokumenty poskytují přehled o velikosti problému přistěhovalectví a o současném stavu politiky Společenství v této oblasti. Souhlasím s předpokladem, že Evropa potřebuje vzhledem ke své demografické situaci kontrolovat směřování migrace, jímž by se vyrovnal nedostatek pracovní sily a také snížil rozsah šedé ekonomiky a problémů, které s ní souvisejí.
<P>
Všechny tyto problémy uznala i specializovaná agentura Unie Frontex. Navrhované řešení, konkrétně rozdělení zátěže, si zaslouží zvláštní pozornost.
<P>
Vytvoření přistěhovalecké politiky Společenství s náležitým právním a finančním základem se už dlouho očekává. Lepší pozdě než nikdy!
<SPEAKER ID="183" NAME="Astrid Lulling  " AFFILIATION="PPE-DE">
písemně. - (FR) Hlasovala jsem pro zprávu o politických prioritách v rámci boje proti nelegálnímu přistěhovalectví občanů třetích zemí a ráda bych zdůraznila, že kontrola přílivu migrantů do Evropy, především z třetích zemí, je jednou z nejdůležitějších výzev, s níž se evropští zákonodárci setkávají.
<P>
V 21. století je obchod s lidmi zcela nepřijatelný, a proto musíme najít způsob ukončení této děsivé činnosti a ukončit tragédie, které s tím úzce souvisejí. Abychom tak mohli udělat, je nezbytné vyřešit problém nelegální přistěhovalectví na evropské úrovni, protože pokud je jeden členský stát otevřený nelegálnímu přistěhovalectví, vytváří tlak na všechny ostatní.
<P>
Provádění plánu politiky pro legální migraci musí zahrnovat boj proti nelegální migraci, neboť tyto dva druhy spolu úzko souvisejí.
<P>
V této zprávě chybějí konkrétní návrhy, které by nám umožnily vypracovat řešení, jež ukončí rozsáhlou nelegální imigraci a oslabí obchodníky s lidmi. V Itálii se například zavedením kvót pro ekonomickou migraci nesnížila úroveň nelegálního přistěhovalectví do této země. V skutečnosti spíše naopak, protože oznámení ročních kvót mělo za následek nárůst počtu nelegálních přistěhovalců, kteří jsou připravení riskovat své životy, aby se mohli dostat na území Evropské unie.
<SPEAKER ID="184" NAME="David Martin  " AFFILIATION="PSE">
písemně. - Vítám tuto zprávu, která v podstatě vyzývá k zavedení přísné politiky v oblasti boje proti nelegálnímu přistěhovalectví a která je založená na solidaritě mezi členskými státy a spolupráci s třetími zeměmi, v rámci úplného dodržování základních práv osob.
<SPEAKER ID="185" NAME="Andreas Mölzer  " AFFILIATION="ITS">
písemně. - (DE) Navzdory finanční pomoci ve výši milionů EUR země původu odmítají spolupracovat. Zpětné přijímání nelegálních přistěhovalců se však konečně musí stát povinností. Evropská unie se však také chová velmi nezodpovědně, když neposkytuje adekvátní zdroje potřebné k zabezpečení svých vnějších hranic nebo umísťování zadržených nelegálních přistěhovalců v přijímacích střediscích s cílem zabezpečit, aby se nestali součástí podsvětí, než se vrátí do svých zemí původu, nemluvě o agentuře na ochranu hranic, která má během největší migrační sezony pauzu!
<P>
Brusel také zaspal, pokud jde o potenciální hrozbu, kterou představují islámští přistěhovalci. Pokud se EU včas neprobudí a nezastaví příliv radikálních muslimů a přistěhovalectví a naturalizaci občanů z islámských zemí, budeme nejen přinuceni žít v permanentním strachu z teroristických útoků; navíc se brzy se ve své vlasti staneme cizinci.
<P>
V této zprávě se uvedeným záležitostem věnuje velmi málo pozornosti, a to je důvodem - navzdory správným přístupům, které se v ní uvádějí - proč jsem, bohužel, přinucen hlasovat proti.
<SPEAKER ID="186" NAME="Luís Queiró  " LANGUAGE="PT">
Efektivní politická intervence v oblasti nelegálního přistěhovalectví musí řešit dva aspekty problému, původ a cílové místo: jinými slovy, jak se uvádí v přijatém usnesení, základními prvky jsou "orgány zemí původu, stejně jako posílení právního rámce boje proti skupinám obchodníků s lidmi, nelegálnímu zaměstnávání a obchodování s lidmi". Bez důslednosti v této oblasti bude odezva neadekvátní, i když tato odezva souvisí s jinými rozměry, jako je například rozvojová spolupráce a akce v oblasti legální migrace.
<P>
Kromě toho, jak jsme uvedli ve zprávě o evropské námořní strategii, každá imigrační politika, která má být v rámci Evropské unie efektivní, vyžaduje, jak je uvedeno v tomto usnesení, "aby členské státy dodržovali zásady solidarity, společné odpovědnosti, vzájemné důvěry a transparentnosti". V této souvislosti naprosto souhlasíme.
<SPEAKER ID="187" NAME="Carl Schlyter  " AFFILIATION="Verts/ALE">
písemně. - (SV) V závěrečném hlasování hlasuji proti této zprávě, protože jsem proti agentuře FRONTEX a hraniční policii EU, v jejichž případě by bylo těžké přijmout odpovědnost. Ve zprávě vidět nadšení pro drahé a neúčinné biometrické údaje v pasech a vízech, které jsou kromě jiného ohrožením osobní integrity. EU cynicky využívá těžkou situaci utečenců k získání kontroly nad našimi hranicemi.
<SPEAKER ID="997" NAME="Philip Bradbourn  " AFFILIATION="PPE-DE">
písemně. - Britští konzervativci hlasovali proti těmto zprávám o imigraci, protože otázka migrace je výlučně záležitostí členských států a mezivládní spolupráce. Odkazy na návrh reformní smlouvy a rozšíření hlasování kvalifikovanou většinou jsou špatným způsobem řešení problémů, s nimiž se EU setkává. "Univerzální" přístup v případě přistěhovalectví nefunguje.
<SPEAKER ID="190" NAME="Proinsias De Rossa  " AFFILIATION="PSE">
písemně. - Jsem přesvědčený o porušování směrnice z roku 2004 vládou, protože vyžaduje, aby manželští partneři státních příslušníků EU, kteří nepocházejí z EU, před získáním nároku na pobyt v Irsku žili v jiném členském státu EU. Kromě toho, vybírání manželských partnerů občanů EU, kteří nemají irskou státní příslušnost, pro vydávání příkazů na deportaci není v souladu s právními předpisy EU, kterými se zakazuje diskriminace na základě státní příslušnosti.
<P>
Komisi bych rád připomněl, že Evropský parlament v roce 2006 informovala o tom, že členské státy by měly vykládat směrnici z roku 2004 o pobytu v souladu s rozhodnutími Evropského soudního dvora, který rozhodl v červenci 2002 (věc č. C/459/99 (MRAX)) a opět v dubnu 2005 (věc č. C/157/03). V těchto rozhodnutích se uvádí, že právo na vstup a pobyt ve Společenství státního příslušníka třetí země, který je rodinným příslušníkem občana EU, vzniká na základě tohoto vztahu a nezávisí ani na zákonnosti jeho předcházejícího pobytu v Společenství, ani na předložení povolení k pobytu nebo jiného povolení vydaného jiným členským státem. Akce Irska jsou jasným porušováním těchto rozhodnutí soudu. V důsledku toho je Komise podle smluv povinná přijmout opatření vůči irské vládě.

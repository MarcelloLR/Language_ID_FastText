<CHAPTER ID="007-01">
1. Udělení absolutoria za rok 2007: souhrnný rozpočet EU, Rada (
<P>
Před hlasováním:
<SPEAKER ID="081" NAME="Nicole Sinclaire" AFFILIATION="EFD">
Pane předsedo, vystupuji podle článku 173 ohledně článku 2 jednacího řádu. Cituji: "Poslanci Evropského parlamentu vykonávají svůj mandát nezávisle." Během rozpravy o prohlášeních Rady a Komise dnes dopoledne jste vy, pane předsedající, označil poznámky pana Farage za nepřijatelné. Jako nová poslankyně této sněmovny bych ráda, abyste mi s ohledem na článek 2 objasnil, zda poslanci této sněmovny mají svobodu vyjádřit své názory bez jakékoli cenzury.
<SPEAKER ID="082" NAME="Předseda">
Když dovolíte, tak se setkám s panem Faragem a přátelsky si o této záležitosti pohovoříme. To je můj návrh. Děkuji vám.
<SPEAKER ID="083" NAME="Martin Schulz" AFFILIATION="S&amp;D">
(DE) Pane předsedo, já jsem se dopolední rozpravy rovněž účastnil. Neměl jsem dojem, že byste byl jakýmkoli způsobem nespravedlivý, nebo zneužíval svého úřadu. Naopak...
<P>
(Hluk)
<P>
Naopak bych řekl, že jste velmi trpělivě a s respektem poslouchal, jak nám předseda této takzvané skupiny předvedl, že je prostě profesionálním nactiutrhač. Takový byl ve skutečnosti projev pana Farageho.
<P>
(Potlesk)
<SPEAKER ID="084" NAME="Søren Bo Søndergaard">
zpravodaj. - Pane předsedo, rád bych požádal o jmenovité hlasování o absolutoriu pro rozpočet Rady za rok 2007. Domnívám se, že je důležité, aby Rada za našimi požadavky na ni směrem k větší spolupráci s Parlamentem a jeho příslušnými výbory při příštím procesu udělování absolutoria viděla širokou podporu Parlamentu.

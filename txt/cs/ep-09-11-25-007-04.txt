<CHAPTER ID="007-04">
4. Přizpůsobení jednacího řádu Evropského parlamentu Lisabonské smlouvě (
<SPEAKER ID="091" NAME="Bruno Gollnisch" AFFILIATION="NI">
(FR) Pane předsedo, mé zařízení nefunguje, ale to není to hlavní, co jsem chtěl říct.
<P>
Pane předsedo, tato zpráva obsahovala pozměňovací návrh, který byl stažen, pozměňovací návrh 86. Má procesní námitka se zakládá na čl. 24 odst. 2 našeho jednacího řádu. Jak už jsem měl tu čest vám jménem řady kolegů vysvětlit, tento článek umožňuje nezařazeným poslancům jmenovat jednoho poslance ze svého středu jako delegáta na Konferenci předsedů. Po administrativních obstrukcích nebyla tato povinnost od července naplněna.
<P>
Podle pozměňovacího návrhu 86 mělo být toto ustanovení změněno, abyste mohl rozhodovat, který ze zástupců nezařazených poslanců by se měl Konference předsedů účastnit. To je, pane předsedo, opravdu hanebné, a to volím slova velmi opatrně. Tak to vnímají všichni naši kolegové. Zdá se, že jsme jediní, komu bylo jmenování zástupce na Konferenci předsedů vnuceno.
<P>
Doufám, pane předsedo, že budete svolný odmítnout tuto variantu, kterou nabízí socialistická skupina a skupina Evropské lidové strany (Křesťanských demokratů), ke které patříte.
<SPEAKER ID="092" NAME="Předseda">
Rozumím vám. Chce k tomu zpravodaj něco říct? Mohu ho požádat o komentář?
<SPEAKER ID="093" NAME="David Martin">
zpravodaj. - Pane předsedo, této otázce nemusíme věnovat příliš času, protože nezařazení si nezaslouží, aby jim příliš času bylo věnováno. Dnes o této záležitosti nehlasujeme. Kdyby se namáhali objevit se ve výborech, ve kterých se mají právo objevit, pak by věděli, že o této otázce nebudeme hlasovat dnes, ale v lednu. Přidržím se svého doporučení, abyste vy, pane předsedo, pozval jednoho z nezařazených k účasti na Konferenci předsedů.

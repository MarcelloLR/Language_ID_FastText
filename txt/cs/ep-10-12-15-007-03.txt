<CHAPTER ID="007-03">
3. Postoj Parlamentu k novému návrhu rozpočtu na rok 2011 ve znění pozměněném Radou (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Pane předsedo, domnívám se, že poslancům by se mělo dostat vysvětlení. Hlasujeme o návrhu, který nám předložila Rada, a to bez jakýchkoli změn, neboť tento návrh je přesně stejný jako postoj, který minulý týden přijal Rozpočtový výbor. To je v souladu s tím, co jsme vyjednali během velmi dlouhých jednání, která trvala 10 měsíců.
<P>
Ráda bych využila této příležitosti a poděkovala především odborným zpravodajům z výborů Evropského parlamentu. Děkuji vám za vaši trvalou důvěru a podporu. Děkuji vám, že jste nám dnes umožnili přijmout rozpočet na rok 2011, takže hned od začátku ledna příštího roku bude možno jej účinně uplatňovat.
<SPEAKER ID="172" NAME="Olivier Chastel">
úřadující předseda. - (FR) Pane předsedo, vážení kolegové, Parlament tedy schválil postoj Rady k návrhu rozpočtu na rok 2011 beze změn. Je jasné, že jako zástupce Rady nemohu nemít radost z naší společné dohody o rozpočtu na rok 2011.
<P>
(Potlesk)
<SPEAKER ID="173" NAME="Předseda">
Poslechněte si prosím toto prohlášení. Je to důležité. Poprvé v historii jsme použili postup stanovený Lisabonskou smlouvou. Loni jsme použili zjednodušený postup. Bylo to poprvé, kdy jsme v plném rozsahu dodrželi postup uvedený v Lisabonské smlouvě. Proto bych chtěl učinit následující prohlášení. Evropský parlament přijal postoj Rady ze dne 10. prosince 2010 k návrhu souhrnného rozpočtu, který předložila Komise dne 26. listopadu. Rozpočtový proces byl dokončen v souladu s článkem 314 Smlouvy o fungování Evropské unie. V souladu s tímto článkem a bodem 4 písm. a) tohoto článku prohlašuji, že rozpočet na rok 2011 byl s konečnou platností přijat a já nyní tento dokument oficiálně podepíši.

<CHAPTER ID="008">
Prohlášení předsednictví
<SPEAKER ID="905" NAME="Předseda">
V reakci na návrh pracovní skupiny pro Střední východ mě Konference předsedů požádala o vypracování stanoviska k situaci v Libanonu.
<P>
Evropský parlament s hlubokým znepokojením sleduje nejnovější politické dění v Libanonu, kde se jakoby zastavil vývoj a kde násilí a krveprolití neustále narůstá.
<P>
S velkým pocitem úlevy a optimismu proto vítáme komplexní a zásadní dohodu, kterou v Dohá uzavřeli libanonští političtí vůdci v době, kdy Evropský parlament přijímá usnesení o Libanonu. Obsahuje kompromisní znění, o kterém se brzy bude za předsednictví pana Onesty hlasovat.
<P>
Tento významný politický přelom, který byl dosažen díky obratnému a účinnému zprostředkování Ligou arabských států a především vládou Kataru, připravuje cestu pro zvolení generála Michela Sulejmana prezidentem Libanonské republiky v nadcházejících dnech, pro vytvoření vlády národní jednoty a přijetí vylepšené verze volebního zákona.
<P>
S ohledem na příznivou reakci ze strany okolních států a ostatních zúčastněných stran Evropský parlament vyzývá všechny strany, aby uplatňovaly dohodu v plném rozsahu. Opětovně zdůrazňujeme naši nepretržitou podporu legitímním, ústavně založeným politickým institucím v Libanonu a libanonským ozbrojeným silám a jejich snahám zaručit stabilitu, suverenitu a územní svrchovanost Libanonu.
<P>
Tešíme se na obnovení normálních meziparlamentních vztahů s našimi libanonskými partnery a libanonským parlamentem, který se pravidelně schází, vykonává svá demokratická práva a plní své demokratické povinnosti.
<P>
(potlesk)

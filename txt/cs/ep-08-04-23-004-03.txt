<CHAPTER ID="004-03">
3. Zprostředkování v občanských a obchodních záležitostech (
<P>
CS- Před začátkem hlasování:
<SPEAKER ID="083" NAME="Arlene McCarthy">
zpravodajka. - Vážený pane předsedající, ke společnému postoji neexistují žádné pozměňovací návrhy. Tuto situaci umožnila vynikající spolupráce mezi Parlamentem, Radou a Komisí a především práce mých dvou stínových zpravodajů, paní Wallisové a pana Gauzèse ze skupiny PPE-DE, kteří ve svých diskusích s Radou a Komisí zaujali velmi jednoznačné stanovisko.
<P>
Myslím, že uplynul již více než jeden rok od doby, kdy jsme se na tomto návrhu dohodli, ale o výhodách tohoto zákona nás přesvědčila až odpověď odborníků z oboru zprostředkování na vůbec první on-line konzultaci tohoto Parlamentu. Jsem přesvědčena, že přivítají dnešní hlasování, jímž budou tyto návrhy začleněny do právních předpisů.
<P>
Až příliš často můžeme být svědky případů rozpadu manželského svazku nebo partnerského vztahu, který společně vychovává děti, což s sebou nese dlouholetá soudní řízení a obrovské soudní náklady. Jedna z voliček v mém volebním obvodu musela spolu se svým řeckým partnerem platit náklady na soudní řízení a bojovat se soudním systémem celé tři roky, než se jí podařilo získat své dítě zpět. Z tohoto důvodu může být zprostředkování velice cenným nástrojem, který našim občanům zabezpečí přístup ke spravedlnosti a pomůže snížit náklady na vyřešení sporu bez potřeby často velmi nepříjemného soudního řízení, tj. mimosoudní cestou.
<P>
Další výhodou zprostředkování je, že poskytne soudu více času k řešení sporů, které vyžadují rozsudek soudu. Tento nový zákon by měl evropským občanům pomoci získat rychlý a nepříliš nákladný přístup ke spravedlnosti. Z tohoto důvodu vyzývám poslance tohoto Parlamentu, aby podpořili tento návrh ve druhém čtení a otevřeli tak nové možnosti nápravných a opravných prostředků všem občanům Evropské unie.
<P>
(potlesk)
<SPEAKER ID="084" NAME="Předsedající">
. - Chtěl bych váženým kolegům připomenout, že zpravodaj je na plenární schůzi oprávněn požádat o slovo na dobu dvou minut, prosím vás tedy, abyste si tuto dobu hlídali. Domnívám se, že pan Rack požádal o slovo na základě procesní námitky.
<SPEAKER ID="085" NAME="Reinhard Rack" AFFILIATION="PPE-DE">
(DE) Vážený pane předsedající, za běžných okolností bychom řekli, že náš mechanismus nefunguje, v tomto konkrétním případě však nefungují výtahy. Velké množství našich kolegů čeká na výtah, abychom se mohli vrátit zpět do jednacího sálu. Vzhledem k tomu by bylo rozumné, kdybychom zvážili předkládání i takovýchto prohlášení.
<SPEAKER ID="086" NAME="Předsedající">
. - Ubezpečuji vás, že uděláme všechno, co je v našich silách, abychom co nejdříve uvedli výtahy do provozu nebo alespoň umožnili našim kolegům hlasovat ve výtazích.

<CHAPTER ID="005-22">
22. EU jako globální činitel: její úloha v rámci mnohostranných organizací (
<P>
- Před hlasováním:
<SPEAKER ID="178" NAME="Gerard Batten" AFFILIATION="EFD">
Pane předsedající, poznámka k jednacímu řádu. Co se týče další zprávy, což je zpráva paní Muñizové De Urquiza, chtěl bych mluvit v souladu s článkem 167 o hlasování podle jména. Když se vrátím k Arsenisově zprávě, k pozměňovacímu návrhu 25, jeden z mých kolegů tady žádal, aby se hlasovalo podle jmen, protože mu to připadalo důležité. Vy jste této žádosti vyhověl.
<P>
V jednacím řádu není o této věci jediné ustanovení a vy jste Parlament nepožádal o svolení. Všem se nám líbilo, jaké jste si tu dnes udělil neortodoxní pravomoci, takže bych vás rád požádal, abyste vyhověl i mé žádosti. Má to pro mě totiž osobní význam. Byl bych rád, abyste mé žádosti vyhověl a dovolil hlasovat podle jmen o každém pozměňovacím návrhu k této zprávě, a to na základě téhož pravidla jednacího řádu, na jehož základě jste vyhověl kolegovi.
<SPEAKER ID="179" NAME="Předsedající">
Kolegové, rozhodování o tom, zda se bude či nebude hlasovat podle jmen, má podle našich pravidel a zavedené praxe ve svých rukou předsedající. Předsedající může povolit hlasování podle jmen v případě, že podle jeho názoru nenaruší zasedání, nebo se na to může dotázat sněmovny, například v případě, že by takových žádostí bylo velké množství. Žádné zvláštní pravidlo, které by v této věci něco předepisovalo, neexistuje. Říkám to proto, aby to bylo každému jasné a abychom zde nevytvářeli nějaký nežádoucí precedent.
<P>
Za daných okolností nicméně nemám námitek proti tomu, aby této žádosti bylo v tomto konkrétním případě vyhověno, ale velmi rád bych kolegy poslance požádal, aby této možnosti nezneužívali, protože předsedající se bude muset v takovém případě sněmovny pokaždé dotázat a bude při tom docházet ke zbytečným sporům. Pokud na své žádosti trváte, nechám o každém z těchto pozměňovacích návrhů hlasovat podle jmen.
<P>
Konec hlasování

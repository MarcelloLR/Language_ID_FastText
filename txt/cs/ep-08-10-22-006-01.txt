<CHAPTER ID="006-01">
1. Hodnocení dohody o PNR mezi Austrálií a EU (
<P>
- Před hlasováním o odst. 1písm. g):
<SPEAKER ID="118" NAME="Sophia in 't Veld">
zpravodajka. - Pane předsedající, ve shodě se stínovými zpravodaji ze skupin PPE-DE, PSE a Verts/ALE bych ráda navrhla ústní pozměňovací návrh k odst. 1 písm. g). Tento návrh obsahuje dvě drobné změny.
<P>
První změnou je, abychom ve druhé větě nahradili slovo "neodpovídá" slovy "nemusí být v souladu se". Druhá věta pak tedy bude znít "a následkem toho dohoda nemusí být v souladu se standardy ochrany údajů na mezinárodní úrovni a na úrovni EU."
<P>
Druhou drobnou změnu bych ráda učinila v poslední větě, kde bych chtěla zaměnit slovo "byla" slovem "mohla být", takže celá věta pak bude znít: "domnívá se, že následkem toho by mohla být dohoda napadena u soudu.”
<SPEAKER ID="119" NAME="Předsedající">
Paní in 't Veld, mám dotaz. Pochopil jsem to správně, že pokud bude váš ústní pozměňovací návrh přijat, nahradí tím dílčí hlasování? Jinými slovy, pokud přijmeme váš pozměňovací návrh, budeme pak moci hlasovat o tomto odstavci jako celku, není-liž pravda?
<SPEAKER ID="120" NAME="Sophia in 't Veld">
zpravodaj. - Pane předsedající, pokud se nepletu, tak ano. Skupina PSE požadovala dílčí hlasování, protože nesouhlasila s prostřední částí odstavce. Pokud bude můj ústní pozměňovací návrh přijat - a jak se dívám na stínovou zpravodajku ze skupiny PSE, tak se mnou souhlasí - pak bude tato skupina souhlasit s celým odstavcem, takže budeme moci o tomto odstavci hlasovat jako o celku.
<P>
(Parlament přijal ústní pozměňovací návrh)

<CHAPTER ID="009-06">
6. Inovativní financování na globální a evropské úrovni (
<SPEAKER ID="141" NAME="Jean-Paul Gauzès" AFFILIATION="PPE">
(FR) Paní předsedající, lituji jistých nepřesností ve zprávě paní Podimataové, která nastoluje řadu důležitých otázek ohledně inovativního financování. Chtěl bych požádat skupinu Pokrokové aliance socialistů a demokratů v Evropském parlamentu, aby stáhla alternativní návrh, který předložila, aby bylo možné dokončit započatou společnou práci na návrhu.
<P>
Za druhé lituji mírně umělého nesouhlasu v otázce daně z finančních transakcí a toho, že zde jsou dva velmi podobné pozměňovací návrhy. Lituji, že v důsledku toho nemůže Parlament vyjádřit svou naprostou podporu této dani za podmínek přiměřených s ohledem na konkurenceschopnost Evropy.
<SPEAKER ID="142" NAME="Martin Schulz" AFFILIATION="S&amp;D">
(DE) Paní předsedající, panu Gauzèsovi mohu říci: ano, hodláme stáhnout tento návrh alternativního řešení. Doporučil jsem to své skupině z velmi prostého důvodu: následující pozměňovací návrh, který podepsalo 120 poslanců ze všech skupin, ukazuje, že návrhy ohledně daně z finančních transakcí nejsou výsadou žádné skupiny, ať socialistů, konzervativců, skupiny Evropské lidové strany (Křesťanských demokratů) nebo skupiny Zelených/Evropské svobodné aliance. Jde o to, že předkládáme institucionální návrh a vysíláme institucionální signál, že tato sněmovna je schopna napříč stranami říci: "Chceme, aby soukromý sektor platil svůj podíl na řešení břemene krize." To není socialistický požadavek nebo požadavek skupiny PPE; je to naše společné přání. Pokud se nám podaří to dnes vyjádřit na institucionální úrovni, bude to velký úspěch pro Evropský parlament. Proto tento návrh stahujeme.
<P>
(Potlesk)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Paní předsedající, včera v plénu skupina Evropské lidové strany (Křesťanských demokratů) předložila další návrh, který by mohl představovat kompromis. Zněl takto: bylo by možné vyjasnit, že zdroje budou směrovány do rozpočtu EU a podpůrného mechanismu? Předložili jsme toto téma k rozpravě včera a čekáme na odpověď, abychom mohli dosáhnout kompromisu a vyslat pozitivní vzkaz orgánům EU.

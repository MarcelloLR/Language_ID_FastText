<CHAPTER ID="014">
Plán práce
<SPEAKER ID="020" NAME="Předsedající">
Bylo rozdáno konečné znění návrhu pořadu jednání, který vypracovala konference předsedů na svém zasedání dne 1. června 2011 podle článků 137 a 138 jednacího řádu. Byly navrženy tyto změny:
<P>
[Pondělí]:
<P>
Skupina Aliance liberálů a demokratů pro Evropu předložila návrh, aby se rozprava o výběru výkonného ředitele MMF a vnějším zastupování eura konala bezprostředně po zprávě Jo Leinena o evropských environmentálních hospodářských účtech. Návrh představí za skupinu ALDE Sylvie Goulardová. Máte slovo.
<SPEAKER ID="021" NAME="Sylvie Goulard">
jménem skupiny ALDE. - (FR) Pane předsedající, ráda bych v zájmu slušnosti požádala, aby bylo komisaři Rehnovi dovoleno účastnit se rozpravy o evropských environmentálních hospodářských účtech a následně rozpravy o MMF. Nejedná se o rozpravy na politické téma. Proto doufám, že všechny ostatní skupiny budou souhlasit s tím, abychom tomuto komisaři, který, dovolím si dodat, momentálně velmi intenzivně pracuje, tuto laskavost prokázali.
<SPEAKER ID="022" NAME="Francesco Enrico Speroni" LANGUAGE="IT">
Pane předsedající, domnívám se, že žádosti lze vyhovět, neboť nevidím jediný důvod, proč by měla být zamítnuta.
<SPEAKER ID="023" NAME="Předsedající">
Rozprava o výběru výkonného ředitele Mezinárodního měnového fondu a vnějším zastupování eura se bude konat bezprostředně po zprávě pana Jo Leinena o evropských environmentálních hospodářských účtech. Toto je drobná změna na pořadu jednání.
<P>
(Plán práce byl přijat)

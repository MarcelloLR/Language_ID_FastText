<CHAPTER ID="006">
Oprava (článek 204a jednacího řádu): viz zápis
<P>

<SPEAKER ID="072" NAME="Zbigniew Zaleski" AFFILIATION="PPE-DE">
Vážený pane předsedo, v souvislosti s procedurální námitkou včera před hlasováním o návrhu usnesení o situaci v Gruzii, náš kolega pan Schulz - oficiálně před celou Evropou - obvinil prezidenta Saakašviliho ze zavinění celého konfliktu. Jde o ruskou propagandu podobnou té, podle které byli polští vojáci v Katyňském lese zavražděni nacistickým vojskem, která přetrvala během padesáti roků.
<P>
Domnívám se, že pan Schulz a celá skupina se ještě musí mnoho učit o ruských metodách, ruských intrikách a ruské propagandě.
<P>
(potlesk zprava)
<SPEAKER ID="073" NAME="Předsedající">
Dámy a pánové, čeká nás dnes dlouhé hlasování. Protože příspěvek pana Zaleského se týká pana Schulze, bude mu dané slovo, potom však přejdeme k hlasování. O Gruzii jsme diskutovali včera a vypracovali jsme usnesení, a tak dnes nemusíme všechno opakovat. Chceme přejít k hlasování, pan Schulz však byl předmětem příspěvku, který právě zazněl, a tak mu dávám slovo.
<SPEAKER ID="074" NAME="Martin Schulz" AFFILIATION="PSE">
(DE) Vážený pane předsedo, pan Zaleski možná pozorně neposlouchal, co jsem včera říkal. Neobviňuji žádny národ. Není mým cílem svalovat vinu na žádný konkrétní národ. Pokud jde o zločiny proti lidskosti, které spáchali Němci během druhé světové války, připomněl jsem při více příležitostech hanbu, kterou za svůj národ, jehož jménem byly tyto zločiny spáchány, pociťuji.
<P>
Chtěl bych to tu nyní opětovně zopakovat. Jsem jedním z těch Němců, kteří hodlají zabezpečit, aby k něčemu podobnému už nikdy nedošlo. Navzdory tomu jedno je pravdou. Každý zodpovědný politik, každý muž či žena, který vede vládu a chce řešit problémy na území své vlastní země prostřednictvím síly zbraní, se sám staví mimo mezinárodní právo, a to se vztahuje na pana Saakašviliho.
<P>
(potlesk)
<SPEAKER ID="075" NAME="Předsedající">
Vážené dámy a pánové, jde o záležitost, která se nás všech ve velké míře dotýká. Nechci popisovat projev, který jsem přednesl před Evropskou radou jako úspěšný pokus o spojení všech různých postojů, chtěl bych vám však odporučit, abyste si tento projev přečetli, a domnívám se, že většina z vás v něm najde i své stanovisko.
<SPEAKER ID="076" NAME="Jörg Leichtfried" AFFILIATION="PSE">
(DE) Vážený pane předsedo, možná to uniklo mé pozornosti, chtěl bych však slyšet konečně oficiální prohlášení, jinými slovy prohlášení od vás, týkající se otázky, zda je to množství informací, které jsem zachytil v tomto Parlamentu a které se týkají situace ve Štrasburku během následujících týdnů, pravdivé.
<SPEAKER ID="077" NAME="Předsedající">
Plánoval jsem se k tomu vyjádřit na konci zasedání, protože bych o této otázce nechtěl nyní vést diskusi.
<P>
(potlesk)
<P>
Můžeme se dohodnout, že se o tom, jak se rozhodlo, vyjádřím na konci, abychom nyní skutečně mohli pokračovat v hlasování? Rovněž bylo na toto téma vydáno oznámení, které dostanete. Chtěl bych vás požádat, abyste si zkontrolovali e-mailové schránky. Na závěr, když tu ještě všichni budete přítomni, učiním prohlášení.

<CHAPTER ID="008-13">
13. Jmenování předsedy Evropského orgánu dohledu (Evropského orgánu pro bankovnictví) 
<SPEAKER ID="115" NAME="Olle Schmidt" AFFILIATION="ALDE">
Pane předsedající, nyní máme jmenovat tři předsedy nového Evropského orgánu dohledu. Chtěl bych vás upozornit na to, že ani jeden z nich není žena. Myslím, že je velmi podivné, že Komise není schopná přijít s jedinou ženou, která by byla pro některý z těchto orgánů kompetentní.
<P>
(Potlesk)
<SPEAKER ID="116" NAME="William" AFFILIATION="The Earl of) Dartmouth  (EFD">
Pane předsedající, chtěl bych na jednu z těchto funkcí navrhnout paní Andreasenovou.
<P>
(Potlesk a volání "Ano, ano" ze skupiny EFD)
<SPEAKER ID="117" NAME="Enikő Győri">
úřadující předsedkyně Rady. - Pane předsedající, včera večer jsme tu vedli velmi plodnou diskusi o postupu jmenování předsedů a výkonných ředitelů nových orgánů dohledu. Jsem upřímně vděčná Parlamentu a poslancům, kteří se rozpravy účastnili.
<P>
Kolegové poukázali na některé problémy, které je třeba objasnit a které bude nutné sledovat, abychom dosáhli našeho společného cíle: mít dobře fungující systém dohledu, který bude schopen správně plnit své úkoly.
<P>
Sdílíme váš názor, že je nanejvýš důležité zajistit, aby agentury mohly fungovat nezávisle, aby měly schopné vedoucí s patřičnou pravomocí a aby byla zaručeno jejich náležité financování.
<P>
Sdělení Parlamentu se dostalo k předsednictví, kde bylo vyslechnuto. Jsem přesvědčena, že se nám podařilo dosáhnout uspokojivé dohody. Chtěla bych vás vybídnout, abyste při hlasování podpořili kandidáty.
<SPEAKER ID="118" NAME="Předsedající">
Možná že vy byste mohla tuto práci vzít?
<SPEAKER ID="119" NAME="Michel Barnier" LANGUAGE="FR">
Pane předsedající, dámy a pánové, hlasování, v němž budete se vší odpovědností obsazovat tato místa, je velmi důležité.
<P>
Jde o to, abyste vybrali předsedy tří orgánů dohledu - pro bankovnictví, pojišťovnictví a trhy - a aby tak mohly tyto tři nové orgány začít fungovat. Společně s Výborem pro systémová rizika budou konečně představovat první skutečnou evropskou architekturu finančního dohledu, která vám za hodně vděčí, protože právě díky hlasování této sněmovny byly tyto orgány vytvořeny a jejich pravomoci byly posíleny.
<P>
Chystáte se hlasovat s nejvyšší odpovědností a my budeme vaše rozhodnutí respektovat. Jak bylo mou povinností v rámci Komise, ujal jsem se výběru kandidátů z 275 uchazečů, které jsem předem nevybíral. Byli to lidé z členských států a regulačních orgánů, kteří svobodně podali přihlášku. Byl to otevřený a transparentní proces, kterého se mohl účastnit kdokoliv.
<P>
Na konci tohoto procesu jsem se osobně setkal s předběžně vybranými osobami. Musím říci, pane Schmidte, že mně samotnému bylo líto, že uchazečka na jedno ze tří míst - pro Evropský orgán pro bankovnictví -, která byla jedním ze dvou předběžně vybraných osob a byla vysoce kvalifikovaná, na poslední chvíli, těsně před Vánocemi, svou kandidaturu stáhla. První závazek, který chci přijmout, bude, že budu dbát na to, aby v probíhajícím procesu jmenování výkonných ředitelů - a právě dnes ráno jsem se setkal s kandidáty předběžně vybranými pro jeden z orgánů - byla situace vyváženější a byla v něm větší rozmanitost zastoupení, zejména z hlediska rovnosti žen a mužů, což je legitimní požadavek Evropského parlamentu.
<P>
Kandidáty jsme vybírali na základě jejich schopností, odborných znalostí, oddanosti Evropě a nezávislosti. Tatáž kritéria uplatním při výběru výkonných ředitelů, aby tyto tři orgány měly nezbytnou důvěryhodnost a autoritu.
<P>
Dámy a pánové, toto hlasování je důležité. V dopise, který jsem včera zaslal paní Bowlesové a panu Lehnemu, jsem slíbil - a dnes ráno jsem vám to společně s panem místopředsedou Šefčovičem potvrdil -, že těmto třem orgánům poskytneme praktické, finanční a lidské zdroje nezbytné k zajištění potřebné důvěryhodnosti a nezávislosti, a vyrozuměl jsem, že i předsednictví přijalo stejné závazky.
<P>
Tyto tři orgány mají před sebou hodně práce, pokud jde o zátěžové testy, úvěrové ratingové agentury a materiály, které právě projednáváte a které se týkají regulace derivátů a tzv. krátkého prodeje. Práce je opravdu dost. Víme, že trhy se vyvíjejí mnohem rychleji než demokracie. Důvěřuji při tomto hlasování Parlamentu a potvrzuji závazky Komise ohledně zajištění nezávislosti, praktických zdrojů a důvěryhodnosti těchto tří nových orgánů.
<SPEAKER ID="120" NAME="Sharon Bowles">
autorka. - Pane předsedající, vážení kolegové, omlouvám se, že vám ubírám čas.
<P>
Usnesení byla předložena, protože byl výbor nespokojen s institucionální postupy a chtěl získat ujištění ze strany Komise a předsednictví. Ve včerejší rozpravě a v písemných prohlášeních a dopisech, které jsem dostala, mi byly vyhovující záruky poskytnuty a všechny budou zveřejněny.
<P>
Většinové doporučení výboru nyní zní, abychom schválili všechny kandidáty, s čímž já osobně souhlasím. Znamená to, že budeme hlasovat proti všem usnesením.
<P>
Záruky jsme požadovali ve čtyřech oblastech.
<P>
V otázce nezávislosti orgánů znovu potvrdila jak Komise, tak předsednictví dodržování nezávislosti orgánů, jejich předsedů, výkonných ředitelů a vedení.
<P>
Pokud jde o vedení, Komise dohlíží na jmenování rady orgánů dohledu ze strany vedení orgánů dohledu, jak to požaduje nařízení, a předsednictví prohlášení Komise podpořilo.
<P>
Pokud jde o odpovídající rozpočtové prostředky, Komise uznala, že je třeba orgánům poskytnout přiměřené rozpočtové a lidské zdroje, s čímž předsednictví vyslovilo souhlas a dále uvedlo, že je důležité, aby členské státy plnily své povinnosti.
<P>
Pokud jde o postup jmenování, tam jsme zjistili, že jsme vázáni předpisy, které jsou podle všech stran nevhodné, například pokud jde o kritéria pro věk odchodu do důchodu, který se musí zvažovat s ohledem na konec funkčního období, a také pokud jde o kritérium zastoupení žen a mužů. Toto bude řešeno v rámci přezkumu, s čímž Komise i předsednictví souhlasí.
<P>
Výbor bude i nadále trvat na tom, aby se podílel na probíhajících a budoucích předběžných výběrech na všechna místa, jako jsou například místa výkonných ředitelů. Z demokratických důvodů poslanci chtějí, aby mohli vyjadřovat preference ve vztahu k jednotlivým kandidátům, a proto usnesení zůstalo na programu pro hlasování. Nicméně, jak říkám, pokud chcete schválit jmenování, s čímž souhlasím, pak byste měli hlasovat proti usnesením.
<SPEAKER ID="121" NAME="Předsedající">
Nyní se dostáváme k poněkud zvrácenému postupu, o kterém mluvila paní Bowlesová. Budeme nyní hlasovat, ale pokud jste proti kandidátovi, budete hlasovat pro, a pokud chcete kandidáta schválit, budete hlasovat proti. Nerozumím tomu, ale je to tak.

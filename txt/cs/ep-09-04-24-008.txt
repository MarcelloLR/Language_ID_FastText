<CHAPTER ID="008">
Vysvětlení hlasování
<SPEAKER ID="158" NAME="Předsedající">
Nyní přistoupíme k vysvětlení hlasování.
<P>

<SPEAKER ID="159" NAME="Bogusław Rogalski" AFFILIATION="UEN">
(PL) Paní předsedající, chtěl bych se vrátit k závažnému obvinění, které dnes v této sněmovně padlo mezi poslanci Evropského parlamentu, a k očernění Evropského parlamentu, kterého se dopustil pan Martin, který řekl, že někteří poslanci EP nehlasují sami, ale posílají zástupce, kteří hlasují pomocí hlasovacích karet poslanců. Jde o neodpustitelné chování, protože jednání Evropského parlamentu se živě vysílají. Na galerii sedí občané Evropy a dnes, v roce voleb, slyšeli něco mimořádného. Jde o pomluvu a chtěl bych požádat, aby předsednictvo Parlamentu na svém příštím zasedání nařídilo panu Martinovi svá slova odvolat a omluvit se všem poslancům Evropského parlamentu zasedajícím v této sněmovně.
<SPEAKER ID="160" NAME="Předsedající">
Pane Rogalski, viděl jste, že jsem požádala o okamžité prošetření, zda je to pravda, nebo ne.
<P>
Je to tudíž zaznamenané. Byla to lež. Je to tudíž zaznamenané v oficiálním věstníku. Žádám nyní pana předsedu Parlamentu, aby podnikl nutné kroky a budeme o tom diskutovat na předsednictvu.
<SPEAKER ID="161" NAME="Gay Mitchell" AFFILIATION="PPE-DE">
Paní předsedající, určitě jste to vyřešila velmi rychle, ale myslím si, že není přijatelné, aby poslanec mohl vstát a sdělit takovéto obvinění proti jiným poslancům tohoto Parlamentu. Nepodporuji pány z extrémní pravice, ale předseda Parlamentu musí prosazovat a chránit práva poslanců. Jsme obviňovaní z tolika strašných věcí a máme právo na řádné chování a morální jednání od svých kolegů zde ve sněmovně, i mimo ni.
<SPEAKER ID="162" NAME="Předsedající">
Když dovolíte, zaznamenala jsem všechno, co jste řekl. Viděl jste, že jsme se pokusili vyřešit věci rychle, protože šlo o důležitou věc. Zcela s vámi souhlasím a uvidíme, co se podnikne.
<SPEAKER ID="163" NAME="Christopher Beazley" AFFILIATION="PPE-DE">
Paní předsedající, v souvislosti s touto diskusí a vaší velmi vstřícnou reakcí chci říct, že se mi včera nepodařilo upoutat pozornost vašeho kolegy, abych oznámil, že tentýž poslanec - odmítám říct vážený - zveřejnil v rakouském tisku článek, v němž jmenuje jednoho parlamentního zaměstnance. Zdá se mi, že bez ohledu na to, zda je obvinění pravdivé, či ne, že je to jen další případ naprosto nevhodného chování. Může to být i tak, že by dotyčná osoba nedostala ověření mandátu, kdyby byli rakouští voliči natolik pošetilí, že by ji podpořili.
<SPEAKER ID="164" NAME="Předsedající">
Zaznamenala jsem, co jste řekl, pane Beazley. Všichni souhlasíme s tím, že zde musíme být rozumní, ale máte pravdu, pane Beazley, že obecně se tento druh věcí vždycky otočí proti svému autorovi.
<P>

<P>
Ústní vysvětlení hlasování
<SPEAKER ID="167" NAME="Christopher Heaton-Harris" AFFILIATION="PPE-DE">
Paní předsedající, tato zpráva se týkala práv osob se zdravotním postižením a chtěl jsem zaznamenat a ocenit práci, kterou odvedl labouristický poslanec Evropského parlamentu pan Richard Howitt v boji pro osoby se zdravotním postižením.
<P>
Vždycky jsem ohromně fandil otevírání sportovních akcí lidem se zdravotním postižením. Všichni jsme slyšeli o paralympijském hnutí, ale letos Evropský parlament a Komise poprvé uznaly skvělou práci speciálního olympijského hnutí pro lidi s mentálním postižením, které vede pan Tim Shriver. Tyto programy fungují po celém světě a jeden z nich bude nyní částečně financován z rozpočtu Evropské unie.
<P>
Měl jsem tu výsadu, že jsem byl jak na letních hrách v Šanghaji, tak na letošních zimních hrách v Boise v Idaho a jen obtížně lze popsat škálu emocí, kterou zažijete při pohledu na soutěžící a zúčastněné sportovce. Chtěl jsem zaznamenat svou plnou podporu pro toto usnesení.
<SPEAKER ID="169" NAME="Syed Kamall" AFFILIATION="PPE-DE">
Paní předsedající, opět si myslím, že toto je jedna z těch zpráv, které mohou lidé přijmout s povděkem. V boji za lepší zachování energie a za efektivnější využití energií myslím všichni chceme více energeticky úsporných výrobků. Opět vás ale musím upozornit na to, že bychom měli jít v této sněmovně příkladem.
<P>
Když mluvíme o energetické úspornosti, měli bychom se přesvědčit, že je naše vlastní sněmovna v pořádku. Evropský parlament má tři budovy - dvě parlamentní a jednu administrativní budovu - jednu v Bruselu, jednu ve Štrasburku a jednu v Lucembursku. To jasně ukazuje, že my sami se nechováme správně, když jde o energetickou účinnost.
<P>
Je načase jít příkladem. Je na čase dát boj za energetickou účinnost na přední místo. Musíme zavřít štrasburský parlament, zavřít administrativní budovy v Lucemburku a zůstat v Bruselu.
<SPEAKER ID="171" NAME="Michl Ebner" AFFILIATION="PPE-DE">
- (DE) Pane předsedající, chtěl jsem vystoupit, protože tyto přeshraniční platby jsou velmi výhodné a ukazují, že cestou konstruktivního řešení a odstranění dalších bariér je Evropská unie vědomě blízká občanům a vytváří předpisy, které jim usnadní věci v jejich každodenním životě. Jsem pevně přesvědčen o správnosti této zprávy a kladně proto hodnotím, že činíme významný krok dopředu tím, že v Evropské unii usnadníme řadu činností. Doufám, že se tím vytvoří precedens pro další oblasti.
<SPEAKER ID="173" NAME="Syed Kamall" AFFILIATION="PPE-DE">
Paní předsedající, doufám, že svým vysvětlením hlasování nevyvolám onen typ malicherných odpovědí, jaké se dají očekávat od druhé strany sněmovny.
<P>
Myslím, že všichni souhlasíme s tím, že je nutné vyřešit otázku vyhýbání se placení daní, ale současně musíme pochopit, že v případě tvrdě pracujících podnikatelů, kteří vytvářejí pracovní místa a bohatství pro ostatní a za to jsou těžce zdaňováni, je celkem pochopitelné, že chtějí legálně přesunout své peníze do oblastí s nízkými daněmi.
<P>
Myslím, že všichni souhlasíme s tím, že je nutné bojovat proti podvodům, ale nechtějme zatrhnout legální přesuny peněz. Možná si myslíme, že výsledek takových akcí povede k odstranění režimů s nízkými daněmi a že budeme všichni muset platit vyšší daně a vím, že toto je něco, co lidé především na druhé straně sněmovny přivítají. Musíme ale taky pochopit, že nechtěnými důsledky našich akcí, když se budeme příliš snažit skoncovat s režimy a oblastmi s nízkými daněmi, bude to, že spíše než aby se jen převáděly peníze z jedné země do druhé, odvede se tak potřebný kapitál, tak potřebné inovace a tak potřebné podnikání úplně z Evropy pryč.
<SPEAKER ID="174" NAME="Astrid Lulling" AFFILIATION="PPE-DE">
- (FR) Paní předsedající, pochopitelně jsem hlasovala proti zprávě pana Hamona, která je ještě horší než návrh Komise o zdanění příjmů z úspor, protože proti vší logice hlasovala většina tohoto Parlamentu - která však zdaleka nepředstavuje většinu poslanců Parlamentu - pro zrušení systému zdanění u zdroje, který funguje, a zachovala jen systém výměny informací, který je nákladný, byrokratický a neúčinný. Je to nepochopitelné!.
<P>
Mohu připustit, že většina poslanců problém dobře neznala, jinak by nemohli volit pro zrušení systému, který je účinný, není nákladný a zajišťuje, že všichni platí daně z kapitálových příjmů, a místo toho raději obhajují výměnu informací.
<P>
Pan Hamond mi řekl, že ho nezajímá, zda každý platí daně. Včera večer mi řekl: "Chci vědět, že Francouzi...
<P>
(Předsedající řečnici přerušila)
<SPEAKER ID="175" NAME="Gay Mitchell" AFFILIATION="PPE-DE">
- Paní předsedající, budu mluvit o stejné věci týkající se svobodného hlasování. Nemám námitku proti principu systému daňových srážek, ale myslím, že musíme ukázat, že daňové úniky jsou nepřijatelné.
<P>
Plně souhlasím s tím, co tu zaznělo o tom, že daňová konkurence je dobrá věc. Myslím, že je to dobrá věc. Myslím, že každý, kdo se na to podívá nezávisle, by řekl, že je to dobrá věc. Lidé často říkají, že to nemají snadné - v Irsku máte daň ze zisku firem 12,5 %, a tak říkám, proč nemáte ve své zemi tuto daň 12,5 %, pokud je to problém? Máme tu však problém a musíme ukázat, co si myslíme o daňových únicích. Jde o trestný čin a skutečně musíme zajistit, abychom se nezačali podobat těm, kdo tyto typy úniků provozují.
<P>
V minulosti jsme byli svědky toho, co špatné předpisy a špatné postupy přinesly finančnímu světu. Takže v zásadě nejsem proti daňovým srážkám, ale chci dát signál, že musíme udělat něco důraznějšího v celé otázce daňových úniků.
<SPEAKER ID="177" NAME="Zita Pleštinská" LANGUAGE="SK">
Moje politická skupina PPE-DE vítá výsledky dnešního hlasování ke zprávě Catherine Nerisové o návrhu nařízení, kterým se stanovují harmonizované podmínky uvádění stavebních výrobků na trh.
<P>
Dohoda v prvním čtení s Radou nebyla možná, protože část členských států nesouhlasila s povinností sestavovat prohlášení o shodě. Z dnešního hlasování vychází pozice Evropského parlamentu v oblasti politicky citlivých otázek, hlavně označení CE, která by mohla přesvědčit Radu, aby dosáhla společné pozice a následně s Evropským parlamentem a Komisí i dohody v druhém čtení.
<P>
Moje politická skupina PPE-DE v dohodě s politickými skupinami PSE, ALDE, Greens podpořila jen technické vylepšení textu a dodatečnými pozměňovacími návrhy jsme přiblížili text odhlasovaný ve výboru IMCO k pracovnímu textu Rady. PPE-DE nepodpořila pozměňovací návrhy číslo 17 a 54 odhlasované ve výboru, protože se ztotožnila s návrhem Komise - jsme proti zavedení vnitrostátních označení, protože představují spíše bariéry na vnitřním trhu a souhlasíme, aby členské státy odstranili všechny jiné národní odkazy na prokázání shody jako označení CE.
<P>
Teší mě, že ve včerejší rozpravě tento postoj velmi jasně potvrdil i pan komisař Verheugen. Přeji této legislativě úspěch.
<SPEAKER ID="179" NAME="Philip Claeys" AFFILIATION="NI">
- (NL) Toto usnesení určitě obsahuje několik pozitivních prvků jako je volání po posílení mandátu agentury Frontex a po přijetí iniciativ pro evropskou bezpečnostní politiku, která by doplňovala národní bezpečnostní plány. Nakonec jsem se rozhodl hlasovat proti, protože si myslím, že je zcela nepřijatelné, aby se tento Parlament, který má konec konců zastupovat evropské občany, vytrvale držel Lisabonské smlouvy. Výzvě k co nejrychlejšímu předložení návrhů na usnadnění dovozu zahraničních pracovníků se také nepodařilo získat můj souhlas a také si podle mě zasloužila hlas "ne".
<SPEAKER ID="181" NAME="Christopher Heaton-Harris" AFFILIATION="PPE-DE">
Paní předsedající, stejně jako další lidé v této sněmovně i já vítám novou motivaci k oživení Smlouvy o nešíření jaderných zbraní včetně usnesení Rady bezpečnosti odstranit skuliny v existujícím právním rámci.
<P>
Odmítám jsem však přímý důsledek, aby podle této zprávy Evropská unie nahradila základní členské státy jako hlavní aktér tohoto specifického procesu. Myslím, že je neuvěřitelné, aby se v této chvíli pokoušela rozšířit svá chapadla i na tuto oblast, především s ohledem na to, že jen dva členské státy mají jaderné zbraně a další čtyři další v NATO jadernou zbraň společně sdílejí.
<P>
Zájmem této zprávy je spíše popadnout šanci a nahradit členské státy u nejdůležitějšího řídícího stolu na mezinárodní úrovni, než věnovat dostatečnou pozornost nebezpečí šíření zbraní ze strany teroristů a nebezpečných států.
<SPEAKER ID="182" NAME="Syed Kamall" AFFILIATION="PPE-DE">
Paní předsedající, myslím, že když z pohledu základních principů se všichni shodneme na tom, že jaderné zbraně jsou špatné. Myslím, že budeme všichni souhlasit s tím, že válka je špatná - to je prostě základ. Jak jednou řekl velký filozof Edwin Starr: "Válka, ta je dobrá k čemu? Vůbec k ničemu".
<P>
Když se nad tím však zamyslíme, musíme si položit otázku: může EU opravdu nahradit dva jaderné členské státy v celém procesu nešíření, vzhledem k tomu, že mimo tyto členské státy nám chybí zkušenost? Není předčasné navrhovat, že by Velká Británie mohla odstranit výrobu štěpného materiálu, když existuje tolik tohoto materiálu, že se může dostat do rukou teroristů nebo jiných nebezpečných členských států?
<P>
Je to jen pokus o získání moci a mnohem méně to pomůže v boji proti šíření jaderných zbraní. Měli bychom zapomenout na získávání moci a opravdu se pokusit vyřešit samotný problém.
<SPEAKER ID="184" NAME="Christopher Heaton-Harris" AFFILIATION="PPE-DE">
Před několika týdny jsem si dával jedno ze svých oblíbených jídel ve vesnici Long Buckby nedaleko mého bydliště a hostil jsem skupinu lidí, kteří jsou v politické diskusi nováčci. Jako všichni - a vy všichni to známe - když vidí poslance Evropského parlamentu, hned si myslí spoustu věcí. Za prvé - že jste u koryta a vůbec vás nezajímají obyčejní lidé, za druhé že Evropa nefunguje: je tu příliš mnoho směrnic. V některých případech možná mají pravdu - měla by se udělat analýza nákladů a zisků toho, co směrnice znamenají - a špatně se uplatňují, přesněji se nejednotně uplatňují po celém kontinentu.
<P>
Tato zpráva mluví o monitorování práva Společenství a to je dobře. Pokud se podíváte na webovou stránku Eurobarometru, zjistíte, že existuje celá řada případů porušování práva, které Komise vede proti jednotlivým členským státům. Toto nedostatečné provádění a nedostatečně jednotného provádění je jeden z největších problémů, které budou muset poslanci EP, kteří nejsou jako já - kdo jsou eurofilové spíše než euroskeptikové - v budoucnu řešit.
<SPEAKER ID="185" NAME="Syed Kamall" AFFILIATION="PPE-DE">
Paní předsedající, když se podíváme na tuto otázku, je tu prostor k obecné shodě, bez ohledu na to, zda je člověk k evropské integraci skeptický, nebo zda chce, aby se jeho země začlenila do nadnárodního státu. Myslím, že se všichni v této chvíli shodneme, že jsme všichni členové Evropské unie a měli bychom být se řídit právem Společenství, protože jsme všichni prošli řádným zákonným postupem, diskusemi a právními procesy.
<P>
Potřebujeme však lepší monitorování - a v tom se myslím všichni shodneme - uplatňování práva Společenství. Takže když si mi voliči v Londýně a obchodníci se sýry stěžují, že musí investovat spoustu peněz, aby například zajistili, že zařízení, která používají k prodeji sýrů, vyhovují normám EU, že je britští státní úředníci pozlatili, a že pak jedou do jiných členských zemí a vidí, jak se sýry prodávají otevřeně na trhu na ulicích, kde se rozpouští, a přemýšlí o tom, jak se právo Společenství uplatňuje v jiných zemích, je načase ukázat, že jsme v otázce uplatňování práva Společenství v EU přísní.
<SPEAKER ID="187" NAME="Richard Corbett" AFFILIATION="PSE">
Paní předsedající, jen jsem přemýšlel, jestli je v pořádku, aby pan Kamall vyzýval Evropský parlament k ignorování smluv a svých zákonných povinností a vlastně k tomu, aby se zvýšily pravomoci Evropského parlamentu, když mluvil o otázce budov ve třech různých místech. Velmi dobře víme, že o sídlech institucí bohužel rozhodují vlády členských států a že bohužel pod vedením bývalého šéfa jeho strany Johna Majora prosadily v roce 1992 na edinburghském summitu zákonnou povinnost, podle které se musí 12 dílčích zasedání Evropského parlamentu v roce konat ve Štrasburku.
<P>
Je to politováníhodné, ale na otázku, zda se má porušit zákon, je odpověď určitě ne. Řešením je určitě žádat po vládách, aby toto politováníhodné rozhodnutí, které bylo přijato pod vedením bývalého lídra jeho strany, revidovaly.
<P>
Ústní vysvětlení hlasování
<SPEAKER ID="190" NAME="Edite Estrela  " AFFILIATION="PSE">
písemně. - (PT) Hlasovala jsem pro usnesení Evropského parlamentu o právech žen v Afghánistánu, protože se domnívám, že nový návrh zákona o osobním postavení šíitských žen je nepřijatelný. Tento právní předpis, který nedávno přijaly obě komory afghánského parlamentu, vážně omezuje svobodu pohybu žen, oficiálně povoluje "manželské znásilnění" a podporuje diskriminaci žen v oblasti sňatků, rozvodu, dědictví a přístupu ke vzdělání. Neodpovídá mezinárodním normám o lidských právech obecně, ani právům žen.
<P>
Domnívám se, že Evropská unie musí vyslat jasný signál, že tento návrh zákona se musí odvolat, protože jeho obsah je v rozporu s principem rovnosti mužů a žen, který je zakotvený v mezinárodních úmluvách.
<SPEAKER ID="192" NAME="Edite Estrela  " AFFILIATION="PSE">
písemně. - (PT) Hlasovala jsem pro společný návrh usnesení o podpoře pro Zvláštní soud v Sierra Leona, neboť je nezbytné zajistit, aby pachatelé krutých zločinů podle mezinárodního humanitárního práva, obzvláště pachatelé válečných zločinů a zločinů proti lidskosti, byli potrestáni a svůj trest si odpykali.
<P>
Tento soud, který založila v roce 2000 Organizace spojených národů a vláda Sierra Leone, byl prvním mezinárodním soudem financovaným z dobrovolných příspěvků, prvním, který byl založen v zemi, kde se údajné zločiny odehrály, a prvním, který obžaloval úřadující africkou hlavu státu z válečných zločinů a zločinů proti lidskosti.
<SPEAKER ID="194" NAME="Luís Queiró  " AFFILIATION="PPE-DE">
písemně. - (PT) Obyvatelé tábora Ashraf jsou jedny z nejviditelnějších tváří útisku íránského režimu a odporu proti tomuto útisku.
<P>
Souvislost, kterou se lidé opakované snaží udělat mezi členy íránského odporu a terorismem, je neopodstatněná, jak prokázali novináři, politici i soudy. Naopak, situace v táboře Ashraf patří do veřejné oblasti a mnoho lidí včetně poslanců Parlamentu a novinářů navštívili tábor a vyvodili své vlastní závěry. Obyvatelé tábora Ashraf jsou podle ženevské úmluvy chráněné osoby. Signál, který Evropský parlament vysílá, je proto velmi důležitý: obyvatelé tábora Ashraf mají právo na ochranu, a ne aby byli za jakýchkoli okolností vydáni iránskému režimu. Je to otázka nejzákladnějšího dodržování lidských práv. Proto doufáme, že toto usnesení přinese ovoce.
<P>
A nakonec se chci zmínit o íránském režimu. Je zcela zásadní, aby se chyby, ke kterým došlo na začátku a během zásahu spojenců USA v Iráku, nezhoršily omyly, ke kterých by došlo při jejich odchodu. Pokud na konci tohoto procesu íránský fundamentalistický režim posílí svůj vliv v regionu, zejména ovládáním vnitřních záležitostí Iráku, bude tento region dál od míru a svět bude čelit větší hrozbě.
<SPEAKER ID="195" NAME="Toomas Savi  " AFFILIATION="ALDE">
písemně. - Pane předsedající, povzbuzoval jsem své liberální kolegy, aby hlasovali proti pozměňovacím návrhům Verts/ELA a PSE, neboť návrh usnesení byl již velmi dobře vyvážený a tyto pozměňovací návrhy se neshodují s duchem a podstatou usnesení.
<P>
Kritizování a obviňování PMOI, jednoho z nejvýznamnějších opozičních hnutí íránského lidu, s nepodstatnými důkazy, vypadá jako pokus usmířit autoritativní režim Íránské islámské republiky. Nevím, jak by se mohl někdo cítit dobře, když bude prokazovat laskavost tomuto represivnímu režimu podporou pozměňovacích návrhů, které Íránu dávají možnost zaútočit a oslabují opoziční hnutí, které hájilo lidská práva a demokracii v Íránu.
<P>
Chtěl bych poděkovat všem kolegům, kteří podpořili původní návrh usnesení, jež v žádném případě neohrožuje životy a integritu lidí v táboře Ashraf. Musíme je zaangažovat do toho, aby v Íránu dosáhli změny režimu, aby se zajistil mír a bezpečnost v regionu, který byl po desetiletí jedním z nejméně předvídatelných a stabilních regionů.
<SPEAKER ID="197" NAME="Alessandro Battilocchio  " AFFILIATION="PSE">
písemně. - (IT) Paní předsedající, hlasoval jsem pro zprávu.
<P>
V posledních desetiletích vyzrál trend přistupovat k otázce osob se zdravotním postižením ze správné perspektivy a byl mezinárodně obecně přijat.
<P>
Dodržování práv osob se zdravotním postižením bylo jedno z hlavních aspektů evropské sociální politiky a krokem v tomto směru byla úmluva OSN o lidských právech.
<P>
Principy úmluvy respektují důstojnost, autonomii, svobodu volby, nezávislost, nediskriminaci, sociální začlenění, rozdílnost, stejné možnosti, dostupnost a rovnost mezi muži a ženy.
<P>
Z hlediska podpory sociálního začlenění jsou obzvlášť důležité články 24, 27 a 28, týkající se vzdělání, zaměstnanosti a sociální ochrany. Doufám proto, že je úmluva přijata co největším možným počtem hlasů a že ji všechny členské státy co nejdříve ratifikují.
<SPEAKER ID="198" NAME="Edite Estrela  " AFFILIATION="PSE">
písemně. - (PT) Hlasovala jsem pro zprávu paní Jelevové o Úmluvě OSN o právech lidí se zdravotním postižením, za niž jsou poprvé spoluodpovědné Společenství a jeho členské státy, neboť brání úctu k důstojnosti a individuální autonomii a podporuje nediskriminaci, začlenění do společnosti a přijetí osob se zdravotním postižením jako součásti lidské rozmanitosti.
<SPEAKER ID="199" NAME="Mieczysław Edmund Janowski  " AFFILIATION="UEN">
písemně. - (PL) Hlasoval jsem pro přijetí zprávy paní Jelevové o Úmluvě OSN o právech lidí se zdravotním postižením. Tyto otázky mají pro mě zvláštní význam, což jsme mnohokrát ukázal, například na zasedáních seskupení, které je známé jako Rehabilitační parlament podkarpatské vojvodiny - konalo se jich již 18.
<P>
Neustále zdůrazňuji, že s lidmi se zdravotním postižením se musí zacházet jako s lidmi, které žádné postižení nemají. To znamená nejen s ušlechtilými prohlášeními a zákonnými předpisy, ale především v praktických otázkách každodenního života. Principy Úmluvy jsou následující: úcta k přirozené důstojnosti, individuální autonomie včetně svobody vlastní volby, úcta k samostatnosti osob, nediskriminace, plná a efektivní účast a začlenění do společnosti, úcta k rozdílům a přijetí osob se zdravotním postižením jako součást lidské rozmanitosti a lidskosti, rovnost příležitostí, dostupnost, rovnost mezi muži a ženami, úcta k rozvíjení schopností dětí se zdravotním postižením a dodržování práv dětí se zdravotním postižením s cílem zachovat jejich identitu.
<P>
V této souvislosti si myslím, že je Úmluva OSN o právech lidí se zdravotním postižením velmi pozitivní. V EU se to týká přibližně 50 milionů lidí a v celém světě je jejich počet odhadován na 650 milionů.
<SPEAKER ID="200" NAME="Athanasios Pafilis  " AFFILIATION="GUE/NGL">
písemně. - (EL) Řecká komunistická strana nehlasovala pro zprávu týkající se toho, aby EU uzavřela Úmluvu OSN a Protokol o právech lidí se zdravotním postižením, protože se domnívá, že EU nemá oprávnění podepisovat a ratifikovat takovéto dohody s OSN jménem 27 členských zemí. +Podpis na straně EU porušuje veškerý pojem nezávislosti a suverenity členských států EU, které jsou členy OSN a mají právo a povinnost podepisovat. V tomto specifickém případě Řecká komunistická strana podporuje Úmluvu a Protokol o právech lidí se zdravotním postižením a povinnost členských státu ji uplatnit, navzdory faktu, že se tato otázka týká celé politiky kapitalistických zemí, které vůči osobám, jež potřebují zvláštní péči, uplatňují nehumánní politiku.
<SPEAKER ID="202" NAME="Richard James Ashworth  " AFFILIATION="PPE-DE">
písemně. - - Britští konzervatisté do určité míry sdílejí obavy v této zprávě, tedy že existují závažné otázky občanských svobod, kdy v praxi dochází ve velmi omezeném počtu příkladů při profilování ke zneužívání, a vítá to, že se Evropský parlament snaží na to upozornit vlády členských států. Domníváme se však, že naše represivní složky musí být schopné používat adekvátní nástroje k efektivnímu plnění svých úkolů, mezi něž patří profilování, především "intelligence-led profiling".
<P>
Neměli bychom však tento konkrétní dokument podpořit, neboť především vyznění popisu skutečností je nevyrovnané a přehnaně alarmující. Zpravodaj se dovolává toho, aby byl dodržován princip proporcionality, který však bohužel nebyl při vypracování této zprávy respektován.
<SPEAKER ID="203" NAME="Alessandro Battilocchio  " AFFILIATION="PSE">
písemně. - (IT) Paní předsedající, hlasoval jsem pro zprávu.
<P>
Jednou z povinností, kterou musí plnit každý stát, ve kterém panuje právní řád, je zajištění toho, aby preventivní opatření prováděná pro bezpečnost civilistů probíhala ne na základě etnické identity osob, ale na základě jejich chování.
<P>
Z hlediska etiky nemůže nebo neměl by nebýt nikdo jakkoliv zadržován, pokud neexistují činy, za něž ho lze obvinit nebo které poskytují důkaz jeho viny. Abychom zvládli problém imigrace a terorismu, dospěli jsme do stádia rozvoje "profilů": tuto metodu vytvořily policejní organizace a jsou schopny předem objevit společenství lidí, již jsou považováni za potenciální stoupence terorismu a trestných činností. Jedné z nejefektivnějších metod profilování se říká "data mining" a spočívá ve vyhledávání osob za využívání počítačově převedené databáze, na základě ukazatelů, které byly stanoveny předem a které se opírají o rasu, etnickou příslušnost a národnost.
<P>
Naše aktivita musí spočívat v regulaci profilování pomocí zákonných parametrů, které mohou zajistit práva jakékoliv osoby, bez ohledu na její rasu nebo náboženské vyznání.
<SPEAKER ID="204" NAME="Carlos Coelho  " AFFILIATION="PPE-DE">
písemně. - (PT) Profilování se již používá v mnoha oblastech od udržování pořádku po pasové a celní kontroly na hranicích a také v boji proti terorismu.
<P>
O využívání této vyšetřovací techniky, založené na sběru informací o osobách z různých zdrojů, vzrůstá zájem. Tyto informace mohou obsahovat citlivější data jako je etnický původ, rasa, národnost nebo náboženské vyznání.
<P>
Používání těchto technik se však výrazně rozvinulo bez toho, že by dříve byla jakákoliv možnost o nich diskutovat a dohodnout se, jak a kdy je možné je používat a kdy lze jejich používání považovat za nutné, legitimní a přiměřené.
<P>
Je také jasné, že je nutné vytvořit nutnou ochranu základních práv a svobod jednotlivce.
<P>
Tato situace je ještě více znepokojivá, pokud vezmeme v úmysl, že musí existovat vzájemné ověřování mezi různými databázemi jako je SIS II (Schengenský informační systém), VIS (Vízový informační systém) a systém Eurodac.
<P>
Proto blahopřeji zpravodajce paní Ludfordové za její iniciativu a za to, že nám dala možnost k zahájení této debaty na základě její zprávy, kterou považuji za slušně vyváženou a dodržující závazky, které jsme si mezi sebou vyjednali.
<SPEAKER ID="205" NAME="Hélène Goudin a Nils Lundgren  " AFFILIATION="IND/DEM">
písemně. - (SV) Strana Junilistan podporuje formulaci, vyjadřující potřebu zaměřit se v politické rozpravě na profilování vytvářené automatickým "vytěžováním" dat, neboť to neodpovídá obecnému pravidlu, že rozhodování týkající se boje s kriminalitou by se měla opírat o chování osob. Jsme výrazně proti etnickému profilování, které má za následek svévolné používání informací ze strany úřadů na základě rasy, barvy kůže, jazyka, náboženského vyznání, národnosti a etnického původu, mimo jiné, a vidíme evidentní riziko, že mohou být svévolně zadržováni nevinní lidé.
<P>
Nemyslíme si však, že je nejlepší řešit tento problém na úrovni EU. Mělo by se to řešit na mezinárodní úrovni prostřednictvím mezinárodních dohod a úmluv, možná například za pomoci OSN.
<P>
Podporujeme mnoho formulací v této zprávě, ale z výše uvedených důvodů jsme se rozhodli hlasovat proti zprávě jako celku.
<SPEAKER ID="206" NAME="Athanasios Pafilis  " AFFILIATION="GUE/NGL">
písemně. - (EL) Zpráva se týká metody, kterou používají represivní mechanismy a tajné služby v EU na základě norem podobných mechanismů v USA, s cílem normalizovat a klasifikovat osoby jako podezřelé z "teroristických" a kriminálních činů na základě jejich etnické příslušnosti nebo rasy, jejich chování, politických, sociálních, náboženských a ideologických přesvědčení a jejich sociální aktivity. Tato zásada není pochopitelně ničím novým. Represivní mechanismy buržoazie mají bohatou historii trestné činnosti proti komunismům a bojovníkům za sociální věci, pro které se tato klasifikace používala, když bylo nutné je označit za nebezpečné pro "veřejný pořádek a bezpečnost". A nyní se pod záminkou "terorismu" vytahují z nejtemnějších období historie buržoazie v Evropě.
<P>
I když se tato zpráva staví k těmto metodám kriticky, odmítá je kategoricky odsoudit a vyžadovat jejich okamžitý zákaz. Naopak, považuje je za legitimní metody policejního vyšetřování, za předpokladu, že jsou předmětem přísných podmínek a omezení. Ohledně takových fašistických metod neexistují ani nemohou existovat záruky a omezení.
<P>
Proto řecká komunistická strana hlasovala proti zprávě. Vyzývá pracující, aby pozvedli výš své hlavy, odepřeli poslušnost a porazili a svrhli EU represí, trestních stíhání, terorismu a porušování demokratických práv a svobod.
<SPEAKER ID="208" NAME="Richard James Ashworth  " AFFILIATION="PPE-DE">
písemně. - Britští konzervativci podporují iniciativy na zajištění úspěchu v boji proti podvodům v kontextu rozpočtu EU. Z tohoto hlediska je ve zprávě řada citlivých návrhů, včetně posílení nezávislosti Evropského úřadu pro boj proti podvodům OLAF.
<P>
Chceme však jasně vyjádřit svůj nesouhlas s vytvořením úřadu Evropského veřejného žalobce, a tedy s návrhem obsaženým v odstavci 57 zprávy.
<SPEAKER ID="210" NAME="Richard Corbett  " AFFILIATION="PSE">
písemně. - Minulý týden jsem ve svém volebním okrsku navštívil pěstitelského odborníka Johnsona of Wixleye, který vyjádřil určité znepokojení ohledně některých součástí nedávného balíčku o pesticidech, především ohledně přísných kritérií pro zastavení používání některých pesticidů tam, kde za ně prozatím neexistují náhrady.
<P>
Byl jsem však potěšen, že v tomto případě vypadá návrh méně kontroverzně. Jak se zdá, tak mezi Parlamentem a Radou začala panovat obecná shoda, takže jsem s radostí mohl podpořit dokument Rady a dohodnuté pozměňovací návrhy, i když ty nebyly nakonec schváleny.
<P>
Pravidelné shromažďování a šíření údajů o používání pesticidů by mělo zvýšit povědomí a kontrolu o využití pesticidů a sehrát malou, ale významnou roli při zajištění toho, že pesticidy budou bezpečné jak pro lidské zdraví, tak pro životní prostředí, a současně se vyhneme obavám vyjádřeným ohledně předchozího balíčku.
<SPEAKER ID="211" NAME="Edite Estrela  " AFFILIATION="PSE">
písemně. - (PT) Hlasovala jsem pro pozměňovací návrhy týkající se doporučení ke druhému čtení ve zprávě o statistikách o přípravcích na ochranu rostlin. Myslím, že tato zpráva doplní ostatní existující iniciativy o pesticidech, schválené na konci loňského roku.
<P>
Tato zpráva přináší řadu vylepšení jako je například nahrazení výrazu "přípravky na ochranu rostlin" výrazem "pesticidy", rozšíření dosahu na biocidní přípravky a zahrnutí pesticidů pro obchodní nezemědělské účely. S tímto nařízením zajistí Evropská unie bezpečnější používání pesticidů.
<SPEAKER ID="212" NAME="Christa Klaß  " AFFILIATION="PPE-DE">
písemně. - (DE) Nařízení týkající se statistik o přípravků na ochranu rostlin je součástí revize evropské politiky zaměřené na přípravky na ochranu rostlin, jejíž součástí je i nařízení o schválení a směrnice o udržitelném využití pesticidů, která byla úspěšně přijata na začátku roku.
<P>
Cílem je omezit snížením rizik co nejvíce negativní dopady přípravků na ochranu rostlin. Aby to bylo možné změřit, potřebujeme ukazatele, a aby bylo možné tyto ukazatele využít, potřebujeme spolehlivá, statisticky určená data, která zajistí porovnatelnost jednotlivých členských států. Proto jsem hlasovala pro zprávu. Nesmíme však zapomínat, že data nám budou poskytovat jen ti, kdo obchodují s přípravky v souladu se směrnicemi. Aktualizované zprávy o nelegálním obchodování s pesticidy po celé Evropě ukazují, že se na to musíme více soustředit. To stejné platí pro dovoz přípravků ze třetích zemí. Musíme v tomto ohledu zvýšit kontroly.
<P>
Náš zpřísněný evropský schvalovací postup zajišťuje komplexní ochranu lidí a životního prostředí. Každý, kdo prodává nebo používá přípravky na ochranu rostlin bez schválení, a každý, kdo adekvátně nekontroluje mezní hodnoty reziduí, nejen že vytváří rizika, jimž se dá vyhnout, ale kazí také dobrou pověst výrobců přípravků a zemědělského průmyslu. Existující zákony v tomto ohledu poskytují dostatečnou úroveň ochrany. Musí se však plnit a kontrolovat.
<SPEAKER ID="214" NAME="Edite Estrela  " AFFILIATION="PSE">
písemně. - (PT) Hlasovala jsem pro návrh na ekodesign vztahující se na výrobky se vztahem k energetice, neboť současné vzorce spotřeby mají velice významný dopad na životní prostředí, především pokud jde o emise skleníkových plynů a znečišťující látky.
<P>
Domnívám se, že je důležité změnit spotřebitelské a výrobní návyky, aniž by to vedlo k výrazným dodatečným nákladům pro firmy i domácnosti.
<SPEAKER ID="216" NAME="Edite Estrela  " AFFILIATION="PSE">
písemně. - (PT) Hlasovala jsem pro zprávu o harmonizovaných podmínkách pro uvádění stavebních výrobků na trh, aby se tím podpořil koloběh a používání výrobků tohoto typu. Používání společného technického jazyka pro označování výkonnosti stavebních výrobků vyjasní a zjednoduší podmínky přístupu k označování CE, čímž se zajistí vyšší bezpečnost pro uživatele.
<SPEAKER ID="217" NAME="Zuzana Roithová  " AFFILIATION="PPE-DE">
písemně. - (CS) Jsem velice spokojená s tím, že jsme dnes na plenárním zasedání odstranili z návrhu nařízení o harmonizaci stavebních výrobků vážné nedostatky, které do této technické normy včlenila socialistická zpravodajka. Veliké ocenění patří stínové zpravodajce Zitě Pleštinské. Díky jejím profesním zkušenostem a píli ve výboru IMCO má dnešní podoba profesionální úroveň. Harmonizací a označováním CE pro sériovou výrobu dojde ke zjednodušení a snížení nákladů hlavně pro malé podniky. Odpadnou nejednotné požadavky 27 členských zemí. CE značení shody pro sériovou výrobu poskytuje dostatečnou záruku, že je zboží v souladu s evropskými standardy. Pro prototypy a specifické výrobky není harmonizace nutná. A jen pokud se stavební výrobky importují do zemí, kde například hrozí otřesy půdy, je samozřejmé, aby stavební výrobek splňoval požadavky i pro tyto specifické podmínky. Oceňuji podporu tohoto znění ze strany českého předsednictví.
<SPEAKER ID="219" NAME="Alessandro Battilocchio  " AFFILIATION="PSE">
písemně. - (IT) Děkuji vám, paní předsedající. Hlasoval jsem pro zprávu.
<P>
Základním tématem směrnice (ES) č. 2560/2001 jsou přeshraniční převody a přeshraniční elektronické platební operace. Směrnice byla přijata dne 19. prosince 2001 a jejím účelem je zajistit, aby výdaje u přeshraničních plateb byly stejné jako u plateb v rámci členského státu.
<P>
Do 1. ledna 2006 to v zemích EU platilo jen na převody, výběry z bankomatů a platby pomocí debetní nebo kreditní karty do 12 500 EUR, zatímco po tomto datu se částka zvýšila na 50 000 EUR. Tato změna vedla ke snížení cen a větší konkurenceschopnosti na trzích s platebními službami. Nařízení (ES) č. 2560/2001 má však také nedostatky, jako je opomenutí definice "odpovídajících plateb" a nezahrnutí doložky o přezkumu, což je nutné okamžitě napravit.
<P>
Na konec bych chtěl říct, že jsme pro návrhy na aktualizaci a novelizaci nařízení (ES) č. 2560/2001, neboť je naší povinností zajistit, aby byly přeshraniční platební transakce snadnější a úspornější.
<SPEAKER ID="221" NAME="Edite Estrela  " AFFILIATION="PSE">
písemně. - (PT) Hlasovala jsem pro zprávu pana Schnellhardta o nařízení stanovujícím hygienická pravidla, pokud jde o vedlejší produkty živočišného původu, které nejsou určeny pro lidskou spotřebu, neboť se domnívám, že návrhy obsažené v tomto dokumentu podstatně zlepší bezpečnost těchto výrobků, především tím, že zajistí sledovatelnost během procesu zpracování. Tím se posílí bezpečnost potravin a ochrana spotřebitelů v EU.
<SPEAKER ID="222" NAME="Véronique Mathieu  " AFFILIATION="PPE-DE">
písemně. - (FR) Tato zpráva Evropské unii umožní zajistit si přesnější legislativní rámec, aby se posílila úroveň bezpečnosti během řetězce výroby a distribuce potravin. Zásluhou tohoto dokumentu je, že navrhuje metodu více založenou na rizicích a kontrolách, posiluje soudržnost ustanovení o vedlejších produktech a právních předpisů v oblasti hygieny a současně zavádí další pravidla týkající se sledovatelnosti vedlejších produktů živočišného původu.
<P>
Mohu vám také říct, že předchozí zpráva pana Schnellhardta o hygieně potravin (2002) měla velmi pozitivní dopad, neboť evropské lovecké odvětví si začalo být více vědomo své odpovědnosti. Provedení tohoto nařízení do vnitrostátního práva mělo v terénu skutečně pozitivní dopad, kdy se zejména zlepšilo školení sedmi milionů evropských myslivců, kteří jsou díky svému každodennímu působení na životní prostředí, v pozici, kdy mohou rychle a účinně zjistit zdravotní krize, postihující divokou zvěř.
<P>
Proto podporuji tuto zprávu, která Evropské unii umožní lépe předvídat a reagovat v případě jakékoliv potravinové krize spojené s výrobou produktů živočišného původu.
<SPEAKER ID="223" NAME="Rovana Plumb  " LANGUAGE="RO">
Hlasovala jsem pro zprávu, protože v Rumunsku i v dalších členských státech někdy čelíme krizím, které v souvislosti s živočišnými produkty postihují bezpečnost veřejného zdraví i zdraví zvířat, jako je spongiformní encefalopatie, dioxiny, prasečí chřipka a kulhavka a slintavka. Tyto krize mohou mít také širší negativní dopad na sociálně-ekonomickou situaci zemědělců a příslušného průmyslového odvětví, včetně poklesu spotřebitelské důvěry v bezpečnost živočišných produktů. Epidemie nemocí mohou mít také negativní dopad na životní prostředí: jde o likvidaci mrtvých zvířat a biologickou rozmanitost. Směrnici o vedlejších produktech živočišného původu neurčených pro lidskou spotřebu bylo nutné zrevidovat z hlediska právních předpisů.
<P>
Tím se vyřeší obtíže spojené s rozdíly ve výkladu dosahu nařízení a s tím spojené problémy jako je : zkreslení konkurenceschopnosti a různé úrovně ochrany proti rizikům vůči veřejnému zdraví a zdraví zvířat; klasifikace vedlejších produktů živočišného původu na základě rozsahu rizik; vyjasnění výjimek (např. dopad produktů živočišného původu na výzkum, propuknutí nemocí, přírodní katastrofy); snížení administrativní zátěže odstraněním zdvojování povolení pro určité typy hospodářských jednotek.
<P>
Revize podporuje principy, pomocí kterých se v EU reguluje používání, likvidace, sledovatelnost a přiřazení vedlejších produktů živočišného původu neurčených pro lidskou spotřebu, čímž se zajistí vysoká úroveň bezpečnosti potravin a ochrany spotřebitelů.
<SPEAKER ID="225" NAME="Edite Estrela  " AFFILIATION="PSE">
písemně. - (PT) Tato zpráva se týká návrhu legislativního usnesení Evropského parlamentu k návrhu směrnice Rady upravujícímu směrnici 2003/48/ES o zdanění příjmů z úspor v podobě úrokových plateb.
<P>
Hlasovala jsem pro tuto zprávu o zdanění úspor ve formě platby úroků, protože se tím posiluje princip transparentnosti a daňové spravedlnosti.
<SPEAKER ID="226" NAME="Robert Goebbels  " AFFILIATION="PSE">
písemně. - (FR) Zpráva pana Hamonda se zastává rozšíření výměny informací, což je byrokratický a nakonec neefektivní systém. Jsem pro srážkovou daň, díky níž může každý občan platit daně v plné výši v členském státě, jehož je daňovým poplatníkem, a to v rozumné výši (20 nebo dokonce 25 %). Tato daň by se měla uplatnit na fyzické nebo právnické osoby, měl by ji u zdroje vybírat finanční orgán, v němž se s penězi (cenné papíry, dluhopisy, atd.) hospodaří, a měla by se převádět na finanční úřad, pod který daňový poplatník spadá. Ideálem by bylo vytvořit zdroj Společenství.
<SPEAKER ID="227" NAME="Hélène Goudin a Nils Lundgren  " AFFILIATION="IND/DEM">
písemně. - (SV) Otázku daňových podvodů v členských státech EU je nesmírně důležité vyřešit. Návrh Komise a zpráva výboru jsou nicméně přeplněné formulacemi, které, pokud by měly dostat podporu ve sněmovně, by jen přispěly k přílišné regulaci spolupráce EU.
<P>
Hlasovali jsme proti zprávě jako celku a požaduje úplné zrevidování celého legislativního návrhu.
<SPEAKER ID="228" NAME="David Martin  " AFFILIATION="PSE">
písemně. - Podporuji tento návrh na zdanění úspor ve formě platby úroků, s cílem zaplnit existující mezery a zrušit daňové úniky. Zkušenost ukázala, že současnou směrnici lze obejít, a umožnit tak nejbohatším vyhnout se placení daní, zatímco ti, co vydělávají mnohem méně, své daně platí dál.
<SPEAKER ID="229" NAME="Peter Skinner  " AFFILIATION="PSE">
písemně. - Tato zpráva uznává reakci celosvětových lídrů, že daňové ráje jsou součástí celosvětového hospodářství, které by měly pozitivně přispívat k co nejširším zájmům. U srážkových daní se již udělalo spoustu práce a tato zpráva napomáhá současnému zájmu o větší transparentnost úspor a transakcí v takovýchto daňových rájích. Významné je to zejména pro otázku řešení vyhýbání se placení daní ze strany firem i jednotlivců.
<SPEAKER ID="231" NAME="Hélène Goudin a Nils Lundgren  " AFFILIATION="IND/DEM">
písemně. - (SV) Je velmi důležité vytvořit zdravý systém, který bude zabraňovat daňovým podvodům. Platí to především na daň z přidané hodnoty. Myslíme si však, že návrh Komise v současném stavu a zpráva, která před námi leží, vyvolávají více otázek, než kolik dávají odpovědí. EU se dlouhodobě snaží snížit právní zátěž. Návrh Komise vypadá, že míří opačným směrem a znamená riziko zvýšení administrativní zátěže, především pro malé firmy v Evropě. Návrh také obsahuje formulace, které budou mít za následek velké změny ve švédských právních předpisech.
<P>
Rozhodli jsme se hlasovat proti této zprávě v prvním čtení, ale očekáváme, že původní návrh Komise bude konstruktivním způsobem upraven.
<SPEAKER ID="232" NAME="Peter Skinner  " AFFILIATION="PSE">
písemně. - EPLP vítá zprávu pana Vissera týkající se daňových úniků spojených s dovozními a ostatními přeshraničními transakcemi. I když je DPH občas složitá, její přeshraniční dopady mohou způsobovat specifické problémy, které tato zpráva pomáhá identifikovat a vyjasnit.
<SPEAKER ID="234" NAME="Peter Skinner  " AFFILIATION="PSE">
písemně. - EPLP může tuto zprávu podpořit z hlediska širší perspektivy ekonomických aktivit členských států během současné hospodářské krize. I když lze euroobligace považovat za dobrý nápad, který může vládám přinést prostředky, zdá se, že neexistuje legální podklad, na jehož základě toho lze dosáhnout, takže se zdá nepravděpodobné, že by tuto možnost mohlo jít využít.
<SPEAKER ID="236" NAME="Edite Estrela  " AFFILIATION="PSE">
písemně. - (PT) Hlasovala jsem pro zprávu o nanomateriálech, neboť nanotechnologie slibují fantastické výsledky, především v energetice a rozvoji biomedicíny. Zdá se mi však, že je důležité zajistit bezpečnost produktů dříve, než bude možné je umístit na trh, vzhledem k tomu, že nanotechnologie představují rizika, kterým ještě plně nerozumíme.
<SPEAKER ID="237" NAME="Adam Gierek  " AFFILIATION="PSE">
písemně. - (PL) Materiály vyrobené z částic, které měří méně než 10-9 m, se nazývají nanomateriály. Mohou se vyskytovat ve volné formě nebo jako emise nanočástic v matrici jiných materiálů jako kompozitů.
<P>
Toto jsou nanomateriály získávané pomocí technologie "top-down" a vysoce energeticky náročného omílání.
<P>
Nanočástice mají velký povrch a velkou povrchovou energii, díky čemuž mají tyto vlastnosti:
<P>
schopnost vyvolávat chemické reakce;
<P>
významná reaktivita (potenciální);
<P>
mohou se snadno dostat do živých buněk.
<P>
Nekontrované uvolňování volných nanočástic do životního prostředí může být riskantní pro zdraví. Volné nanočástice různých materiálů mohou vyvolávat karcinogenní chemické reakce, pokud se dostanou do živých buněk, ale potvrzeno to nebylo.
<P>
Zdroje nanočástic uvolněných do prostředí jsou:
<P>
produkty vyrobené metodou "top-down", například nanočástice oxidu zinku, který se používá v krémech s UV filtrem, a baktericidní přísady jako jsou nanočástice stříbra;
<P>
neúmyslné vedlejší produkty ve formě nanočástic například jako výsledek hoření, tření pneumatik a jiných nekontrolovaných procesů, vytvářejících nanoaerosoly Brownovým pohybem částic.
<P>
Bude mít používání nanočástic ve slunečních pleťových mlécích, jejichž účelem je zastavit ultrafialové záření, vedlejší účinky na zdraví? To se má a mělo by se prošetřit.
<P>
Má katalytická rekce nanoaerosolů, které jsou všude kolem nás, nebezpečné účinky na zdraví? To také vyžaduje bezodkladný vědecký výzkum, který je však z fyzikálního a chemického hlediska obtížný.
<SPEAKER ID="239" NAME="Koenraad Dillen  " AFFILIATION="NI">
písemně. - (NL) Toto usnesení určitě obsahuje několik pozitivních prvků jako je volání po posílení mandátu agentury Frontex a po iniciativách zaměřených na politiku evropské vnitřní bezpečnosti, která by měla doplnit vnitrostátní bezpečnostní plány. Nakonec jsem se rozhodl hlasovat proti, protože se mi zdá naprosto nepřijatelné, aby se tento Parlament, který má konec konců zastupovat evropské občany, měl vytrvale držet Lisabonské smlouvy. Také výzva po co nejrychlejším předložení návrhu, který má usnadnit dovoz zahraničních pracovníků, nemůže můj souhlas dostat.
<SPEAKER ID="240" NAME="Frank Vanhecke  " AFFILIATION="NI">
písemně. - (NL) I když jsem hlasoval proti usnesení, chtěl jsem uvést, že určitě obsahuje řadu pozitivních prvků, v neposlední řadě týkajících se posílení agentury Frontex a lepší, doplňkové evropské politiky vnitřní bezpečnosti. Hlavním problémem pro mě zůstává fakt, že Parlament houževnatě lpí na Lisabonské smlouvě, jako by to byla velká spasitelka. V tomto směru pochopitelně neuděláme žádný pokrok. Zůstává boj až do konce a nakonec utrpí jen demokracie a věrohodnost demokratického projektu Evropy. Samozřejmě naprosto nesouhlasím s rozšiřováním využití systému "modrých karet". Obával jsem toho již od počátku a tento strach se zhmotnil do reality. Jako vždy se nám vnucuje typická evropská salámová politika, kvůli níž se rozhodnutí přijímají nesystémově a mezitím se mlčí o účincích následných rozhodnutí.
<SPEAKER ID="242" NAME="Luís Queiró  " AFFILIATION="PPE-DE">
písemně. - (PT) Schůzka na vysoké úrovni G20 a uvědomění si potřeby koordinované a společné reakce na současnou světovou hospodářskou krizi jsou výrazem pozitivní stránky globalizace. Již neexistují osamocené síly, nezávislá hospodářství nebo postradatelné globalizované země. Naopak ony země, zažívající mnohem horší podmínky než tyto "oběti" krize, kterých se však globalizace nedotkla, což je případ většiny afrických zemí, mají stále vlastní problémy a zůstávají mimo řešení. To je problém, k němuž se řešení nedává.
<P>
Dalším ponaučením je, že jedinou alternativou k tržnímu hospodářství je tržní hospodářství, které funguje lépe. Touto cestou se musíme vydat.
<P>
Nakonec musím zdůraznit, že schopnost reagovat na krizi závisí velmi mnoho na tom, zda existuje nebo neexistuje schopnost reformovat národní ekonomiky a vytvářet podmínky flexibility. Ve stejné době jako musíme reagovat na finanční krizi, musíme reagovat i na změnu paradigmatu ve světové ekonomice. Jinak zažijeme hlubokou, ale cyklickou krizi, aniž bychom vyřešili strukturální politiky našich hospodářství.
<SPEAKER ID="243" NAME="Peter Skinner  " AFFILIATION="PSE">
písemně. - Souhlasím s doporučeními, vyplývajícími z tohoto usnesení, které přichází v době, kdy musíme naléhavě řešit finanční krizi.
<P>
Za prvé se musí říct, že jsme krizí zatím neprošli a že si čelní představitelé nemohou jen tak klidně myslet, že přejde.
<P>
Musí se působit na řadu klíčových aspektů.
<P>
Za prvé je to řešení "systémových rizik": je nutné posílit mezinárodní instituce, aby mohly čelit budoucím hrozbám. Uvnitř EU se musí při koordinaci rozhodných akcí, když budou nutně požadovány, uvažovat jen o jediném orgánu jako je ECB.
<P>
Za druhé, zcela zásadními prvky, které přispívají k dobrému řízení rizika, jsou zlepšení současných právních předpisů a zavedení nových právních předpisů, které uznávají specifické potřeby odvětví finančních služeb, především Solvency II a CRD. Je také nutné začít regulovat ratingové agentury.
<P>
Pokud jde o daňová opatření, o kterých v současnosti členské státy uvažují, je důležité pokračovat s citlivým, dobře vyváženým přístupem, který navíc nebude posilovat protekcionismus.
<P>
Budeme čelit zvyšující se nezaměstnanosti a klesající poptávce. Také sociální politiky musí odrážet obavy evropských občanů a musí nás více znepokojovat, než jak se zdá z doposud známých doporučení.
<SPEAKER ID="245" NAME="Alessandro Battilocchio  " AFFILIATION="PSE">
písemně. - (IT) Region západního Balkánu byl po roky dějištěm nejbarbarštějších masakrů v Evropě. Vyhlídka na členství v EU představuje za daných okolností hlavní záruku stability a reformy.
<P>
Stále je ještě co vylepšovat: nesmíme zapomínat, že postup regionu směrem ke členství v EU posiluje politika sousedství a spolupráce a že je v regionu západního Balkánu stále nutné vyřešit některé bilaterální otázky mezi různými státy, jak členy Společenství, nebo ne.
<P>
Vliv EU a jeho schopnost jednat jako prostředník, podporující reformy probíhající na Balkáně, však těmto státům umožní splnit veškerá kodaňská kritéria a připojit se k EU jako plnohodnotní členové.
<P>
Abychom podpořili stále rostoucí integraci především mezi mladými lidmi, je naším úkolem podpořit nárůst finančních zdrojů a počet studijních grantů v EU pro studenty a badatele ze zemí západního Balkánu v rámci programu Erasmus Mundus. To bude nejen znamenat další vzdělávací možnost pro mnoho mladých lidí, ale umožní jim to také osobně poznat jiné lidi svého věku v EU, aby se mohli sami cítit jako plnohodnotní občasné Evropy, každý ve své vlastní identitě, ale jednotní v rozmanitosti.
<SPEAKER ID="246" NAME="Koenraad Dillen  " AFFILIATION="NI">
písemně. - (NL) Jako celek je návrh usnesení vyvážený. Hlasoval jsem však proti, protože hlas "ano" by naznačoval, že podporuji Lisabonskou smlouvu a přistoupení všech zemí západního Balkánu. Jak moje strana, tak absolutní většina Evropanů s Lisabonskou smlouvou, o níž měli by dostat možnost hlasovat, nesouhlasí a nesouhlasí ani s přistoupením dalších zemí. Tento parlament může ignorovat přání a naříkání evropských občanů, ale já určitě ne.
<SPEAKER ID="247" NAME="Maria Eleni Koppa  " AFFILIATION="PSE">
písemně. - (EL) Parlamentní skupina PASOK v Evropském parlamentu hlasovala pro zprávu o západním Balkánu, protože je to důležitá zpráva, ve které jsou jasně zdůrazněny evropské vyhlídky na Balkáně, což je standardní stanovisko PASOKu. Současně však uvádí, že do rámce dobrých sousedských vztahů patří hledání řešení dvoustranných rozdílů, které musí být základním předpokladem pro zahájení a postup jednání o přistoupení.
<SPEAKER ID="248" NAME="Frank Vanhecke  " AFFILIATION="NI">
písemně. - - (NL) Podpořit toto usnesení mi zabránily dva základní důvody. Především si myslím, že potřebujeme absolutní zákaz rozšíření s výjimkou Chorvatska. Napřed musíme udržet na správné cestě 25 nebo 26 současných členských států EU a zajistit, aby dobře šlapaly. Honba za dalším rozšiřováním a Lisabonská smlouva, která je přijímána nedemokratickým způsobem, není absolutně cestou vpřed. Není pochyb o tom, že nadcházející evropské volby opět odhalí rozsáhlou apatii voličů, pokud jde o evropské otázky. Co můžeme čekat, když voliči vidí, že na jejich názory se stejně nebere ohled?
<SPEAKER ID="250" NAME="Koenraad Dillen  " AFFILIATION="NI">
písemně. - (NL) Hlasoval jsem proti této zprávě. Odstavec, který říká, že evropská integrace je v zájmu všech obyvatel západního Balkánu, a který lituje toho, že politikové v Bosně a Hercegovině tvrdí, že je jejich cílem vstoupit do EU, jen z krátkozrakých a nacionalistickýchi důvodů, nakonec znamená, že hlas pro toto usnesení by byl hlasem pro vstup Bosny do EU.
<P>
Vzhledem k tomu, že jsem přesvědčen, že Evropa musí okamžitě ustat s rozšiřováním, hlasoval jsem proti usnesení.
<SPEAKER ID="251" NAME="Erik Meijer  " AFFILIATION="GUE/NGL">
písemně. - (NL) Bosna a Hercegovina je obývaná především třemi národy, z nichž ani jeden není v zemi ve většině. Někteří obyvatelé cítí velmi silné pouto se Srbskem, jiní s Chorvatskem a třetí skupina by chtěla vyzdvihnout svou vlastní nezávislou balkánskou identitu. Ve skutečnosti je to kapesní vydání Jugoslávie, federace, ve které mají různé národy možnost buď žít spolu v míru, nebo si bojovat svůj vnitřní konflikt na svém území.
<P>
Od rozpadu Jugoslávie v roce 1992 byly učiněny pokusy vytvořit jednotný stát mimo Bosnu a Hercegovinu, ale bezvýsledně. Neočekávám, že je to v blízké nebo vzdálené budoucnosti možné. Dohoda mezi třemi národy a jejich politickými vůdci o účinném řízení je možná jen, když se nikdo nebude cítit ohrožen ostatními nebo vnějším světem.
<P>
Kompromis bude možný jen, když ze země odejde vysoký představitel EU a zahraniční vojska. Do té doby bude trvat toto období stagnace. Proto s navrhovaným usnesením o této zemi, které povede jen k pokračování protektorátu, a následkem toho ke stagnaci, nesouhlasím.
<SPEAKER ID="253" NAME="Glyn Ford  " AFFILIATION="PSE">
písemně. - Podpořil jsem zprávu paní Beerové o nešíření jaderných zbraní včetně pozměňovacího návrhu 5 a 8, které vyzývají k tomu, aby se Evropa stala oblastí bez jaderných zbraní, protože podporuji jaderné odzbrojování. Vítám iniciativu prezidenta Obamy v tomto směru. USA a jiné země to však stále odmítají, především kvůli obrovské kapacitě Izraele vlastnit jaderné zbraně, která posiluje motivaci Íránu stát se mocností s jadernými zbraněmi.
<P>
Za druhé nejvíce se na světě v posledních desetiletích zbraně rozšířily ne v Pchjonangu, ale v Pákistánu. Andul Kádir Chán a vůdčí představitelé Pákistánu, údajní spojenci Západu, učinili svět nebezpečnějším mnohem víc než jakýkoliv "znepokojující stát" nebo celá "osa zla" dohromady.
<SPEAKER ID="254" NAME="Richard Howitt  " AFFILIATION="PSE">
písemně. - Labourističtí poslanci Evropského parlamentu podporují naše závazky o odzbrojení a sliby stanovené v článku VI smlouvy o nešíření jaderných zbraní, který je základním kamenem pro celosvětové nešíření jaderných zbraní a systém odzbrojení. Labourističtí poslanci Evropského parlamentu jsou odhodlaní prosazovat svět, kde nebudou jaderné zbraně nutné.
<P>
I když návrh na Úmluvu o jaderných zbraních oceňujeme, má Británie obavu, zda v této době neriskujeme, když odvracíme pozornost nebo oslabujeme smlouvu o nešíření jaderných zbraní a velmi upřímně vítáme usnesení Evropského parlamentu zopakovat naši podporu jako Parlamentu této smlouvě. Upřímně vítáme nedávná prohlášení prezidenta Obamy a předsedy vlády Gordona Browna, kteří vyzvali ke snížení jaderného potenciálu, a labourističtí poslanci Evropského parlamentu budou dál plně podporovat veškeré kroky ke snížení jaderných zásob a vyvarování se šíření jaderných zbraní a budeme dál sledovat všechny státy zodpovědné za závazky v oblasti smlouvy o nešíření jaderných zbraní.
<SPEAKER ID="255" NAME="Alexandru Nazare  " AFFILIATION="PPE-DE">
písemně. - (RO) Naše legitimní přání dočkat se světa a kontinentů bez jaderných zbraní musí být doplněno důkazem odpovědného a zralého pochopení reality kolem nás. Je jasné, že největší hrozby jdou ze dvou směrů: jsou to jaderné zbraně, které jsou v rukou nedemokratických režimů, jež se nikomu nezodpovídají, a pak neodpovědné používání civilních jaderných zdrojů. Smlouva o nešíření je správným rámcem, v němž se musíme těmito obavami zabývat a na němž můžeme dál budovat.
<P>
Hlasoval jsem pro zprávu paní Beerové a chtěl bych zdůraznit, že význam tohoto dokumentu je v tom, že přesně mluví o zjevné nutnosti zvýšit využívání jaderné energie pro civilní účely. Všichni jsme si vědomi problémů, které mohou vzniknout z důvodu nedostatečné energetické nezávislosti. Jsme si také vědomi přínosu jaderné energie jako čisté formy energie v boji proti globálnímu oteplování. V současné době je jedinou cestou k výrobě čisté energie v širokém měřítku použití jaderné energie. Doufám, že získáme rámec pro její bezpečné využití, aby bylo možné splnit potřeby rozvíjejících se hospodářství a evropských občanů.
<SPEAKER ID="256" NAME="Geoffrey Van Orden  " AFFILIATION="PPE-DE">
písemně. - Konzervativci vždy obhajovali důrazný režim nešíření a vícestranný přístup k omezování jaderných zbraní a byli tvrdě proti jakýmkoli návrhům zaměřeným na jednostranné jaderné odzbrojení. Vítáme novou motivaci k oživení Smlouvy o nešíření jaderných zbraní včetně usnesení Rady bezpečnosti o zaplnění mezer v existujícím právním rámci. Odmítáme však závěr, že by EU měla nahradit členské státy v roli hlavního aktéra procesu. Jen dva členské státy vlastní jaderné zbraně a další čtyři sdílí jaderné zbraně v rámci NATO. Nepodporujeme návrh, aby Velká Británie demontovala zařízení na výrobu štěpného materiálu. Zpráva také nevěnuje dostatečnou pozornost nebezpečí šíření ze strany teroristů a zlých států, v protikladu k zachování a nahrazení zbraní v existujících pěti státech vlastnících jaderné zbraně. Zprávu by mohla zhoršit řada pozměňovacích návrhů, včetně návrhu, že by se EU měla stát zónou bez jaderných zbraní. Z tohoto důvodu se s ohledem k tomu, že ve zprávě je mnoho věcí, které můžeme podpořit, britští konzervativci zdrželi hlasování.
<SPEAKER ID="258" NAME="Alessandro Battilocchio  " AFFILIATION="PSE">
písemně. - (IT) Výbor pro právní záležitosti
<P>
Děkuji vám, paní předsedající. Hlasuji pro zprávu paní Frassoniové, která nám připomíná základní úlohu, kterou musí sehrát Evropský parlament, národní parlamenty a vnitrostátní soudy v uplatňování práva Společenství.
<P>
Souhlasím, že musíme Komisi připomenout možnost systému, který jasně stanoví jednotlivé opravné prostředky, které mají občané k dispozici. Systém by měl mít formu společného portálu EU nebo jediného online kontaktního místa, které by občanům poskytovalo pomoc.
<P>
Občané by měli mít zajištěnu stejnou úroveň transparentnosti, když na základě Smlouvy podávají formální stížnost nebo využívají svého práva na předložení petice; Petiční výbor by proto měl mít k dispozici jasnou informaci o stavu postupu řízení pro porušení práva, která je významná i pro dosud nevyřešené petice. Signatáři musí být po vypršení každé předem určené lhůty plně informováni o stavu postupu své stížnosti.
<P>
Měla by se připravovat shrnutí a ta by měla být veřejnosti k dispozici v jediném přístupovém bodu. Navíc by se tato shrnutí neměla vytratit po ukončení legislativního postupu, právě ve chvíli, kdy získají pro veřejnost a podniky větší význam.

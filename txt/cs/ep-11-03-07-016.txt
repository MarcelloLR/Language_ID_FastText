<CHAPTER ID="016">
Plán práce: viz zápis
<SPEAKER ID="022" NAME="Jean-Pierre Audy" AFFILIATION="PPE">
(FR) Vážený pane předsedo, rád bych se ujal slova na základě článku č. 16 Smlouvy o Evropské unii. Tento týden byl na popud francouzského prezidenta Nicolase Sarkozyho, který prokázal velkou vnímavost ke společenství, předložen návrh na svolání výjimečné schůzky Evropské rady, která by se měla konat v pátek.
<P>
Podle smluv připravuje schůzky obvykle Rada pro obecné záležitosti. Avšak na programu na tento týden jsem si žádné schůze Rady pro obecné záležitosti, která by byla věnována přípravě této výjimečné schůzky Evropské rady, nevšiml. Domnívám se, že v době, kdy jsme svědky významných demokratických změn, by občané měli být spolu se svými prezidenty zahrnuti do rozhodnutí, které Evropa v oblasti těchto klíčových otázek podniká.
<SPEAKER ID="023" NAME="Předsedající">
Děkuji vám za vaši poznámku. Pošlu vám písemnou odpověď.

<CHAPTER ID="007">
Přivítání
<SPEAKER ID="089" NAME="Předsedající">
S radostí vám chci oznámit, že v rámci meziparlamentních schůzí je právě na návštěvě Evropského parlamentu delegace z Mauritánie vedená panem Ouldem Tolbou. Srdečně bych chtěl naše hosty přivítat a zdůraznit význam, který připisujeme této návštěvě, jež je za posledních 10 let v Evropě první.
<P>
Evropská unie věnovala prostřednictvím svých volebních pozorovatelských misí náležitou pozornost nedávné politické změně v Mauritánii, která by mohla být příkladem pro tamní region. Blahopřejeme vám k demokratické volbě vaší hlavy státu a parlamentu a jménem tohoto Parlamentu doufám, že vaše zdejší setkání budou užitečná a že vaše návštěva Štrasburku aktivně přispěje ke sbližování našich dvou institucí. Ještě jednou vám děkuji za vaši návštěvu.

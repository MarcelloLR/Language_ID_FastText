<CHAPTER ID="009-12">
12. Strategie pro třetí zasedání stran Úmluvy o přístupu k informacím, účasti veřejnosti na postupu rozhodování a přístupu k soudnictví v oblasti životního prostředí (hlasování)
<P>
- Před zahájením hlasování:
<P>
Předsedající. - Zdá se mi, že pan Ouzký by chtěl promluvit, protože včerajší rozprava byla velmi krátká. Možná nám můžete vysvětlit důvod.
<SPEAKER ID="123" NAME="Miroslav Ouzký" AFFILIATION="PPE-DE">
(CS) Chtěl bych z tohoto místa pouze zdůraznit důležitost této rezoluce. Včera k ní neproběhla rozprava, resp. K ústní otázce. Můj výbor již od paní komisařky odpověď obdržel, a proto velmi vítám, že bod zůstal na pořadu jednání a bude úspěšně hlasován.
<SPEAKER ID="124" NAME="Předsedající">
Jednoduše jsem poukázal na to, že tato rozprava byla zařazena do včerejšího pořadu jendání, ale protože nikdo nežádal o slovo, rozprava se nekonala. Proto je důležité poskytnout možnost předsedovi příslušného výboru, aby se zapojil do rozpravy.
<SPEAKER ID="125" NAME="Inés Ayala Sender" AFFILIATION="PSE">
(ES) Vážený pane předsedající, chtěla jsem potvrdit, že rečníci byli připraveni a že i my jsme byli přítomni na plenárním zasedání. Byl to práve pan Ouzký, který byl nepřítomen, a tak se předsednictvo a předsedající rozhodli rozpravu zrušit. Rečníci byli připraveni a zástupce Komise byl též přítomen.
<SPEAKER ID="126" NAME="Předsedající">
Máte pravdu, když na to poukazujete. Rečníci byli přítomni, ale příslušný výbor tento bod stáhl.

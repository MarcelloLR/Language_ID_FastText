<CHAPTER ID="007-04">
4. Koncentrace a pluralita sdělovacích prostředků v Evropské unii (
<P>
- Před hlasováním
<SPEAKER ID="098" NAME="Ignasi Guardans Cambó" AFFILIATION="ALDE">
(ES) Požádal jsem o možnost promluvit na základě článku 166 jednacího řádu ohledně článku 45 odst. 2 jednacího řádu této sněmovny.
<P>
Článek 45 odst. 2 byl nedávno změněn v tom smyslu, že zakázal změny návrhů usnesení obsažené ve zprávách předložených z vlastní iniciativy.
<P>
Výsledkem je, jak uvidíme v nadcházejícím hlasování, že pokud parlamentní skupina chce změnit třeba jednu řádku nebo jeden odstavec ve zprávě předložené z vlastní iniciativy, musí předložit zcela samostatný alternativní návrh usnesení, kde jediným rozdílem je jedna čárka nebo vložení či vypuštění jediného slova.
<P>
Možná to v době, kdy se článek měnil, vypadalo jako dobrá myšlenka, ale nyní dochází k tomu, že to ztěžuje dosažení dohod v rámci této sněmovny, a dosažení dohody by mělo být jedním z našich hlavních cílů. Není možné dosáhnout jakékoli dohody mezi politickými skupinami, pokud jediné, co můžeme udělat, je předložit samostatný text, jak zakrátko uvidíme při hlasování.
<P>
Pane předsedo, žádám, aby změna článku 45 odst. 2 byla revidována, protože její účinek je absurdní a zasahuje do politických vztahů mezi jednotlivými skupinám v této sněmovně.
<P>
(Potlesk)
<SPEAKER ID="099" NAME="Předseda">
Musím poukázat na to, že toto rozhodnutí ve své moudrosti přijal Evropský parlament.
<P>
(Námitka paní Packové)
<P>
Také se toho obávám, paní Packová, ale nelze to změnit. Prozatím se musíme držet litery zákona.
<SPEAKER ID="100" NAME="Monica Frassoni" AFFILIATION="Verts/ALE">
(IT) Pane předsedo, dámy a pánové, pan Guardans by se měl asi zeptat své skupiny, protože ta byla jedním z navrhovatelů toho článku. Nicméně bych chtěla říci toto: zpráva, o níž dnes hlasujeme, zpráva paní Mikkové o koncentraci a pluralitě sdělovacích prostředků, je první zprávou, kterou schvalujeme tímto postupem, postupem, který nám brání plně rozvinout diskusi, brání nám předkládat změny, v den, kdy došlo k závažnému, velice závažnému útoku na svobodu projevu v Itálii, kdy bylo oznámeno propuštění 25 novinářů z jediného televizního kanálu, který v současné době neovládá Berlusconi. Myslím, že způsob, jakým zde o těchto problémech diskutujeme, svědčí také o tom, že v této sněmovně chybí vůle k zavedení pravidel, předpisů a směrnic týkajících se koncentrace a plurality sdělovacích prostředků, které Evropská unie stále naléhavěji potřebuje.
<P>
(Potlesk ze středu a zleva)
<SPEAKER ID="101" NAME="Marianne Mikko" AFFILIATION="PSE">
Pane předsedo, chtěla bych poděkovat všem, kteří se podíleli na této nesmírně důležité a vysoce sledované zprávě o pluralitě a koncentraci sdělovacích prostředků v Evropské unii. Zpráva se zabývá ochranou demokracie. Snažili jsme se do této zprávy zahrnout vše, co demokracii posiluje. Měli byste se proto soustředit a dvakrát se rozmyslet, než budete hlasovat. Pro to, s čím souhlasíte, a proti tomu, s čím nikoli. Takový vzkaz dnes vysíláme našim občanům. Prosím přemýšlejte.
<P>
(Potlesk)
<SPEAKER ID="102" NAME="Pál Schmitt">
jménem skupiny PPE-DE. - (HU) Pane předsedo, jako stínový zpravodaj pro toto téma bych se chtěl připojit k těm, kteří tvrdí, že tento systém tak jak je, není dobrý. V parlamentní rozpravě jsem chtěl vyjádřit postoj Lidové strany, ale jako stínový zpravodaj jsem nedostal slovo.
<P>
Chtěl bych se zeptat, je-li pluralita sdělovacích prostředků tak důležitá, proč pluralita názorů už tak důležitá není? Chtěl jsem vysvětlit, že s některými věcmi nesouhlasíme, ale nedostal jsem slovo. Z celého Parlamentu mohli na toto téma hovořit dva lidé; zpravodajka a komisařka. Rozhodně musíme zvážit, zda tento systém je dobrý, neboť jsme vzájemně zvědavi na své názory, a tomu se říká pluralita názorů. Pane předsedo, pomozte nám toho dosáhnout.
<P>
(Potlesk zprava)
<SPEAKER ID="103" NAME="Předseda">
Dámy a pánové, nechám hovořit pana Cohn-Bendita, ale potom musíme přejít k hlasování. Můžeme si udělat příslušné závěry o důsledcích našeho vlastního rozhodnutí. Pokud jsme přijali sporné rozhodnutí, máme právo ho sami změnit, ale změnu je nutno provést v souladu s řádným postupem.
<SPEAKER ID="104" NAME="Daniel Cohn-Bendit" AFFILIATION="Verts/ALE">
(DE) Pane předsedo, tento obzvláštní nesmysl, o němž jste se právě zmínil, byl schválen většinou této sněmovny, přestože my jsme hlasovali proti. Bylo to vaše rozhodnutí! Pošlete už toho svého předsedu k čertu, ať to nechá změnit!
<P>
(Potlesk ze středu a zleva)
<SPEAKER ID="105" NAME="Předseda">
Nikoho opravdu nechceme posílat k čertu, ale můžeme z toho vyvodit závěry, pokud si to většina sněmovny přeje.
<SPEAKER ID="106" NAME="Stefano Zappalà" AFFILIATION="PPE-DE">
(IT) Pane předsedo, dámy a pánové, nemám v úmyslu podrobně rozebírat nepřesná tvrzení paní Frassoniové, ale domnívám se, že musím sněmovně vysvětlit jednu věc. V Itálii televizní kanály nevlastní prezident Berlusconi, nýbrž jiné skupiny. Pane předsedo, v Itálii existují tři televizní kanály: Rai 1, Rai 2 a Rai 3, je tady skupina Mediaset a potom je v Itálii LA7 ...
<P>
(Protesty ze středu a zleva)
<SPEAKER ID="107" NAME="Předseda">
Dámy a pánové, není žádný důvod se rozčilovat. Rozhodli jste.
<P>
Jestliže Parlament přijal rozhodnutí, které většina považuje za nemoudré, je možné jej změnit. Ale článek se dodržuje, dokud není změněn. To je zásada, kterou se zde v Parlamentu řídíme.
<P>
(Potlesk)

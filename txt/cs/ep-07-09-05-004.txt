<CHAPTER ID="004">
Plán práce: viz zápis
<SPEAKER ID="081" NAME="Richard Howitt" AFFILIATION="PSE">
Vážený pane předsedající, v souvislosti s procedurální námitkou žádám předsedu Parlamentu, aby urychleně požádal o poskytnutí ochrany delegaci z Kolumbie, která navštívila náš Parlament ve dnech 27. - 28. června a jejímž členům bylo v tomto týdnu veřejně vyhrožováno zabitím, neboť na těchto místech otevřeně vyjadřovali návrh týkající se humanitární výměny vězňů v rámci kolumbijského konfliktu.
<P>
Obvinění, že členové delegace včetně matky bývalého kolumbijského prezidentského kandidáta francouzského původu, Yolandy Puleciové de Betancourtové, hlavy katolické církve v Kolumbii monsignora Luise Augusta Castra a generálního tajemníka kolumbijské Liberální strany Dr. Josého Noe Riosa, podporují v zemi partyzánské hnutí, jsou nesmyslná a vystavují skupinu smrtelnému nebezpečí.
<P>
Z čistě humanitárních důvodů žádám předsedajícího, aby udělal vše, co je možné, a aby poslal oficiální žádost týkající se zajištění jejich bezpečnosti.
<P>
(potlesk)

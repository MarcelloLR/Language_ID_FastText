<CHAPTER ID="004">
Schválení zápisu z předchozího zasedání
<SPEAKER ID="074" NAME="Monica Frassoni" AFFILIATION="Verts/ALE">
(IT) Pane předsedající, dámy a pánové, Komise včera spustila pohotovostní systém radioaktivních rizik jako reakci na incident ve slovinském Kršku, o němž máme stále pouze útržkovité informace. Stav pohotovosti byl zveřejněn postupem, který byl popsán jako neobvyklý, ale jeho příčiny a důsledky jsou stále naprosto zmatené a nejasné.
<P>
Proto vyzýváme slovinské úřadující předsednictví a Komisi, aby udržovaly úroveň transparentnosti, kterou Komise vyžaduje, a aby sdělily Evropskému parlamentu a veřejnosti, co se skutečně stalo a co se děje nyní, protože momentálně koluje mnoho zvěstí, které nejsou ani jasné, ani zcela jednoznačné. Proto od evropských úřadů žádáme nezbytné vysvětlení.
<SPEAKER ID="075" NAME="Roberto Musacchio" AFFILIATION="GUE/NGL">
(IT) Pane předsedající, dámy a pánové, rád bych stručně podpořil požadavek své kolegyně. Máme zde velmi vážnou nehodu reaktoru, který se již v minulosti potýkal s problémy. Je zde třeba maximální transparentnosti, a to zejména proto, že víme, zastavení reaktoru a jeho zabezpečení není jednoduchá záležitost. Co se týče mé země, jsme jen pár desítek kilometrů od Slovinska, které je navíc právě předsednickou zemí.
<SPEAKER ID="076" NAME="Předsedající">
O tomto tématu jsme již slyšeli od dvou mluvčích, domnívám se, že je to dostačující.
<SPEAKER ID="077" NAME="Günter Verheugen">
místopředseda Komise. - Pane předsedající, dne 1. června na základě informace přijaté prostřednictvím systému Evropského společenství pro včasnou výměnu informací v případě radiační mimořádné situace (ECURIE) a podle zásady předběžné opatrnosti vydala Komise veřejné prohlášení o hlášení o stavu pohotovosti ze Slovinska v 17:38 místního času. To se týkalo úniku chladicí kapaliny, k níž došlo v chladicím systému jaderné elektrárny Krško v jihozápadním Slovinsku.
<P>
Podle posledních informací od slovinských úřadů byl reaktor jaderné elektrárny Krško ve středu 4. června v 19:30 úplně odstaven. Relativně malý únik zůstal v reaktorové hale. Slovinské úřady potvrdily, že do okolí se žádná tekutina nedostala. Situace může být považována za zvládnutou.
<P>
Komise okamžitě předala tuto informaci všem členským státům podle daného postupu a vydala druhé veřejné prohlášení. Informace o nehodě přišla od systému Evropského společenství pro včasnou výměnu informací v případě radiační mimořádné situace. Systém ECURIE vyžaduje, aby členské státy neprodleně informovaly Komisy a všechny členské státy, které by mohly být zasaženy, kdy mají v úmyslu - v případě nutnosti - přijmout protiopatření na ochranu obyvatelstva před účinky radiační nebo jaderné nehody. Evropské společenství musí toto upozornění předat neprodleně všem členským státům.
<P>
Dohodu o systému ECURIE podepsalo všech 27 členských států včetně Švýcarska. Komise zdůrazňuje, že systém ECURIE je systém pro sdílení informací o jaderných nehodách, a Komise se domnívá, že plně transparentní přístup je v případech jaderných nehod tou nejvhodnější odpovědí.
<SPEAKER ID="078" NAME="Rebecca Harms" AFFILIATION="Verts/ALE">
(DE) Pane předsedající, dámy a pánové, před nedávnem jsem obdržela údaje o měření radiace ze stanice pro měření radioaktivity v Kršku, z nichž vyplývá, že ve skutečnosti den před tím, než byl vyhlášen poplach, byly zaznamenány překvapivě vysoké hladiny radiace. To je třeba vysvětlit.
<SPEAKER ID="079" NAME="Předsedající">
Tímto uzavíráme tento bod. Komise bere připomínky v potaz. Nyní přikročíme k našim běžným povinnostem.
<P>
(Zápis z předchozího zasedání byl schválen)

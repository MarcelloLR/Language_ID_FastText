<CHAPTER ID="012">
Plán práce
<SPEAKER ID="016" NAME="Předseda">
Konečné znění návrhu programu, který navrhla konference předsedů na svém zasedání ve čtvrtek 17. dubna 2008 v souladu s články 130 a 131 jednacího řádu, bylo rozdáno.
<P>
Byly navrženy tyto změny a doplnění:
<P>
v pondělí, v úterý, ve středu:
<P>
bez návrhů na změnu
<P>
ve čtvrtek:
<P>
Skupina UEN požadovala, aby v diskusi o případech porušení lidských práv byla položka o Íránu nahrazena novou položkou o Gruzii.
<SPEAKER ID="017" NAME="Hanna Foltyn-Kubicka">
jménem skupiny UEN. - (PL) Vážený pane předsedo, navrhuji, abychom jednali o situaci v Gruzii místo o Íránu nebo Čadu. Situace v Gruzii je naléhavá, neboť ruská státní duma přijala usnesení, ve kterém vyzývá prezidenta, aby zvážil otázku uznání Podněsterské republiky, Abcházie a Jižní Osetie a nárůst počtu ruských sil v regionu. Územní integritu Gruzie garantuje 36 usnesení OSN přijatých v roce 1993. Kromě toho existuje mírový plán prezidenta Saakašviliho pro Abcházii. Věřím, že jde o prioritní záležitost, proto navrhuji tuto změnu.
<P>
(potlesk)
<SPEAKER ID="018" NAME="Hannes Swoboda">
jménem skupiny PSE. - (DE) Vážený pane předsedo, myslím si, že bychom měli počkat, než delegace tohoto Parlamentu za týden navštíví Gruzii, kde se bude zabývat především otázkou Abcházie. Ostatně mnoho členů delegace je tady přítomných. Můžeme dát tuto záležitost do programu po návštěvě delegace za týden, možná ne jako předmět naléhavé diskuse, ale určitě jako záležitost vážné diskuse. Nejprve bychom však měli počkat na zprávu od parlamentní delegace.
<P>
(Parlament pozměňující a doplňující návrh zamítl.)
<P>
(Plán práce byl přijat.)

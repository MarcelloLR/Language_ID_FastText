<CHAPTER ID="003">
Pořad jednání
<SPEAKER ID="089" NAME="Předsedající">
Než začneme, máme tu informaci týkající se rozprav na dnešní odpoledne. Ráda bych navrhla, abychom přesunuli zprávu Díaz de Mera García Consuegra o EUROPOLu do druhého bodu pořadu jednání a zařadili ho tedy před vyjádření Rady a Komise k situaci v Pákistánu.
<P>
Program dnešního odpoledne by tedy vypadal následovně: od 15:00 do 18:00: nejprve vyjádření Rady a Komise k situaci v Keni, potom zpráva Díaz de Mera García Consuegra o EUROPOLu, potom vyjádření Rady a Komise k situaci v Pákistánu. Potom bychom v 18:00 dle obvyklého pořadu jednání přešli k otázkám na Radu.
<P>
Jsou k tomu nějaké poznámky?
<SPEAKER ID="090" NAME="Hannes Swoboda">
jménem skupiny PSE. - (DE) Paní předsedající, pro jednou se shodneme, ale byl bych rád, aby Komise vzala na vědomí, že pořad jednání stanoví Parlament a přání jednotlivých komisařů můžeme vyhovět jen za výjimečných okolností. Dnes s tím souhlasíme, ale je to skutečně výjimečně.
<SPEAKER ID="091" NAME="Předsedající">
Děkuji za tuto připomínku, pane Swobodo, samozřejmě se jedná o výjimku. Děkuji však sněmovně za souhlas.
<P>
(Parlament žádosti vyhověl)

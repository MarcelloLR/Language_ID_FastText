<CHAPTER ID="009">
Různé
<SPEAKER ID="130" NAME="Stavros Lambrinidis">
Jak někteří z vás možná vědí, před čtyřmi dny jsem byl jmenován novým ministrem zahraničních věcí Řecka.
<P>
(Potlesk)
<P>
Děkuji. Zajímavá část této práce se odehrála v neděli a v pondělí v Lucemburku, když jsem se poprvé oficiálně setkal s ostatními kolegy ministry zahraničí ze všech vašich zemí, ani jeden neřekl "blahopřeji”. Všichni řekli "hodně štěstí”.
<P>
(Smích a potlesk)
<P>
Chtěl jsem se jen krátce rozloučit. Tento parlament mi bude hrozně chybět. Hrozně mi budou chybět všichni přátelé, které jsem zde získal. Nemyslím si, že je v Evropě lepší místo pro vášně a soucítění, které se mohou uplatnit v tomto parlamentu. Jsem hluboce vděčen, a protože nechci, aby mé poslední rozloučení bylo v angličtině, a protože nechci, abyste zapomněli řečtinu, které jste se za poslední rok a půl naučili, řeknu vám, co navrhuji udělat. Povězte mi, jak říkáme "pro”.
<P>
(Poslanci:
<P>
"Υπέρ!”)
<P>
Jak říkáme "proti”?
<P>
(Poslanci: "Κατά!”)
<P>
Jak říkáme "zdržel se”?
<P>
(Poslanci: "Αποχή!”)
<P>
Velmi dobře. Chci, aby socialisté a GUE říkali "Υπέρ”; PPE a ECR, vy říkejte "Κατά”; Zelení a ALDE, vy říkejte "Αποχή”. Je to jednoduché! Dejme se do toho.
<P>
(Skupiny S&D a GUE/NGL: "Υπέρ!”; skupiny PPE a ECRs: "Κατά!”; skupina Verts/ALE a skupina ALDE: "Αποχή!”)
<P>
(Hlasitý potlesk)
<P>
Fantastické. Velice vám děkuji.
<SPEAKER ID="131" NAME="Martin Schulz">
jménem skupiny S&D. - (DE) Pane předsedo, požádal jsem o možnost vystoupit, protože jsem si jist, že kolegové poslanci mě pochopí, když jménem své skupiny řeknu, a jsem si jist, že kolegové poslanci s tím budou souhlasit, že přebíráte obtížnou úlohu - vy jste si toho vědom lépe než my - a že máte ve své nové funkci naši plnou solidaritu, protože my všichni, bez ohledu na své politické názory, máme jedno přání společné. Je to přání, aby vaše báječná země, které sloužíte jako ministr zahraničí, co nejrychleji s naší pomocí překonala svou vážnou krizi. Potřebujeme Řecko. Stojíme s vaší zemí a s Vámi bok po boku. Pane místopředsedo, ministře zahraničí, Stavrosi, osobně za sebe bych vám chtěl říci toto: byl jste nejen dobrý přítel a skvělý kolega, ale obohatil jste i život nás všech v každém směru. Děkuji vám za mnohá léta naší společné práce a hodně štěstí, Stavrosi.
<P>
(Potlesk)

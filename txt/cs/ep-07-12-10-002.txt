<CHAPTER ID="002">
Prohlášení předsedy
<SPEAKER ID="006" NAME="Předseda">
Dne 1. prosince byli ve francouzském Capbretonu zastřeleni teroristickou organizací ETA dva příslušníci španělských bezpečnostních jednotek. Mladý čtyřiadvacetiletý španělský policista Raúl Centeno, zemřel okamžitě a druhý, o rok mladší Fernando Trapero, byl těžce zraněn a zemřel minulý týden ve středu.
<P>
Dámy a pánové, jménem vás všech bych rád vyslovil upřímnou soustrast rodinám obětí.
<P>
Chtěl bych také vyjádřit solidaritu španělskému lidu, úřadům, demokratickým orgánům této země, a zejména jejím bezpečnostním jednotkám. Evropský parlament odsuzuje jakékoli násilí jako prostředek k dosahování cílů. Terorismus je útokem na naši svobodu a demokracii. Proti terorismu je třeba bojovat a odstranit jej za použití veškerých prostředků, které v rámci právního státu máme k dispozici. Teror nelze ničím ospravedlnit. V boji s terorismem nesmíme polevit. Hrozbě terorismu se tak nikdy nepodaří srazit demokracii na kolena!
<P>
Jsem si jist, že na těchto zásadách se všichni shodneme. Děkuji vám.
<P>
(Potlesk)

<CHAPTER ID="005-04">
4. Statistická zjišťování o struktuře zemědělských podniků a metodách zemědělské výroby (
<P>
- Před hlasováním:
<SPEAKER ID="135" NAME="Gábor Harangozó">
zpravodaj. - (HU) Děkuji, pane předsedo. Dámy a pánové, průzkumy struktur zemědělských podniků patří k nejstarším průzkumům na úrovni Společenství a poskytují základní a nezbytné údaje o zemědělských podnicích v Evropské unii.
<P>
Zejména teď, když máme rozšířenou Evropskou unii s dvanácti novými členskými státy a když zrovna pracujeme na reformě společné zemědělské politiky, je nesmírně důležité, abychom mohli vykonávat nové a komplexní průzkumy co nejdříve. Potřebujeme srovnatelné a jednotné údaje, abychom mohli zavést přínosnou a dobře fungující zemědělskou politiku. Proto jsem se pokusil zajistit, že budeme schopni dosáhnout dohody v prvním čtení, abychom mohli co nejdříve začít provádět tyto průzkumy.
<P>
Zvláště chci poděkovat kolegům poslancům, kteří se zúčastnili trojstranných rozhovorů, za výjimečně konstruktivní přístup. Konkrétně chci poděkovat paní Elisabeth Jeggleové a pánům Nicolasu Mevesovi a Alexisovi Kuhlovi za jejich práci. Pozměňovací návrhy předložené jako výsledek trojstranných rozhovorů jsou zařazené do prvního bloku. Chci vás všechny požádat, abychom podpořili pozměňovací návrhy v prvním bloku, abychom tento spis mohli uzavřít. Děkuji mnohokrát.

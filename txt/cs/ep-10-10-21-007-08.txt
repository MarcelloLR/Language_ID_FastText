<CHAPTER ID="007-08">
8. Ukrajina (
<SPEAKER ID="127" NAME="Hannes Swoboda" AFFILIATION="S&amp;D">
Paní předsedající, nedaří-li se nám získat většinu, chtěl bych požádat sněmovnu o přesunutí hlasování o usnesení na příští jednání ve Štrasburku.
<P>
Včera jsme jednali velice otevřeně a mnozí z nás vyjádřili obavy z určitých událostí na Ukrajině.
<P>
Příští týden budeme jednat s ministrem zahraničních věcí. Budeme mít volební pozorovatelskou misi. Začátkem příštího měsíce se bude konat jednání Výboru pro parlamentní spolupráci v Kyjevě a Oděse. Bylo by tedy správné, kdybychom o usnesení hlasovali bezprostředně po této návštěvě, na bruselském dílčím zasedání.
<P>
Doufám, že poslanci budou s tímto návrhem souhlasit a podpoří jej.
<SPEAKER ID="128" NAME="Předsedající">
Děkuji vám, pane Swobodo. Vyzvu jiného řečníka ve prospěch návrhu, je-li nějaký.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Paní předsedající, chtěl bych podpořit návrh pana Swobody. Domnívám se, že z naší strany - ze strany Evropského parlamentu - bude smysluplné, když posouzení situace na Ukrajině, o níž jsme včera jednali, přesuneme na příští dílčí zasedání Parlamentu. Bude to po důležitých událostech, které Ukrajinu čekají, a naše úhel pohledu bude tedy výrazně širší. Budeme mít k dispozici zprávu našich kolegů poslanců, kteří se účastní voleb na Ukrajině, a myslím si, že Parlament udělá dobře, když hlasování odloží.
<SPEAKER ID="130" NAME="Předsedající">
Děkuji vám, pane Kamiński. Myslím, že mám jednoho řečníka proti návrhu v panu Gahlerovi. Je tomu tak?
<SPEAKER ID="131" NAME="Michael Gahler" AFFILIATION="PPE">
Paní předsedající, žádám své kolegy, aby hlasovali proti odkladu. Musíme vyjádřit svůj názor před volbami, takže to musí být nyní.
<P>
Jde o otázku spravedlivých voleb v evropské zemi, a to nemůže být stranickou otázkou. Posledně v roce 2004 jsme se mohli vyjádřit až po zmanipulovaných volbách a byli jsme jednotní.
<P>
Tentokrát máme předem jasné pádné důkazy o vměšování bezpečnostní služby a o hromadném nepřipouštění k volbám či o falšovaných seznamech místních stran pro zmatení voličů.
<P>
Měli bychom se tedy znovu sjednotit v zájmu demokracie. Domnívám se, že masivní lobování ukrajinských velvyslanectví po celé Evropě, abychom zabránili tomuto usnesení, je důkazem, že je správné, abychom se vyjádřili nyní.
<SPEAKER ID="132" NAME="Předsedající">
Dávám nyní hlasovat o návrhu pana Swobody na odložení hlasování.
<SPEAKER ID="133" NAME="Francesco Enrico Speroni" AFFILIATION="EFD">
(IT) Paní předsedající, můžete prosím pouze vyjasnit, zda jde o žádost o odložení do Bruselu nebo do Štrasburku, protože já jsem slyšel obě verze?
<SPEAKER ID="134" NAME="Předsedající">
Zdá se, že do Bruselu: je všem zřejmé, že návrh předpokládá odložení do Bruselu? Na tomto základě dávám o návrhu hlasovat.
<P>
(Parlament schválil žádost o odložení hlasování)

<CHAPTER ID="005-02">
2. Obchodování s povolenkami na emise skleníkových plynů (
<P>
- Před hlasováním:
<SPEAKER ID="077" NAME="Markus Pieper" AFFILIATION="PPE-DE">
(DE) Pane předsedo, mé ospravedlnění je následující. Bohužel nedošlo k žádné plenární rozpravě o ETS, jejíž výsledky bychom mohli využít v trialogu. Vyjednávání trialogu pouze na základě názoru Výboru pro životní prostředí, veřejné zdraví a bezpečnost potravin nereprezentují názory Parlamentu. Takže, máme přijmout pozměňovací návrhy k návrhu Komise; ale to, o čem dnes máme rozhodovat, zcela odpovídá dokumentu Rady. Parlament nezměnil vůbec nic, ani čárku. Proč tedy takový shon? Koneckonců. bavíme se o době po roce 2013 včetně.
<P>
S návrhem ETS v jeho současné podobě vyjdou protikladnosti a rostoucí náklady najevo. Předmět obchodování s emisemi je nejdůležitějším rozhodnutím o průmyslové politice za dlouhé roky, ne-li desetiletí. Nejsme připraveni odložit si naše demokratické právo spolurozhodování v parlamentní šatně. Nakonec, o co mnoho poslanců úspěšně bojovalo v této sněmovně po téměř 30 let? Za to, abychom nechali politiku klimatu téměř výhradně Radě v zjednodušeném postupu? Coby volený parlament bychom se rádi angažovali demokratické rozpravy a činili tak s ohledem na následky našeho jednání. Děkuji vám.

<CHAPTER ID="011-03">
3. Absolutorium 2009: souhrnný rozpočet EU - Evropský parlament (
<SPEAKER ID="134" NAME="Astrid Lulling" LANGUAGE="FR">
Paní předsedající, jménem svojí skupiny bych chtěla předložit ústní pozměňovací návrh k tomuto odstavci. Jedná se o poměrně technický pozměňovací návrh, nicméně přesto je významný. Navrhuji budoucí čas použitý v bodech i), ii) a iii) nahradit minulým časem. Opatření uvedená v těchto pasážích byla vskutku realizována už dávno - před více než dvěma lety. Je tedy bezpředmětné požadovat něco do budoucnosti, když už se to uplatňuje v současnosti. Domnívám se, že tento úctyhodný Parlament dokáže přijmout tuto základní zásadu.
<P>
Jeho znění by tedy mělo být: "Evropský parlament připomíná, že možnost čerpání nižšího důchodu od dosažení věku 50 let a možnost získat paušální částku odpovídající 25 % nároku na důchod byly zrušeny". Dále: "věková hranice pro důchodový systém se zvýšila ze 60 na 63 let". Dále: "manažeři fondu byli vyzváni, aby přijali...".
<P>
(Potlesk)

<CHAPTER ID="007">
Program Erasmus Mundus (2009-2013) (podepsání aktu)
<SPEAKER ID="275" NAME="Předsedající">
Nyní se společně s Radou chystáme podepsat právní akty týkající se akčního programu Erasmus Mundus pro zlepšování kvality vysokého školství a pro podporu mezikulturního porozumění prostřednictvím spolupráce se třetími zeměmi.
<P>
Pane státní tajemníku pro evropské záležitosti, pane ministře Le Maire, pane komisaři Figel'i - který jste se významně podílel na programu Erasmus jako celku -dámy a pánové, je velmi potěšující podepsat dnes společně s Radou důležité rozhodnutí, které umožní rozšířit program Erasmus Mundus. Jedná se o vyvrcholení houževnaté práce, kterou jsme odvedli společně s Radou a Komisí. Chtěl bych znovu vyjádřit své poděkování panu komisaři Figel'ovi, zejména za prosazení tohoto programu, a proto můžeme konečně dnešním podpisem společně, Rada a Parlament, zpečetit dotčený program.
<P>
Tento veřejný podpis pomůže přiblížit význam evropských právních předpisů evropským občanům. Program Erasmus Mundus rozšíří původní program Komise Erasmus, který byl vytvořen před 21 lety. Díky tomuto programu mohou studenti z celého světa studovat v Evropské unii a tento program hraje významnou úlohu při podpoře vyššího vzdělávání v Evropě jako symbolu vrcholné akademické práce.
<P>
Pomocí zvýšeného financování - téměř 950 milionů EUR na pět let - je nyní Evropská unie v situaci, kdy musí reagovat na rostoucí poptávku po programu Erasmus Mundus. To nám umožní prostřednictvím grantů nejvíce nadaným studentům a učitelům ze třetích zemí dále pokračovat v podpoře společných evropských programů. Kromě toho rozšíříme působnost programu, aby se týkala doktorských programů, a budeme moci nabízet evropským studentům ještě vyšší finanční podporu.
<P>
Díky tomuto programu se účastníci, především všichni studenti, stanou skutečnými vyslanci otevřenosti a mezikulturního dialogu. V celosvětovém měřítku přispějí k lepší spolupráci a vzájemnému porozumění.
<P>
Na závěr mi dovolte poděkovat francouzskému předsednictví a všem členům Výboru pro kulturu a vzdělávání - těší mě dnešní přítomnost předsedkyně tohoto výboru paní Batzeliové - a rovněž zpravodajce paní De Sarnezové, kteří všichni usilovně pracovali na tomto důležitém legislativním opatření.
<P>
Nyní požádám pana ministra Le Mairea, aby spolu se mnou dokument podepsal, a pana komisaře Figel'a, aby, jak se říká, provedl kontrolu.
<P>
(Předsedové podepsali právní akty)
<P>
.
<P>
(Potlesk)

<CHAPTER ID="008">
Nehody těžkých nákladních vozidel (písemné prohlášení)
<SPEAKER ID="102" NAME="Předsedající">
Na začátek přečtu dvě písemná prohlášení. První bylo předloženo panem Tarabellou, paní Bastosovou, panem Canfinem, paní Vergiatovou a paní Weberovou, a týká se zřizování Evropských stanov pro vzájemné pojišťovny, sdružení a nadace. Bylo podepsáno většinou všech poslanců Parlamentu. Proto bude v souladu s článkem 123 předáno adresátům a publikováno v Přijatých textech z tohoto zasedání spolu se jmény signatářů.
<P>
Druhé písemné prohlášení bylo předloženo paní Hallovou, paní Ayala Senderovou, paní Durantovou, panem Kochem a paní Wilsovou a týká se nehod těžkých nákladních vozidel. Bylo podepsáno většinou všech poslanců Parlamentu. Proto bude v souladu s článkem 123 předáno adresátům a publikováno v Přijatých textech z tohoto zasedání spolu se jmény signatářů.
<SPEAKER ID="103" NAME="Mike Nattrass" AFFILIATION="NI">
Pane předsedající, s ohledem na to, o čem jsme právě hovořili, bych chtěl říci, že bezpečnost v tomto objektu byla posílena a rád bych předal naše díky mužům a ženám, kteří nás chrání. Rád bych získal vaše ujištění, že se důrazně prosazuje vyšetřování porušení bezpečnosti v Bruselu, kdy se některá porušení týkala i střelných zbraní. Tato porušení velmi ohrozila naše zaměstnance, naše hosty i nás samotné. Mohu také získat vaše ujištění, že se v případě potřeby bude zodpovídat vedení a že tito vojáci nebudou obětováni za účelem ochrany generálů?
<P>
(Potlesk)
<SPEAKER ID="104" NAME="Předsedající">
Chtěl bych vás ujistit, že tato záležitost je s ohledem na posílení bezpečnosti naší sněmovny neustále sledována.
<SPEAKER ID="105" NAME="Marc Tarabella" AFFILIATION="S&amp;D">
(FR) Vážený pane předsedo, dámy a pánové, v souvislosti s podpisem Písemného prohlášení 84/2010 bych chtěl samozřejmě poděkovat všem svým spolusignatářům: paní Bastosové ze skupiny Evropské lidové strany (Křesťanských demokratů), panu Canfinovi ze skupiny Zelených/Evropské svobodné aliance, paní Vergiatové ze skupiny Konfederace Evropské sjednocené levice - Severské zelené levice a paní Weberové ze skupiny Aliance liberálů a demokratů pro Evropu. Společně se nám podařilo shromáždit většinu podpisů.
<P>
Děkuji aktérům na poli sociální ekonomiky, kteří podnikli kroky a umožnili tomuto Parlamentu vyslat jasný signál Komisi, aby konečně uznala jednotné evropské stanovy pro vzájemné pojišťovny, sdružení a nadace.
<P>
(Potlesk)

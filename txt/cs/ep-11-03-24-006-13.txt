<CHAPTER ID="006-13">
13. Práva spotřebitelů (
<SPEAKER ID="114" NAME="Andreas Schwab">
zpravodaj. - (DE) Pane předsedající, nejprve bych chtěl upřímně poděkovat všem kolegům, kteří návrh svým hlasováním podpořili. Vzhledem k výrazné většině považuji za důležité, aby Komise v této souvislosti připojila stručný komentář.
<SPEAKER ID="115" NAME="Janusz Lewandowski">
člen Komise. - Pane předsedající, dnešní hlasování bereme na vědomí. Těšíme se na přínosnou spolupráci vedoucí ke konečné dohodě. Stále však vyvstává několik významných otázek. Návrh sjednoceného postupu vyřizování žádostí je velice důležitý, a proto doufáme, že brzy dospějeme k dohodě. Rád bych poděkoval zpravodajce paní Mathieuové a popřál jí i maďarskému předsednictví to nejlepší.
<SPEAKER ID="116" NAME="Andreas Schwab" AFFILIATION="PPE">
(DE) Pane předsedající, po pravdě řečeno jsem očekával jiný druh komentáře. Čekal jsem, že Komise přizná, že není schopna dohodnout se na všech bodech.
<SPEAKER ID="117" NAME="Janusz Lewandowski">
člen Komise. - Pane předsedající, měl jsem se vyjádřit i k předcházejícímu hlasování, a proto jsem tak učinil. Nyní bych řekl pár slov k poslednímu hlasování o zprávě pana Schwaba.
<P>
Skutečnost, že jednání už trvají téměř tři roky, velice jasně ukazuje, že je obtížné v této významné záležitosti nalézt shodu. Jsem přesvědčen, že stanovisko Rady bylo velice dobrým výchozím bodem. Parlament k němu připojil své vlastní stanovisko. Komise sice není připravena přijmout vše, co bylo navrženo, ale jsme ochotni v co největší možné míře spolupracovat na dosažení konečného výsledku.
<P>
Omylem mi bylo řečeno, že se mám vyjádřit i k výsledku předchozího hlasování; proto jsem učinil dva komentáře, které nezabraly příliš mnoho času.
<SPEAKER ID="118" NAME="Andreas Schwab" LANGUAGE="DE">
Pane předsedající, pokud jde o poslední slova pana komisaře, chtěl bych vás požádat, abychom v souladu s článkem č. 57 odst. 2 jednacího řádu záležitost vrátili zpět výboru. V této souvislosti vás prosím o podporu.

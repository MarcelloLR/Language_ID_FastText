<CHAPTER ID="014-03">
3. Vyhoštění nevládních organizací z Dárfúru (hlasování)
<P>
- Před hlasováním o odstavci 1:
<SPEAKER ID="360" NAME="Martine Roure">
jménem skupiny PSE. - (FR) Paní předsedající, navrhuji ústní pozměňovací návrh, který má být vložen za odstavec 1: "žádá okamžité a bezpodmínečné propuštění všech humanitárních pracovníků belgické sekce organizace Médecins sans frontières (MSF), kteří byli včera uneseni ze svých kanceláří MSF-Belgique ve Saraf-Umra, 200 kilometrů na západ od El-Fašeru, hlavního města severního Dárfúru".
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Paní předsedající, slovo "včera" by mělo být vypuštěno, protože usnesení musí být použitelné déle než jeden den.
<SPEAKER ID="362" NAME="Martine Roure" AFFILIATION="PSE">
- (FR) Paní předsedající, promiňte, ale nechápu, proč bychom měli stanovit časové omezení. Zde není žádné časové omezení.
<P>
Opakuji: "žádá okamžité a bezpodmínečné propuštění všech humanitárních pracovníků". Je to slovo "okamžité", které vám činí potíže?
<SPEAKER ID="363" NAME="Předsedající">
Paní Roureová, jedná se o slovo "včera". Řekla jste "včera".
<SPEAKER ID="364" NAME="Martine Roure" AFFILIATION="PSE">
- (FR) Paní předsedající, souhlasím. Promiňte. Odstraňte slovo "včera". Máte naprostou pravdu.
<SPEAKER ID="366" NAME="Charles Tannock">
autor. - Paní předsedající, moje skupina navrhuje, aby byly vypuštěny odstavce 2 a 6. Není to proto, že bychom nesouhlasili s jejich obsahem, ale proto, že se nedomníváme, že jsou pro toto usnesení nezbytné, a že vzhledem k citlivosti této situace by to mohlo napomoci k tomu, aby pan al-Bašír vzal zpět své rozhodnutí a umožnil návrat nevládním organizacím. Žádáme tedy o vypuštění odstavců 2 a 6. Domnívám se, že obdobnou žádost předloží socialisté a že budou požadovat rovněž vypuštění odstavce 5, což také podporujeme, a to z obdobných důvodů.
<SPEAKER ID="368" NAME="Martine Roure" LANGUAGE="FR">
Potvrzuji, co právě řekl pan Tannock, a ze stejných důvodů požadujeme, aby byl vypuštěn odstavec 5.
<SPEAKER ID="370" NAME="Paul Rübig" AFFILIATION="PPE-DE">
(DE) Paní předsedající, mám prosbu. Vzhledem k tomu, že dne 7. června se konají volby a máme zde v současné době velký příliv návštěvníků, chtěl bych požádat, jestli bychom mohli zjistit, zda budeme moci mít během dubnových a květnových zasedání zde ve Štrasburku všechny místnosti, včetně sálu pro plenární zasedání, otevřeny pro návštěvníky až do půlnoci, abychom mohli náležitě vyhovět všem návštěvníkům.
<SPEAKER ID="371" NAME="Předsedající">
Prohlašuji zasedání Evropského parlamentu za přerušené.

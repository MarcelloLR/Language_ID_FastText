<CHAPTER ID="009-23">
23. Mezinárodní smlouva na ochranu Arktidy (hlasování) 
<P>
- Před hlasováním:
<SPEAKER ID="129" NAME="Avril Doyle" AFFILIATION="PPE-DE">
Vážený pane předsedo, povstala jsem, abych požádala kolegy, aby zvážili vrácení tohoto návrhu usnesení zpátky do výboru. Činím tak v návaznosti na to, co včera večer v rozpravě zmínila členka Komise paní Ferrero-Waldnerová. Není to pro mě jednoduché, protože sdílím obavy všech kolegů, kteří v této rozpravě promluvili, a jak je vyjádřeno v tomto usnesení.
<P>
Ráda bych ale řekla, abych byla otevřená vůči člence Komise, že není naším záměrem působit jí jakékoli problémy v rozhodující fázi jednání, která v tomto okamžiku vede s Arktickou radou. Konkrétně uvedla, že 'takový návrh by v této fázi' - a nyní cituji ze zápisu jejího projevu při plenárním zasedání - 'by byl nejenom neúčinný, ale mohl by se ukázat jako škodlivý roli a hodnověrnosti EU ve spolupráci v Arktidě jako celku'.
<P>
Ve svém závěru se konkrétně zmínila o načasování našeho návrhu. Komise předložila norskému předsednictví Arktické rady žádost o prodloužení platnosti mezinárodní Úmluvy Organizace Spojených národů o mořském právu. Ta musí být přijata jednomyslně a hlasování se uskuteční dne 29. dubna - během tří nebo čtyř týdnů. Takže zcela jednoznačně požádala o prodloužení úmluvy, přestože plně sdílí náš pohled na věc. Myslíte si, že bych v tomto kontextu mohla navrhovat, abychom uvažovali o vrácení zprávy do výboru?
<SPEAKER ID="130" NAME="Diana Wallis" AFFILIATION="ALDE">
Vážený pane předsedo, mohla bych jménem skupiny ALDE říci, že bychom návrh paní Doyleové podporovali? Myslím, že je nanejvýš opodstatněný. Sněmovna přijala usnesení k této otázce loni v říjnu. Do jisté míry dnes opakujeme to, co jsme vyjádřili již tehdy, ale říkáme také některé věci, které jsou poněkud důraznější a jak uvedla paní Doyleová, přicházejí v rozhodujícím okamžiku, kdy by si většina z nás v této sněmovně přála, aby EU získala křeslo v Arktické radě a tuto perspektivu nechceme ohrozit.
<P>
Bylo by mnohem lepším řešením vrátit tuto věc výboru a v novém funkčním období Parlamentu mít k dispozici kompletní a dobře promyšlenou zprávu.
<SPEAKER ID="131" NAME="Předseda">
Dámy a pánové, jenom abych objasnil, o čem v tuto chvíli hlasujeme, tento návrh nemůžeme vrátit výboru, protože nepochází z výboru, ale můžeme odročit hlasování. Tak nám to nařizuje jednací řád.
<SPEAKER ID="132" NAME="Véronique De Keyser" AFFILIATION="PSE">
(FR) Vážený pane předsedo, promiňte, ale nedal jste slovo straně, která zastává opačné stanovisko.
<P>
Připadá mi zvláštní, že jsme o tomto usnesení měli vést rozpravu včera a že, naopak, v okamžiku, kdy předložíme jeho návrh a požadujeme moratorium po dobu 50 let na využívání ropných zdrojů, v okamžiku, kdy požadujeme závaznou chartu a ve chvíli, kdy víme, že určité země mají do konce dubna požadovat na půdě OSN suverenitu v oblasti mořského dna a tudíž fakticky prosazovat tuto myšlenku suverenity společně s rozmístěním vojenských sil, vše by mělo záviset na tom, co uděláme právě teď.
<P>
Pokud neupozorníme na příslušný rozdíl a nevyjádříme se dostatečně důrazně, bude to krok směrem zpátky a já jsem naprosto proti tomu.
<P>
(Potlesk)

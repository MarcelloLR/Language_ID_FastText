<CHAPTER ID="006-01">
1. Návrh rozpočtu pro rok 2008 pozměněný Radou (hlasování)
<P>
- Návrh rozpočtu pro rok 2008
<P>
- Před hlasováním:
<SPEAKER ID="068" NAME="Kyösti Virrankoski  " AFFILIATION="ALDE">
zpravodaj. - Pane předsedající, 23. listopadu 2007 se konalo druhé čtení dohodovacího řízení týkajícího se rozpočtu mezi oběma složkami rozpočtového orgánu. Parlament se na rozpočtu dohodl, aby docílil svých hlavních cílů: financování navigačního systému Galileo (2,4 miliardy EUR) úpravou víceletého finančního rámce na období 2007-2013 a využitím nástroje flexibility (200 milionů EUR); významné další využívání nástroje flexibility (70 milionů EUR) k financování rostoucích výdajů na společnou zahraniční a bezpečnostní politiku.
<P>
Dne 29. listopadu 2007 Rozpočtový výbor ve druhém čtení odhlasoval změny a urychlil dohodovací řízení. Po technické kontrole částek bylo nezbytné provést menší množství technických úprav, aby byl plně respektován výsledek dohodovacího řízení ze dne 23. listopadu, pokud jde o upravené stropy finančního rámce a celkovou výši plateb.
<P>
Schválené úpravy jsou následující:
<P>
Za prvé, v nadpisu 1a jsou položky závazků upraveny následujícím způsobem:
<P>
Pozměňovací návrh 335:
<P>
06 02 09 01 (Úřad pro dohled nad projektem Galileo) na 7 460 000 EUR
<P>
06 02 09 02 (Úřad pro dohled nad projektem Galileo) na 3 100 000 EUR
<P>
08 07 01 (Výzkumná spolupráce - Doprava) na 348 922 000 EUR
<P>
Pozměňovací návrh 331:
<P>
02 02 01 (Konkurenceschopnost a Inovace) na 126 300 000 EUR
<P>
Pozměňovací návrh 69:
<P>
06 03 03 (TEN-T) na 955 852 600 EUR
<P>
Za druhé, v nadpisu 1b jsou za účelem dodržení celkové výše plateb schválené v dohodovacím řízení položky závazků pozměněny takto:
<P>
Pozměňovací návrh 27:
<P>
04 02 17 (ESF) na 3 823 198 181 EUR
<P>
Pozměňovací návrh 140:
<P>
13 03 16 (EFRR konvergence) na 10 606 637 496 EUR
<P>
Pozměňovací návrh 141:
<P>
13 03 18 (EFRR konkurenceschopnost) na 2 540 832 078 EUR
<P>
Všechny tyto technické úpravy byly v pondělí 10. prosince jednomyslně schváleny Rozpočtovým výborem.
<P>
Za třetí, bude učiněno několik technických a terminologických změn, týkajících se zejména pilotních projektů a předběžných opatření. Tyto změny byly představeny předsedovi Parlamentu. Tyto úpravy nemění žádné částky ani klasifikace MFF.
<P>
(Technické úpravy byly přijaty)
<P>
- Po hlasování:
<SPEAKER ID="070" NAME="Emanuel Santos" LANGUAGE="PT">
Pane předsedající, dámy a pánové, dovolte mi, abych - dříve než přejdu ke schválenému rozpočtu Evropské unie na rok 2008 - zdůraznil, že dnešek je pro mne nejen jako Evropana, ale také jako občana Portugalska, zvlášť potěšujícím dnem. Samozřejmě mám na mysli onu historickou událost, podpis Lisabonské smlouvy, k němuž má již za hodinu dojít v hlavním městě mé země. Po rozšíření Evropské unie na 27 členských států je to další rozhodující krok v evropské integraci, který učiní Evropu demokratičtější, reprezentativnější, flexibilnější a efektivnější v jejím fungování.
<P>
Pokud bych si mohl dovolit krátké a brzké shrnutí úspěchů portugalského předsednictví, poukázal bych na tři úspěchy důležité pro budoucnost Evropské unie. Patří k nim dohoda, díky níž může být dnes podepsána Reformní smlouva EU, tj. Lisabonská smlouva, uspořádání summitu EU-Afrika a summitu EU-Brazílie. K těmto bychom nyní mohli přidat také významnou dohodu o financování strategického programu Galileo, které se nám podařilo dosáhnout.
<P>
Dámy a pánové, dnes máme druhé čtení rozpočtu na rok 2008, poslední fázi dlouhého procesu vyjednávání, jenž nakonec skončil velmi úspěšně. Jsem potěšen, že vás mohu informovat o dohodě, které 23. listopadu dosáhly naše dva orgány na společném jednání, které se detailně zabývalo všemi návrhy rozpočtu na rok 2008, na nichž jsme se do té doby dohodli.
<P>
V souladu s postupy musím upozornit, že Rada bude moci přijmout maximální výši nárůstu, jež je výsledkem vašeho druhého čtení. Upozorňuji však, že jsou přesto ještě třeba některé malé úpravy týkající se klasifikace výdajů, na které si Rada vyhrazuje právo.
<P>
Na závěr bych, pane předsedající, rád využil této příležitosti a ještě jednou vyjádřil svou vděčnost předsedovi Rozpočtového výboru panu Bögeovi a oběma zpravodajům, panu Virrankoskimu a panu Itälämu, svým kolegům v Radě, paní komisařce Grybauskaitéové a všem, kteří pomohli přivést tento velmi náročný rozpočtový proces k úspěšnému závěru, který vyvrcholil schválením Parlamentem.
<SPEAKER ID="071" NAME="Předsedající">
Pane ministře, mezi jinými jste pronesl větu, na kterou jsem čekal. Proto upozorňuji, že rozpočtový proces byl dokončen v souladu s ustanoveními Smlouvy a interinstitucionální dohodou ze 17. května 2006. Také podotýkám, že v souladu s článkem 13 interinstitucionální dohody Rada a Parlament souhlasí s přijetím maximální výše nárůstu nepovinných výdajů, který je výsledkem druhého čtení v Parlamentu. Proto může být rozpočtový proces prohlášen za dokončený a rozpočet za definitivně přijatý.
<P>
(Potlesk)
<P>
Jak víte, předseda je nyní v Lisabonu, kde se koná malý podpisový obřad. Mé pravomoci jako místopředsedy tímto končí. Návrh rozpočtu na finanční rok 2008 bude oficiálně podepsán v úterý 18. prosince na plenárním zasedání v Bruselu.

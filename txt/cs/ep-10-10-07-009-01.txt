<CHAPTER ID="009-01">
1. Udělení absolutoria za rok 2008: Evropská policejní akademie (
<SPEAKER ID="125" NAME="Véronique Mathieu" LANGUAGE="FR">
Pane předsedající, dámy a pánové, po jednomyslném hlasování ve Výboru pro rozpočtovou kontrolu máte dnes před sebou rozhodnutí o odmítnutí udělení absolutoria, které má pro náš orgán zásadní význam.
<P>
Zaprvé bych vám ráda připomněla profesionalitu a snahu ostatních regulačních agentur vyhovět standardům řádné správy. Tuto snahu by neměl pošpinit špatný příklad Evropské policejní akademie (CEPOL). Proto se Parlament musí zhostit svých povinností vyplývajících z funkce orgánu udělujícího absolutorium a odmítnout udělit akademii CEPOL absolutorium za rok 2008 s ohledem na okolnosti, s nimiž jsme seznámeni.
<P>
Parlament tedy nemůže přijmout vážná manažerská pochybení někdejšího ředitele, a co víc, nemůže přehlédnout, že správní rada nesplnila svou povinnost přijmout nezbytná opatření.
<P>
A konečně, akademie se potýká s velkými problémy od roku 2006 a žádná změna k lepšímu se až do roku 2014 neočekává, a tudíž již nelze připustit, aby na dosažení příslušné úrovně řádné správy musela mít nejméně devět let.
<P>
Na závěr bych chtěla poděkovat stínovým zpravodajům za práci, kterou v této věci odvedli.

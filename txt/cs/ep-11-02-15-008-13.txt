<CHAPTER ID="008-13">
13. Radioaktivní kontaminace potravin a krmiv (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Paní předsedající, chtěl bych do zápisu prohlásit, že hlasování proběhlo bezprostředně po předchozím hlasování, a já bych proto chtěl do zápisu prohlásit, že hlasuji proti. Přestože jsem nemohl hlasovat, dávám hlas proti.
<P>
Navíc jsem chtěl upozornit Parlament, že tento návrh rozhodnutí o evropském patentu ještě čeká na rozhodnutí Soudního dvora, které se očekává 8. března. Proto jsem chtěl navrhnout, aby Parlament odložil hlasování o evropském patentu do té doby, než Soudní dvůr rozhodne ve věci soudní příslušnosti, pokud jde o jazyková pravidla.
<P>
Byl bych rád, kdyby to bylo uvedeno v zápisu.
<SPEAKER ID="147" NAME="Ivo Belet" AFFILIATION="PPE">
Paní předsedající, toto je ústní pozměňovací návrh týkající se odškodnění pro zemědělce. Děkuji paní Rivasiové za iniciativu. Zní takto: "Do března 2012 Komise předloží zprávu Evropskému parlamentu a Radě o vhodnosti mechanismu na odškodnění zemědělců, jejichž potraviny byly kontaminovány v míře, která překračuje stanovené nejvyšší přípustné úrovně a nemohou být uvedeny na trh. Tento mechanismus by měl vycházet ze zásady "znečišťovatel platí". Je-li to vhodné, bude ke zprávě připojen legislativní návrh na zřízení takového mechanismu". Je to společný návrh pěti politických skupin.
<SPEAKER ID="149" NAME="Předsedající">
Tímto je hlasování ukončeno.

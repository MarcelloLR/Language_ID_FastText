<CHAPTER ID="005">
Sdělení předsednictví
<SPEAKER ID="090" NAME="Předseda">
Nejprve bych vás chtěl seznámit s obtížnou situací v Polsku. S ohledem na dramatické povodně v Polsku, kde je zaplavena velká část země a lidé přišli o svůj majetek, bych rád jménem Evropského parlamentu a nás všech vyjádřil Polákům podporu a solidaritu a upřímný soucit s těmi, kteří teď trpí.
<P>
(Potlesk)
<P>
Evropský parlament se tímto tématem bude zabývat na dalším dílčím zasedání, které se uskuteční dne 16. června 2010. Jsem si jistý, že Evropská unie projeví solidaritu a bude pozitivně reagovat na žádost polských orgánů o finanční podporu. Máme vlastní Fond solidarity Evropské unie, který je v případě takové přírodní katastrofy velice důležitý.

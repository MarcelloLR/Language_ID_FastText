<CHAPTER ID="011-01">
1. Konference o biologické rozmanitosti - Nagoja 2010 (hlasování) 
<P>
- Před hlasováním:
<SPEAKER ID="153" NAME="Bruno Gollnisch" AFFILIATION="NI">
(FR) Pane předsedající, budu velmi stručný. Chtěl bych prostřednictvím této krátké procesní námitky vyjádřit svůj obdiv velkému hudebníkovi Beethovenovi a můj nesouhlas s tím, že se pravidelně setkáváme s evropskou hymnou, která...
<P>
(Projevy nesouhlasu)
<P>
(Předsedající řečníka přerušil.)
<SPEAKER ID="154" NAME="Joseph Daul" AFFILIATION="PPE">
(FR) Pane předsedající, toto prohlášení mne pobuřuje.
<P>
(Potlesk)
<P>
Z úcty ke svobodě, míru a tomu, co naši občané vytrpěli, bych chtěl jen požádat, aby tito pánové, chtějí-li si zasloužit mou úctu a respekt, již nepobírali plat poslance Evropského parlamentu, který jim Evropa vyplácí.
<P>
(Potlesk)
<SPEAKER ID="155" NAME="Předsedající">
Pane Gollnischi, jsem velice laskavý a trpělivý muž. Nedostal jste slovo. Toto není procesní námitka. Budete-li nadále vykřikovat, budete z tohoto sálu zdvořile vykázán.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Pane předsedající, dámy a pánové, chtěla bych vás požádat, abyste si uvědomili, že přesné a původní znění odstavce 35 usnesení, o němž budeme dnes hlasovat a které zdůrazňuje, že společenská odpovědnost podniků by měla zahrnovat biologickou rozmanitost, je ve francouzštině, a právě tato verze by měla být použita. Navíc by mělo být znovu vloženo slovo "sociální", které se v anglické verzi ztratilo, a znění by mělo být opraveno.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Pane předsedající, vyzval jste nás, abychom hlasovali pro původní znění odstavce 16. Předtím však proběhlo samostatné hlasování a odstavec 16 byl pozměněn. Proběhla dvě oddělená hlasování. Hlasovali jsme tedy pro původní text a nikoli pro pozměňovací návrh.
<SPEAKER ID="161" NAME="Esther de Lange" AFFILIATION="PPE">
Pane předsedající, před závěrečným hlasováním - třebaže jsem velmi ráda, že jsme přijali pozměňovací návrh 1 - se domnívám, že má paní Bélierová za skupinu Zelených pravdu. Skutečně jste nás vyzval, abychom hlasovali o odstavci v původním znění.
<P>
Na obrazovkách jsme viděli, že hlasujeme o pozměňovacím návrhu 1. Abychom byli spravedliví ke skupině Zelených, domnívám se, že bychom měli o pozměňovacím návrhu 1 hlasovat znovu.
<P>
Bude-li pozměňovací návrh 1 přijat, původní odstavec ztratí smysl.
<SPEAKER ID="162" NAME="Předsedající">
Může to být způsobeno tím, že mluvím řecky, což není příliš známý jazyk, a hovořil jsem rychle, jelikož jsem všem zde přítomným chtěl pomoci. Domnívám se - a mohu se mýlit -, že nejprve jsem uvedl jmenné hlasování k pozměňovacímu návrhu 1 a poté hlasování...
<P>
(Námitky)
<P>
Dobře, budu vám věřit. Odhaduji, je-li mé tušení správné, že pozměňovací návrh 1 bude zamítnut, a poté bude přijat původní text, ale udělám to.
<P>
Vrátím se ke jmennému hlasování o pozměňovacím návrhu 1. Hlasování je zahájeno.
<P>
(Pozměňovací návrh 1 byl ve jmenném hlasování přijat)

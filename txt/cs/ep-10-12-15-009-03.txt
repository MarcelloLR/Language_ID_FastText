<CHAPTER ID="009-03">
3. Ratingové agentury (
<SPEAKER ID="188" NAME="Jean-Paul Gauzès" LANGUAGE="FR">
Pane předsedající, jedná se zde o čistě technickou změnu, která zohledňuje termín, kdy vstoupí v platnost nařízení zřizující Evropský úřad pro cenné papíry a trhy, a skutečnost, že toto nařízení může vstoupit v platnost až později.
<P>
Měli bychom proto upravit jeden z bodů odůvodnění a jeden článek textu, o němž budeme hlasovat. V bodě odůvodnění 22 bychom měli odstranit druhou větu a v článku 2 navrhuji také odstranit druhou větu. Tento ústní pozměňovací návrh byl předmětem informací a dohody různých skupin, které podepsaly kompromisní návrh. Toto znění, o kterém dnes budeme hlasovat, doplňuje nařízení o ratingových agenturách a je součástí politiky Evropské unie zaměřené na lepší regulaci finančních služeb.
<P>
Rád bych využil této příležitosti a poděkoval komisaři Barnierovi a belgickému předsednictví za jejich velmi silnou angažovanost v této věci.

<CHAPTER ID="007-19">
19. Systém střednědobé finanční pomoci platebním bilancím členských států
<P>
- Před hlasováním
<SPEAKER ID="142" NAME="Pervenche Berès" AFFILIATION="PSE">
- (FR) Paní předsedající, v tomto bodě musím skutečně vystoupit, protože jsme v Hospodářském a měnovém výboru měli k otázkám půjček důležitou debatu a skupina Evropské lidové strany (Křesťanských demokratů) a Evropských demokratů podala pozměňovací návrh, vyvolaný tím, že neexistuje právní základ pro evropskou půjčku.
<P>
Dohodli jsme se na pozměňovacím návrhu, který jsme připravili po dohodě s Wernerem Langenem, který byl hlavním vyjednávačem skupiny PPE, i když nebyl v této otázce stínovým zpravodajem, abychom připojili informaci, že neexistuje zvláštní právní základ pro půjčky Společenství. Za těchto okolností byl předložen druhý pozměňovací návrh, takže jsem dost překvapená, že mi dobře informovaní experti sdělili, že na seznamu PPE je u tohoto pozměňovacího návrhu minus, a chtěla bych dát panu Langenovi možnost seznam PPE opravit.
<SPEAKER ID="143" NAME="Werner Langen" AFFILIATION="PPE-DE">
- (DE) Paní předsedající, nemám vůbec proč vysvětlovat, jak se sestavuje hlasovací seznam mé skupiny. Diskutovali jsme o něm, předtím jsme ho přehodnotili a jsme schopní dát tomuto návrhu naši plnou podporu.

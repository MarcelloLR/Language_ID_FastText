<CHAPTER ID="009-02">
2. Nová úloha a odpovědnost Parlamentu při provádění Lisabonské smlouvy (
<P>
- Před hlasováním
<SPEAKER ID="091" NAME="Jo Leinen" LANGUAGE="DE">
Pane předsedající, dámy a pánové, rád bych řekl něco málo v němčině. Skutečnost, že tato sněmovna na završení své práce v tomto volebním období přijala pět zpráv, jež jsou všechny spojeny s Lisabonskou smlouvou, je důležitým znamením pro evropské volby a pro období po volbách.
<P>
Tato sněmovna vždy nepřetržitě a důsledně pracovala pro reformní Smlouvu, a to i v dobách nesnází a dobách, kdy mnozí pochybovali a dokonce se chtěli projektu vzdát. Se včerejším "ano” v českém senátu jsme udělali obrovský krok vpřed. Blahopřeji zemi, která má předsednictví.
<P>
(Potlesk)
<P>
Můžeme být nyní oprávněně optimističtí v tom, že tento reformní projekt vstoupí v platnost koncem roku 2009 s kladným hlasováním v Irsku.
<P>
Nově zvolený Evropský parlament bude mít mnoho pravomocí a způsobilosti. Nově zvolená sněmovna občanů Evropské unie může naplnit slib, jenž jsme učinili, abychom dosáhli lepší EU s demokratičtější kontrolou a větší transparentností. Děkuji všem svým kolegům ve Výboru pro ústavní záležitosti, zejména dnešním zpravodajům a drtivé většině poslanců v této sněmovně, kteří podpořili všechny zprávy a tento pokrok umožnili. Velmi vám děkuji.
<P>
(Potlesk)
<SPEAKER ID="092" NAME="Předsedající">
Náš kolega poslanec, Hans-Peter Martin, požádal o slovo; musí se skutečně jednat o procesní námitku.
<SPEAKER ID="093" NAME="Hans-Peter Martin" AFFILIATION="NI">
(DE) Pane předsedající, mám jen jednu otázku. Pokud Irové opět řeknou "ne”, jak často budou muset ještě chodit hlasovat? Třikrát, čtyřikrát, pětkrát? Toto není demokracie, to je karaoke parlament.
<SPEAKER ID="094" NAME="Předsedající">
To nebyla procesní námitka, ale mám tu slušnost, že z vás neudělám mučedníka.
<SPEAKER ID="095" NAME="Proinsias De Rossa" AFFILIATION="PSE">
Pane předsedající, chci učinit osobní prohlášení ve vztahu k tomu, co právě řekl pan Martin. Irský parlament není "karaoke parlament” a ohrazuji se, aby byl takto tímto člověkem nazýván.
<P>
(Potlesk)

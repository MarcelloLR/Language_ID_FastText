<CHAPTER ID="005-07">
7. Dodržování lidských práv ve světě (2007) a politika EU (
<P>
- Před hlasováním o pozměňovacím návrhu 3:
<SPEAKER ID="119" NAME="Hannes Swoboda">
jménem skupiny PSE. - (DE) Paní předsedající, rád bych učinil následující prohlášení jménem své skupiny: chtěl bych stáhnout pozměňovací návrh 3. Stále jsme toho názoru, že nenásilí bohužel vždy nestačí k zajištění respektu k lidským právům - jen bych zde připomněl Kosovo a Dárfúr - ale to neznamená, že bychom byli proti principu nenásilí. Proto si přejeme stáhnout náš pozměňovací návrh. Budeme hlasovat pro návrh předložený skupinou PPE-DE a budeme pokračovat na tomto základě.
<P>
- Před hlasováním o pozměňovacím návrhu 7:
<SPEAKER ID="121" NAME="Marco Cappato">
zpravodaj. - (IT) Paní předsedající, dámy a pánové, chtěl jsem poděkovat panu Swobodovi ze skupiny socialistů za to, že stáhli tento pozměňovací návrh v zájmu zjednodušení, a také za vyjasnění, že návrh není takříkajíc jediným nástrojem.
<P>
Rád bych předložil ústní pozměňovací návrh o pozměňovacím návrhu, který navrhla skupina PPE-DE, také v zájmu zjednodušení: na začátku článku by stálo: "považuje nenásilí za nejvhodnější prostředek" a zbytek článku by zůstal stejný. Rovněž bych požádal, aby se slovo nenásilí psalo jako jedno slovo ve všech jazykových verzích, protože se nejedná pouze o negativní pojetí naznačující nepřítomnost násilí, ale jde o pozitivní pojetí jednání, jak nás učí dalajlama, Gándhí a další historické postavy.
<P>
(Parlament souhlasil s přijetím ústního pozměňovacího návrhu)
<P>
- Před hlasováním o článku 23:
<SPEAKER ID="123" NAME="Hélene Flautre" AFFILIATION="Verts/ALE">
(FR) Paní předsedající, chtěla bych podat ústní pozměňující návrh k článku 23, se souhlasem našeho zpravodaje, vyjádřit následující:
<P>
"se znepokojením poukazuje na to, že během posledního roku činnosti tento nový orgán nedokázal svou věrohodnost, ale znovu zdůrazňuje klíčovou roli UNHCR v rámci celkové struktury OSN;".
<P>
(Parlament souhlasil s přijetím ústního pozměňovacího návrhu)

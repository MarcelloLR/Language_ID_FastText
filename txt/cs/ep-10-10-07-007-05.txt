<CHAPTER ID="007-05">
5. Uvolnění prostředků z Evropského fondu pro přizpůsobení se globalizaci: Dánsko/Danfoss Group (
<SPEAKER ID="118" NAME="Barbara Matera">
zpravodajka. - (IT) Pane předsedající, dnešní hlasování nepředstavuje žádné zvláštní problémy a dodržuje konsolidovaný postup. Poslední statistiky ukazují, že stabilně stoupá počet žádostí členských států o vytvoření fondu s odlišnou mírou pružnosti.
<P>
Evropská komise již jistou známku důvěry tomuto financování projevila vyčleněním nových zdrojů v rámci rozpočtové linie Evropský fond pro přizpůsobení se globalizaci. Je to známka pragmatismu, což tento týden potvrdil i Rozpočtový výbor. Skutečnost, že Evropě záleží na jejích občanech, proto byla potvrzena tím, že se Parlament rozhodl nalézt ve svém rozpočtu na rok 2011 prostor pro tento fond, čímž mu dodal skutečný význam, a to navzdory podstatnému zkrácení rezerv.

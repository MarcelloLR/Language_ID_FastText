<CHAPTER ID="010">
Složení Parlamentu:
<SPEAKER ID="134" NAME="Předsedající">
Jak víme, pan Stavros Lambrinidis mi sdělil, že s účinností od 17. června 2011 byl jmenován do funkce ministra zahraničních věcí v řecké vládě.
<P>
Parlament tímto bere jeho sdělení na vědomí a podle čl. 7 odst. 1 aktu o volbě členů Evropského parlamentu ve všeobecných a přímých volbách a čl. 4 odst. 1 a 4 jednacího řádu oznamuje uvolnění mandátu s účinností od 17. června 2011.
<P>
Budeme pokračovat ve své práci a přejeme našemu bývalému kolegovi vše nejlepší a mnoho štěstí.
<P>
Příslušné řecké orgány mne informovaly o zvolení pana Dimitriose Droutsase, který nahradí pana Lambrinidise. Podle čl. 4 odst. 1 jednacího řádu Parlament bere toto nahrazení na vědomí s účinností od 22. června 2011.
<P>
Vítám tohoto nového poslance...
<P>
(Potlesk)
<P>
... a podotýkám, že dokud nejsou ověřeny jeho pověřovací listiny nebo není rozhodnuto o jakémkoli sporu podle čl. 3 odst. 2 jednacího řádu, zasedá pan Dimitrios Droutsas v Parlamentu a jeho orgánech a požívá všech práv, která jsou s tím spojena, pod podmínkou, že předtím učinil prohlášení, že nezastává funkci neslučitelnou s výkonem mandátu poslance Evropského parlamentu.
<P>
Samozřejmě i našemu novému kolegovi přejeme mnoho štěstí.
<P>

<SPEAKER ID="135" NAME="Gerard Batten" AFFILIATION="EFD">
Paní předsedající, procesní připomínka, na druhé straně této místnosti vidím, že jsou ve sněmovně umístěny politické transparenty.
<P>
Domnívám se, že je to v rozporu s pravidly. Osobně se mne to nedotýká, ale mnohokrát jsem v této sněmovně žádal, aby byla uplatňována stejná pravidla pro všechny.
<P>
Mají-li dámy a pánové tam naproti vystavovat své politické transparenty, pak chci mít právo na svém stole trvale vystavit svůj transparent "Volte UKIP" a aby také všichni ostatní mohli vystavit své transparenty.
<P>
Můžeme prosím rozhodnout tak či onak?
<P>
(Potlesk)
<SPEAKER ID="136" NAME="Předsedající">
Děkuji vám, pane Battene, že jste mne na tyto transparenty upozornil. Žádám ty, kdo je vystavili, aby je nyní odstranili.
<SPEAKER ID="137" NAME="Elizabeth Lynne" AFFILIATION="ALDE">
Paní předsedající, ať už s demonstranty souhlasíme, či nikoli, je absolutně nepřípustné, aby jim bylo dovoleno vstupovat do budovy Parlamentu, aby bránili poslancům EP ve vstupu za účelem hlasování.
<P>
Není podstatné, zda s danou záležitostí souhlasíme, či nikoli; musí se něco udělat a zajistit, aby poslancům EP bylo umožněno dostat se dovnitř k hlasování bez zábran.
<P>
(Potlesk)
<SPEAKER ID="138" NAME="Předsedající">
Služby byly na tento problém upozorněny a už by se to nemělo opakovat.
<SPEAKER ID="139" NAME="Barry Madlener" AFFILIATION="NI">
Mnohokrát děkuji, paní předsedající. Chci také přednést procesní připomínku. Konkrétně chci sdělit potěšující zprávu, totiž že předseda mé strany Geert Wilders byl dnes ráno zproštěn všech obvinění vůči své osobě v souvislosti s urážkou islámu. Svoboda projevu v Nizozemsku je zaručena.
<SPEAKER ID="140" NAME="Předsedající">
To nemá nic společného s naší prací zde.

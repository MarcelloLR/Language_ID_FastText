<CHAPTER ID="009-10">
10.  Uvádění přípravků na ochranu rostlin na trh (hlasování) 
<P>
- Zpráva: Hiltrud Breyer
<P>
- Po hlasování o změně č. 243:
<SPEAKER ID="134" NAME="Graham Booth" AFFILIATION="IND/DEM">
Pane předsedající, procesní námitka, toto je naprosté fiasko a my musíme přejít k plně elektronickému hlasování. Toto je naprosto absurdní!
<P>
(Potlesk)
<SPEAKER ID="135" NAME="Předsedající">
Pane Boothi, to není fiasko. Došlo k chybám, které jsou při takto dlouhých hlasováních statisticky normální. Absurdní jsou intervence, jako byla ta vaše.
<P>
(Potlesk)
<P>
- Před hlasováním o legislativním usnesení:
<SPEAKER ID="136" NAME="Edward McMillan-Scott" AFFILIATION="PPE-DE">
Vážený pane předsedající, procesní námitka, nerad bych věci protahoval, a vy jste příliš zdvořilý, abyste to nařídil, ale existuje pravidlo, které umožňuje předsedajícímu při hlasování, když jde o hlasování této délky - osm stran s třiceti samostatnými hlasováními -, nařídit, aby byla zpráva poslána zpátky výboru a tam byla přepracována a poté znovu předložena. Domnívám se, že toto pravidlo bychom měli uplatňovat častěji.
<P>
(Potlesk)
<SPEAKER ID="137" NAME="Hannes Swoboda">
jménem skupiny PSE. - (DE) Vážený pane předsedající, odvedl jste velmi dobrou práci a zasloužíte si dobrý oběd, stejně jako my. Měli bychom odložit hlasování na zítřek.
<SPEAKER ID="138" NAME="Joseph Daul">
jménem skupiny PPE-DE. - (FR) Vážený pane předsedající, jsou dvě hodiny odpoledne, měli bychom zastavit hlasování. Je mi opravdu velice líto, že zpráva jako tato se dostala na zasedání. Navrhuji, aby se příště více práce odvedlo ve výboru a aby se v budoucnu, v plánu na reformu Parlamentu, přehodnotila pravidla jednacího řádu. Takto dál pracovat nemůžeme.
<P>
(Potlesk)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Vážený pane předsedající, myslím si, že to, co řekl zde můj kolega poslanec, je pravda, měl by ovšem zároveň připustit, že to byla právě jeho skupina, která nerespektovala práci ve výboru a předložila všechny změny až dnes.
<P>
(Potlesk)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Vážený pane předsedající, dámy a pánové, výbor v této otázce podle pana Cohn-Bendita rozhodl velmi přesvědčivou většinou, přesto Parlament pracoval proti tomuto rozhodnutí způsobem, který hraničí s bojkotem. Taková je pravda. Tudíž nejde o otázku jednacího řádu, ale o otázku politického přístupu.
<SPEAKER ID="141" NAME="Předsedající">
Dámy a pánové, došlo ke kombinaci dvou nešťastných okolností. Zaprvé jsme vedli velmi dlouhou předcházející rozpravu, která zdržela hlasování, a zadruhé jsme dnes zažili jedno z největších hlasování v tomto zasedání.
<P>
Přerušujeme tedy hlasování v tomto bodě a já Vám děkuji za spolupráci.

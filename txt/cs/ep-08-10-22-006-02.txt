<CHAPTER ID="006-02">
2. Výzvy v oblasti kolektivních dohod v EU (
<P>
- Před hlasováním:
<SPEAKER ID="124" NAME="Jacek Protasiewicz" LANGUAGE="PL">
Pane předsedající, rád bych vás informoval o tom, že po naší včerejší debatě na setkání skupiny PPE-DE jsme se rozhodli odstoupit od tří pozměňovacích návrhů: pozměňovacího návrhu č. 6 odstavce 9, pozměňovacího návrhu č. 8 odstavce 15 a pozměňovacího návrhu č. 10 odstavce 24. Jménem skupiny PPE-DE vám s potěšením oznamuji, že tyto tři pozměňovací návrhy byly vzaty zpět.
<P>
- Po hlasování:
<SPEAKER ID="126" NAME="Emilio Menéndez del Valle" AFFILIATION="PSE">
(ES) Pane předsedající, ve vší úctě, musím učinit následující komentář.
<P>
Po tom, co vysoký představitel OSN velmi správně a citlivě mluvil o Spojenectví civilizací, pokračoval jste v zasedání těmito slovy - možná, že je máte při ruce - která více méně zněla takto:
<P>
"Tak a nyní se po Spojenectví civilizací musíme vrátit zpět na zem.”
<P>
Pane předsedající, s politováním musím konstatovat, že váš komentář nebyl v souladu s parlamentními způsoby a byl nevhodný z vaší pozice předsedajícího.
<SPEAKER ID="127" NAME="Předsedající">
Měl byste si být vědom toho, že jednou z výsad předsedajícího - kterou mí kolegové místopředsedové často využívají - je možnost činit neškodné komentáře ohledně dění ve sněmovně. Tyto komentáře je třeba posuzovat na základě jejich obsahu a záměru.
<P>
Vážení členové Parlamentu, mohu vás ujistit, že mé záměry byly čistě pozitivní.
<P>
Nicméně pokud jste vy, případně kdokoliv další ze členů Parlamentu, shledali na tomto nevinném a laskavém komentáři cokoliv znepokojujícího, pak jej považujte za vzatý zpět.

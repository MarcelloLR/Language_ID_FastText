<CHAPTER ID="007-14">
14. Obecná úprava spotřební daně (
<P>
- Před hlasováním o pozměněném návrhu:
<SPEAKER ID="139" NAME="Astrid Lulling">
zpravodajka.
<P>
- (FR) Pane předsedající, ráda bych vyzvala všechny poslance, kteří se nechtějí vrátit do doby před rokem 1992, tedy před tím, než byl zaveden jednotný trh, aby hlasovali proti této zprávě, neboť to, co Parlament dělá s hlasy, které obdrží, je ostudné.
<P>
Zpráva směšuje všechno dohromady: - zdraví, zdanění atd. Hlasujte proti zprávě, neboť tím hlasujete pro Komisi, která předložila dobrý návrh.
<P>
(Potlesk z řad pravice)
<SPEAKER ID="140" NAME="Předsedající">
Zdá se mi, že stanovisko zpravodajky Lullingové je jasné, bez ohledu na to, zda jej ostatní sdílí. Přistoupíme ke jmenovitému hlasování o pozměněném návrhu jako celku.
<SPEAKER ID="141" NAME="Elisa Ferreira" AFFILIATION="PSE">
(PT) Chci protestovat proti prohlášení, které učinila paní Lullingová a ve kterém se snaží ovlivnit hlasování poslanců v tomto Parlamentu. Je nesmyslné.
<P>
Takový výklad, který zde byl podán, nesdílíme. Pouze z tohoto pohledu bych poslance, kteří vědí, o co zde jde, kteří vědí, že my hájíme jiné zájmy, konkrétně zájem veřejného zdraví a zájmy občanů a zemí, ráda požádala, aby hlasovali pro zprávu.
<P>
(Potlesk z řad levice)
<SPEAKER ID="142" NAME="Předsedající">
Rád bych poslancům připomenul, že v této fázi hlasování není přípustná rozprava. Podle jednacího řádu má paní zpravodajka právo vyjádřit svůj názor, a proto jsem jí to umožnil a nevěděl jsem, zda následující žádost o slovo měla procedurální důvody. Dovolte mi prosím, abych teď pokračoval hlasováním, třebaže jsem obdržel další žádosti o udělení slova.

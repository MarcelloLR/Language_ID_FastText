<CHAPTER ID="008-01">
1. Seznam třetích zemí, jejichž státní příslušníci musí či nemusí mít při překračování vnějších hranic členských států vízum (
<SPEAKER ID="076" NAME="Tanja Fajon">
zpravodajka. - Pane předsedající, jak bylo včera v rozpravě oznámeno, Evropský parlament a Rada se dohodly na společném politickém prohlášení v rámci závazku těchto dvou orgánů potvrzeného Komisí pokračovat v co nejrychlejším dokončení procesu pro Bosnu a Albánii. Nyní bych ráda přečetla znění tohoto prohlášení.
<P>
"Evropská unie rozhodně podporuje cíl zrušit vízovou povinnost pro všechny země západního Balkánu. Evropský parlament a Rada uznávají, že Bývalá jugoslávská republika Makedonie, Černé Hora a Srbsko splňují všechny podmínky pro vízovou liberalizaci. To umožnilo přijmout pozměňovací návrhy k nařízení (ES) č. 539/2001 v řádné lhůtě, a zahrnout tak od 19. prosince 20089 tyto tři země do bezvízového režimu.
<P>
Evropský parlament a Rada vyjadřují naději, že Albánie a Bosna a Hercegovina také brzy zrušení vízové povinnosti dosáhnou. Za tím účelem Evropský parlament a Rada obě tyto země naléhavě vyzývají, aby vyvinuly maximální úsilí ke splnění všech kritérií stanovených v plánu Komise.
<P>
Evropský parlament a Rada vyzývají Komisi, aby předložila legislativní návrh pro změnu nařízení (ES) č. 539/2001, jakmile vyhodnotí, že jednotlivé země splňují plánovaná kritéria, s cílem co nejdříve zavést pro občany těchto zemí bezvízovou povinnost.
<P>
Evropský parlament a Rada přezkoumají návrh na změnu nařízení týkající se Albánie a Bosny a Hercegoviny jako naléhavou záležitost."
<SPEAKER ID="077" NAME="Algirdas Šemeta">
člen Komise. - Komise vítá kladné přijetí tohoto legislativního návrhu Parlamentem na včerejším plenárním zasedání. Schválení tohoto návrhu bude mít konkrétní dopad na občany v příslušných zemích.
<P>
Jak včera zaznělo, na Bosnu a Hercegovinu a Albánii nebude zapomenuto. Komise připraví návrhy na zrušení vízové povinnosti v těchto zemích co nejdříve v roce 2010, jakmile tyto země splní nezbytné předepsané podmínky.
<P>
V tomto ohledu Komise podporuje společné prohlášení Rady a Parlamentu.
<SPEAKER ID="078" NAME="Anna Maria Corazza Bildt" AFFILIATION="PPE">
Pane předsedající, chci jen konstatovat, že je politováníhodné, že švédské předsednictví zde dnes nemohlo být zastoupeno na patřičné ministerské úrovni, protože nebylo pozváno.
<P>
Švédské předsednictví vyjednalo společné prohlášení, které představuje hlavní politický úspěch v oblasti vízové liberalizace. Předsednictví to dlužíme, ale nemáme dokonce ani možnost jim poděkovat. Chci, aby v zápise bylo uvedeno, že předsednictví Rady zde není přítomno, nikoli proto, že nechce, ale proto, že mu to nebylo umožněno.
<SPEAKER ID="079" NAME="Předsedající">
Paní Corazza Bildtová, plně rozumím tomu, co říkáte. Chci však jasně uvést, že Rada se může zúčastnit našich zasedání kdykoli. Má právo zde být, nemusí být zvána.

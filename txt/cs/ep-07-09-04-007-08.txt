<CHAPTER ID="007-08">
8. Přezkum jednotného trhu: odstraňovat překážky a neúčinnost pomocí lepšího provádění a vymáhání (rozprava) 
<P>
- Zpráva: Jacques Toubon
<SPEAKER ID="093" NAME="Monica Frassoni" AFFILIATION="Verts/ALE">
(IT) Pane předsedající, dámy a pánové, požádala jsem o možnost promluvit k otázce spojené s naším pracovním rozvrhem: fakt, že začátek nového školního roku se již po několik let shoduje se zahájením našeho plenárního zasedání, a bohužel tomu tak bude i v příštím roce, představuje závažný rodinný problém pro členy této sněmovny a pro mnoho našich úředníků. Podle mého názoru by se Parlament měl touto otázkou zabývat, protože zdravý psychický a fyzický vývoj našich dětí, které by měli do školy doprovázet jejich rodiče, je záležitostí, která by měla tomuto Parlamentu stát za projednání.
<P>
(Potlesk)
<SPEAKER ID="094" NAME="Předsedající">
Děkuji, paní Frassoniová, jsem si jist, že máte dobrý nápad, ale přišla jste pozdě na shromáždění, tak prosím navštivte ředitele!
<P>
(Smích)
<SPEAKER ID="095" NAME="Thomas Wise" AFFILIATION="IND/DEM">
Pane předsedající, nevím, podle jakého článku toto je, ale na mém hlasovacím lístku je uvedena jiná zpráva, o které se má hlasovat - zpráva Ayaly Senderové. Budeme se znovu svolávat ve 12:30?
<SPEAKER ID="096" NAME="Předsedající">
Rozprava se nekonala a hlasování se uskuteční zítra. Děkuji, že jste se na tento bod zeptal.

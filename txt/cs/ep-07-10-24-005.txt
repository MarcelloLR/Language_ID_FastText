<CHAPTER ID="005">
Summit EU/Rusko (rozprava) 
<SPEAKER ID="047" NAME="Předsedající">
Dalším bodem jsou prohlášení Rady a Komise k summitu Evropské unie a Ruska.
<SPEAKER ID="048" NAME="Manuel Lobo Antunes">
úřadující předseda Rady. - (PT) Vážený pane předsedající, pane komisaři, dámy a pánové, jak víte, 20. summit EU a Ruska se uskuteční tento týden v pátek v portugalském městě Mafra. To podle našeho názoru představuje vynikající příležitost pro vůdce Ruska, ale i Evropské unie, aby posoudili naše vztahy.
<P>
Věříme, že vztahy mezi Evropskou unií a Ruskem jsou všeobecně dobré a určitě mnohem lepší, než nás někdy nutí uvěřit mezinárodní tisk. Rusko je klíčovým partnerem EU a náš vztah bereme velmi vážně. Summit bude otevřeně řešit situaci v EU a v Rusku. Podáme zprávu o vývoji v Evropské unii, zejména pokud jde o pokrok při přípravě návrhu reformní smlouvy, která byla právě přijatá v Lisabonu, a o balíčku týkajícím se liberalizace energetiky, který navrhla Komise a který byl přijat 9. září.
<P>
Pokud jde o společný prostor, přezkoumáme pokrok, kterého bylo při realizaci plánů dosaženo. Tento proces je i nadále velmi pozitivní, i když některé oblasti je potřebné posunout dopředu. V určitých důležitých oblastech pomohla dosáhnout tohoto cíle stálá rada pro partnerství (PPC). Stálá rada pro partnerství v oblasti kultury, která bude zasedat den před summitem, pomůže zintenzivnit naši spolupráci v oblasti kultury.
<P>
Pokud jde o priority summitu, máme v úmyslu dosáhnout dohody o spuštění systému včasného varování v energetickém odvětví, což se v zásadě dohodlo už během minulého summitu, který se konal v Samaře. Pokud vezmeme v úvahu vzájemnou závislost Evropské unie v otázce energetiky, musí dojít ke zvýšení důvěry a vzájemné spolupráce. Proto zdůrazníme cíle a zásady, které musí EU respektovat ve vztahu k našemu energetickému partnerství, zejména vzájemnost, transparentnost, otevřenost a vytváření účinné právní a regulační soustavy. Podle našeho názoru musí být zásady smlouvy o energetické chartě a dokument o celosvětové energetické bezpečnosti, které skupina G8 přijala v Sankt-Petěrburgu, zahrnuty do nové dohody mezi EU a Ruskem, která bude právně závazná a nahradí současnou dohodu o partnerství a spolupráci (PCA).
<P>
V oblasti investic vítáme oficiální dialog vytvořený v plánu pro společný hospodářský prostor. Je životně důležité, aby se pro EU vytvořily transparentní, nediskriminační a předvídatelné podmínky pro podniky investující v Rusku, se zřetelem na zákon o strategických investicích, o němž uvažuje Duma. Též budeme naléhat na Rusko, aby se vyhnulo selektivnímu užívání doprovodných politik, týkajících se životního prostředí nebo zdaňování, zdržování existujících investic nebo vytváření skrytých překážek pro nové investice. Věříme, že vstup Ruska do Světové obchodní organizace (WTO) je prioritou, která je důvodem, proč máme v úmyslu otevřít tuto otázku během summitu. Možná bude mít Komise k tomu co říct.
<P>
Musím zdůraznit, že summit využijeme i k tomu, aby jsme vyvinuli tlak, v zájmu zajištění pokroku, pokud se do té doby nenajde uspokojivé řešení hlavních nevyřešených otázek, jako je vývozní clo na dřevo nebo diskriminující cla vlakové přepravy.
<P>
Jsme si vědomí toho, že tento summit přichází v době, kdy jsou v Rusku aktuální prezidentské volby i volby do Dumy. Ve volebním procesu budou mimořádně důležité svoboda projevu a svoboda tisku a shromažďování a budou společně představovat skutečný test demokratické legitimnosti Ruska. Úřad pro demokratické instituce a lidská práva (ODIHR) musí dostat volný přístup ke sledování voleb do Dumy. Rusko má jako člen Organizace pro bezpečnost a spolupráci v Evropě (OBSE) a Rady Evropy mimořádnou odpovědnost za ochranu společných hodnot. Je politováníhodné, že určité otázky zastínily vztahy mezi Evropskou unií a Ruskem, vzhledem k tomu, že naše vzájemná závislost roste, nezmenšuje se.
<P>
Rusko a EU musí spolupracovat, aby překonaly své odlišnosti, neboť k naší spolupráci skutečně neexistuje žádná alternativa. Naneštěstí je začátek jednání o nové dohodě mezi EU a Ruskem stále na mrtvém bodě. Zákaz, který Rusko uvalilo na vývoz polského masa a zeleniny stále přetrvává a představuje významnou překážku v zahájení jednání. Komise naznačila svou připravenost na pokračování ve vytváření kontaktů, s cílem najít vzájemně přijatelné řešení. Situace se bohužel i nadále komplikuje, a to rozhodnutím, které přijaly ruské veterinární úřady koncem minulého měsíce, na základě kterého došlo k zákazu dovozu masa vyrobeného 36 podniky EU.
<P>
Sporným bodem, který zabraňuje rozběhnutí jednání o nové dohodě mezi EU a Ruskem, je též přerušení dodávek ropy směřující do Litvy přes ropovod Družba. Uplynul více než rok, aniž by Rusko vydalo oficiální informace o úniku z ropovodu nebo o vyhlídce na pokračování v dodávkách. Proto je nevyhnutné najít uspokojivé řešení, které vytvoří potřebnou důvěru v pokračování v rozvíjení partnerství mezi EU a Ruskem v oblasti energetiky.
<P>
Navzdory současné patové situace v jednání by se situace neměla nadměrně dramatizovat. Ve skutečnosti jsme se v roku 2006 dohodli s Ruskem, že dohoda o partnerství a spolupráci zůstane i nadále v platnosti, čímž se vyhneme jakémukoliv právnímu vakuu v našich vztazích s Ruskem.
<P>
Nakonec zcela určitě zmíníme nejdůležitější otázky, o kterých se momentálně hovoří na mezinárodním plénu, zejména otázku Kosova a Iráku. Zároveň zdůrazníme, důležitost pozitivní spolupráce s Ruskem v našem společném sousedství, abychom tak mohli řešit společné otázky zájmu a obavy, za všechny bych zmínil nevyřešené konflikty.
<SPEAKER ID="049" NAME="Benita Ferrero-Waldner">
členka Komise. - Vážený pane předsedající, Rusko není jen naším blízkým sousedem, je naším strategickým partnerem. Pokud se podíváme na obchod a investice, vidíme, že jsou na vzestupu, a též vidíme, jako řekl náš pan předseda, že roste naše vzájemná závislost. Ale víme i to, že Rusko je klíčovým partnerem při řešení národních konfliktů a globálních problémů, které jsme už též zmínili, a že je potřebné toho ještě mnoho udělat, abychom plně využili potenciál našeho vztahu.
<P>
Nadcházející summit, který se uskuteční v pátek, je další příležitostí posoudit naše vztahy. Pokud nevyřešíme několik přetrvávajících problémů, budeme pokračovat v řešení jiných, a tím připravíme půdu pro další spolupráci v tomto momentu přechodu.
<P>
Víme, že pro Rusko je to kritické období, je několik měsíců před důležitými parlamentními a prezidentskými volbami, a též víme, že Evropská unie už vyjádřila své obavy z uplatňování demokratických zásad a závazků vůči lidským právům v Rusku. My, Evropská unie, sledujeme tento rozvoj velmi pozorně, nadcházející volby budou v tomto ohledu důležitým testem, a očekáváme, že Rusko přijme rozumné rozhodnutí a pozve pozorovatele OBSE, aby monitorovali volby.
<P>
Též využijeme příležitost a vyjádříme naše obavy v oblasti lidských práv, jako je omezování svobody tisku, útoky na novináře, tlak na nevládní organizace a situace v severním Kavkazu.
<P>
Když jsem byla 11. a 12. října v Kaliningradu, měla jsem příležitost hovořit o nadcházejícím summitu s hlavním poradcem pana prezidenta, zvláštním vyslancem panem Jastrzembským. Dovolte mi na začátek uvést několik dobrých příkladů, ale potom ukázat, kde nezaznamenáme pokrok.
<P>
Domnívám se, že se Rusko připravuje oznámit svůj finanční příspěvek do několika mezinárodních programů spolupráce, které řídí EU. To bude velmi vítaný krok, neboť spolupráce na našich rozvíjejících se hranicích je po rozšíření z roku 2004 důležitou věcí. A Kaliningrad je též samozřejmě velmi specifický případ, díky jeho jedinečné zeměpisné poloze.
<P>
To si vyžaduje, jak jsme vždy tvrdili, specifické dohody na ulehčení mezinárodní spolupráce a místní přeshraniční dopravy. Finanční příspěvek Ruska však bude také velmi dobře načasovaný, vzhledem k velmi závažnému přetížení dopravy na hranicích mezi členskými státy a Ruskem v Kaliningradu a na hraničních přechodech s jinými členskými zeměmi na jiných místech.
<P>
Řady kamionů, které se táhnou až 50 km na straně EU, určitě nelze akceptovat. Potřebujeme zavést jisté kroky, a proto jsme souhlasili s tím, aby Rusko zredukovalo zábrany. Právě nyní začínáme realizovat zkušební projekt Komise zaměřený na vyměňování celních informací a modernizaci financování hraniční infrastruktury. Úlohou Ruska je zefektivnit své postupy na hranicích. V zásadě je připravené to učinit, ale vyžaduje si to jistý čas.
<P>
Náš pan předseda se již zmínil o energetice. Jen bych ještě ráda dodala, že bychom měli být schopní oznámit dohodu o mechanismu včasného varování, který řeší problémy s dodávkami ještě před tím, než přijdou do krizového bodu. Náš pan předseda mluvil o energetické kultuře a též o investicích, takže k tomu už nemusím nic dodávat. Ráda bych to jen doplnila tím, že řeknu, že investiční a obchodní vztahy se též budou projednávat u kulatého stolu průmyslníků v Lisabonu, s účastí pana Güntera Verheugena a Andrise Piebalgse, který začne zítra, tedy ve čtvrtek. Tento kulatý stůl potom podá zprávu o svých závěrech na summitu v pátek. Myslím, že je to dobrý příspěvek ke skutečnému růstu obchodních vztahů.
<P>
Rusko je klíčovým hospodářským subjektem Světové obchodní organizace, a ráda bych dodala, že úsilí Ruska pomůžeme. Víte, že jsme byli vždy oddaní přijetí Ruska do Světové obchodní organizace. Taktéž si myslíme, že je velmi důležité mít vyrovnané hrací pole, a to je i důvod, proč klademe tak velký důraz na dokončení přijetí Ruska do Světové obchodní organizace. Summit dodá tomuto komplexnímu procesu, který se nachází v kritickém stadiu, nový impuls.
<P>
Během summitu podepíšeme novou dohodu o oceli, čímž zvýšíme množství, které může Rusko vyvážet do Evropské unie. Dalším pozitivním znakem spolupráce EU a Ruska je fakt, že se během summitu podepíše memorandum o porozumění mezi Evropským monitorovacím centrem pro drogy a drogovou závislost a Ruským federálním úřadem pro kontrolu drog.
<P>
Co je méně pozitivní, ráda bych vás informovala, že i když se Rusko jasně v květnu v Samaře zavázalo, že konečně podepíše dohodu o přeletech nad Sibiří, a to včas před dalším summitem v Mafře, vyhlídky na to se zdají být velmi malé. Chceme v této dlouhotrvající roztržce obrátit list. Pozitivní krok ze strany Ruska by nám potom umožnil pokračovat v leteckém summitu, který je naplánovaný na listopad v Moskvě, kde by došlo k určení obrovského potenciálu pro spolupráci v tomto odvětví.
<P>
Pokud jde o mezinárodní otázky, bude Kosovo zaručeně tím nejdůležitějším, a potřebujeme společně s Ruskem zvážit, jako najít řešení této otázky, s ohledem na přetrvávající snahy Trojky. Musíme se vyhnout obnovení konfliktu na Balkáně.
<P>
Též prodiskutujeme další důležité mezinárodní otázky, jako je Střední východ před konferencí v Annapolisu; Írán po nedávné návštěvě prezidenta Putina v Teheránu a Afghánistánu; Barma/Myanmar; a situace s ohledem na zmrazené konflikty zejména v Gruzii a v Moldavsku.
<P>
Rádi bychom spolupracovali s Ruskem v konstruktivním duchu a hledali řešení těchto choulostivých otázek. Proto musíme pokračovat v začaté práci a nikdy neztrácet ze zřetele naše dlouhodobé projekty.
<SPEAKER ID="050" NAME="José Ignacio Salafranca Sánchez-Neyra">
jménem skupiny PPE-DE. - (ES) Vážený pane předsedající, doufáme, tak jako to zdůraznil tisk, že portugalský podzim bude teplejší než ruské jaro, aspoň pokud jde o summit v Samaře.
<P>
Jak řekl pan komisař, domnívám se, že potřebujeme pokračovat v budování strategického přidružení s Ruskem, ale klima bude ve větší míře záviset na teplotě v Rusku než na teplotě v Evropské unii: do jisté míry vzhledem k tomu, co řekl pan komisař, především v souvislosti s novou úlohou, kterou chce Rusko sehrát na mezinárodní scéně, a zejména pokud jde o otázku zabezpečení dodávek energie.
<P>
Tento vztah, pane předsedající, však musíme vybudovat na řadě pilířů. Za prvé bude jakékoliv rozhodnutí nebo krok proti členskému státu považováno za rozhodnutí nebo krok proti Evropské unii jako takové.
<P>
Za druhé, vážený pane předsedající, Evropská unie je neodvolatelně a nepopiratelně odhodlaná prosazovat lidská práva a musí být při bránění těchto postojů velmi silná. V tomto ohledu se mi zdá, že bychom měli přivítat rozhodnutí ruské vlády konečně souhlasit s udělením víz skupině Zelených/Evropské svobodné aliance, aby se tak mohla zúčastnit setkání v Moskvě.
<P>
Jedna věc, která způsobuje obavy, je vyhlášení v souvislosti s nedávným summitem zemí sousedících s Kaspickým mořem, o formovaní určitého typu široké fronty, který bude do jisté míry bojovat s vnitrostátními a mezinárodními hrozbami a některými názory v Organizaci spojených národů.
<P>
Už budu končit, pane předsedající. Vážený pane komisaři, pane úřadující předsedo, braňte pragmaticky zájmy Evropské unie, vybudujte toto přidružení, ale nezapomeňte, že výsledky musí odpovídat ideálům. Vzpomínám si na něco, co jsem nedávno četl v přirozeně vynikajícím článku v časopise The Economist: pan Putin prý na wiesbadenském summitu řekl spolkové kancelářce paní Merkelové, že právě tam Dostojevský prohrál v ruletě.
<P>
Věřím, že Evropská unie bude mít v Portugalsku větší štěstí než ruský spisovatel ve Wiesbadenu.
<SPEAKER ID="051" NAME="Jan Marinus Wiersma">
jménem skupiny PSE. - (NL) Vážený pane předsedající, v přípravě před blížícím se summitem, zůstává nejdůležitějším předpokladem mé skupiny to, že Rusko a Evropská unie mají řadu společných zájmů, a i přes naše odlišné názory by měla Evropská unie během nadcházejícího summitu i nadále pokračovat v práci na základě tohoto předpokladu. Rusko a Evropa se navzájem potřebují, aby mohly zvládat problémy v Evropě, ale zejména potřebují jeden druhého při řešení významných mezinárodních otázek. Trvale udržitelná bezpečnost v Evropě je možná jen ve spolupráci s Ruskem.
<P>
Z těchto důvodů jsme my, moje skupina a já, vždy podporovali strategické partnerství s Ruskem. Na tento summit je připravený zcela zaplněný program, o čemž již pan komisař a zástupce předsednictva hovořili. Stejně však doufáme, že v určitém bodě nastane pohyb směrem k otázce mandátu pro vyjednávání o nové dohodě partnerství a spolupráce. Věříme, že nová polská vláda bude schopná lépe spolupracovat s Moskvou a důsledkem bude možná vytvoření většího prostoru pro pokrok.
<P>
Vztah energetiky je mimořádně důležitý a také si myslíme, že počátečním bodem musí být reciprocita, ale musíme si uvědomit, že jde o jistou formu vzájemné závislosti, kterou bychom spolu měli zvládat snáz. Též žádáme větší spolupráci s oblastí Černého moře a doufáme, že se na summite též prodiskutují otázky jako podněsterská oblast a Gruzie.
<P>
Předcházející řečníci se už zmínili o stavu demokracie v Rusku a to samozřejmě není něco, co bychom mohli z této diskuse vynechat. Též nás znepokojuje příprava voleb do Dumy. Chceme také, aby byly kampaně svobodné a čestné a aby měly všechny strany stejnou možnost projevu. To je důvod, proč je tak důležité prosazovat otázku pozorovatelů v Moskvě: nejen pozorovatelů v daný den voleb, ale i pozorovatelů během kampaně před samotnými volbami. Všichni víme, jak je důležité mít možnost správně volby posoudit; země, která má ambice předsedat Parlamentnímu shromáždění Rady Evropy by opravdu měla být schopná a ochotná pracovat s OBSE, pokud jde o pozorování voleb.
<P>
Na závěr opakuji, co jsem řekl již na začátku, měli bychom pokračovat ve svém kritickém postoji vůči Rusku, kritickém pokud jde o lidská práva a demokracii, ale neměli bychom zbytečně věci polarizovat. Naším výchozím bodem by stále měla být snaha být dobrým sousedem, spolupracovat a snažit se řešit situace v Evropě společně, a nikoliv ustavičně věci zveličovat.
<SPEAKER ID="052" NAME="Graham Watson">
jménem skupiny ALDE. - Vážený pane předsedající, květnový summit v Samaře odhalil trhliny v našem strategickém partnerství s Ruskem, pokud jde o otázku energetiky, Kosova a lidských práv. Tyto trhliny se staly zlomovou linií, která je nyní tak hluboká a široká, že musíme rychle zdůraznit, jak lze usilovat o smysluplné "partnerství" založené na společných hodnotách.
<P>
Jak přiznává samotný pan Putin, "Rusko se tak rychle nestane, pokud vůbec někdy, zemí, kde budou mít liberální hodnoty hluboké historické kořeny".
<P>
Jak dlouho ještě můžeme ignorovat tuto skutečnost, tento důkaz? Ne že by Rusové odmítali kulturní požitky západu, protože prezident Putin často hovořil o místě své země v srdci Evropy. Ne, tato prudkost, toto odmítnutí, je namířené především proti tomu, co prezident Barroso nazývá "posvátné hodnoty" Evropy, hodnoty jako svoboda, demokracie a právní řád, což v dnešním Rusku viditelně chybí.
<P>
Pan Salafranca Sánchez-Neyra měl pravdu. Od Rady a Komise jsme slyšeli příliš mnoho reálné politiky a příliš málo etické politiky. Náš vztah s Ruskem je určitě strategický, ale nedá se popsat jako partnerství.
<P>
Potřebujeme pragmatický přístup, musíme, kde se dá, spolupracovat na otázkách oboustranného zájmu, jako jsou hraniční přechody, dodávka energie a připojení k Světové obchodní organizaci, i když včerejší oznámení kontroly cen potravin představuje návrat k hospodářským strategiím z minulosti.
<P>
S Ruskem může dojít k jistému pokroku, ale bez fanfár, a potom bude následovat frustrace, která poznamenává příliš mnoho summitů EU a Ruska.
<P>
Potřebujeme trošku víc otevřenosti, neboť Rusové stojí před dvěmi významnými volbami. Pokud by vývoj lidského klonování dosáhl vyššího stupně, prezident Putin by pravděpodobně kandidoval na prezidenta i na ministerského předsedu, podle příkladu Kaczýnských v Polsku. Pro zemi, která svrhla v roce 1917 oligarchii, je dost neuvěřitelné, že převahu získává nový absolutismus, a my bychom neměli naši kritiku omezovat ze strachu z ohrožení partnerství, které existuje jen na papíře.
<P>
Jen tehdy, kdy bude existovat nezávislé soudnictví, svoboda projevu a demokracie i ve skutečnosti, a kdy novináři, opoziční strany a nevládní organizace budou moci spolupracovat bez strachu z odplaty, může Evropa na sebe vzít solidaritu s Ruskem.
<P>
To je i důvod, proč má skupina hledala řešení jak ukončit tuto rozpravu, a více než 300 poslanců Parlamentu naši výzvu podpořilo. Musíme být připraveni dát na papír to, co říkáme na veřejnosti, a odmítnout ty, kdo tvrdí, že Parlament není nic jiného než místo, kde se hodně diskutuje, ale které nepřináší žádný konkrétní výsledek.
<P>
Reformní smlouva slibuje Parlamentu poprvé možnost říct svůj názor na vnější činnost. Proto nám dovolte toho využít, abychom se mohli úkolu zhostit a vyslovit na summite poselství, které nebude moci prezident Putin ignorovat.
<SPEAKER ID="053" NAME="Konrad Szymański">
jménem skupiny UEN. - (PL) Rozhodnutí, které včera přijali lídři Skupiny Evropské lidové strany (křesťanských demokratů) a Evropských demokratů, a to nepřijmout před summitem EU a Ruska usnesení, ukazuje, že pro nás Rusko stále představuje jistý problém. Rozhodnutí znamená vážnou chybu. Toto není ten druh francouzsko-německého motoru, který očekáváme v naší části Evropy.
<P>
Naše usnesení ze dne 2. května před summitem v Samaře bylo velmi užitečné. Věřím, že dnešní ticho nesvědčí o pokusu vybočit od jasně vymezené a demokratické politiky vůči Rusku. Pokud přístup přijatý v Samaře zmaříme, Rusko se ještě více přesvědčí, že integrace a zejména rozšíření z roku 2004 jsou vývojem, který může ignorovat nebo bagatelizovat. Politici, kteří se momentálně snaží zavírat oči před krokem Ruska směrem k diktatuře ve jménu pseudorealismu, souhlasí s tím, aby se zopakoval finský případ. Souhlasí s diskriminací střední Evropy, a tím i s oslabením pozice Evropské unie jako globálního partnera.
<SPEAKER ID="054" NAME="Bart Staes" LANGUAGE="ET">
Vážený pane předsedající, pane komisaři, dámy a pánové. Pane ministře, ve svém úvodu jste řekl, že vztahy s Ruskem jsou dobré nebo v každém případe lepší, než se píše v mezinárodním tisku. Pane ministře, žijete na Marsu? Nebo na Venuši? Odvažujete se říkat Rusům, na čem záleží, nebo pro vás znamená Evropská unie jen peníze a obchod? Je to pro vás důležitější než demokracie a lidská práva?
<P>
Dovolte nám to říct na plná ústa: Rusko klouže po kluzkém břehu na cestě k plnohodnotné diktatuře, v čele se silným vůdcem: silným vůdcem, který nebude tolerovat žádný protest a který nasadí svou tajnou policii FSB vždy, kdy si smyslí, že je to nutné, vůdcem, který se nevzdá své moci za žádných podmínek a který použije všechny triky, aby po parlamentních volbách v prosinci a prezidentských volbách v březnu udržel v rukou opratě moci. Rusko se, pane ministře, vyvíjí do uzavřené společnosti, kde by vládní režim nejraději nikomu neumožnil dívat se mu přes ramena.
<P>
Nerad bych zůstal u teoretických úvah. Skutečností je, že lidská práva jsou v Rusku neustále pod tlakem a stav demokracie je žalostný. Skutečností je, že svoboda projevu a svoboda tisku podléhá přísné autocenzuře. Nedávno přijatý zákon o extremismu se dá snadno použít na umlčení novinářů a politických oponentů.
<P>
Skutečností je, že ruský režim považuje silnou a nezávislou občanskou společnost za nežádoucí, a že pozice nevládních organizací je pod silným tlakem z důvodu omezujících právních předpisů. Skutečností je, pane ministře, že svobodné volby jsou tam utopií. Zúčastnit se mohou jen ti, které režim toleruje. Například koalici Jiné Rusko, seskupené kolem Garriho Kasparova, zakázali se bezprostředně se blížících parlamentních voleb zúčastnit.
<P>
Abych to shrnul, pane ministře, situace v Čečensku možná už není aktuálním problémem v politice, ale situace je tam stále mimořádně znepokojující. Lidi tam vraždí, zajišťují a nezákonně zadržují, vydírají, únosy jsou na denním pořádku a mučení je běžnou praxí. Toto je realita v Rusku, pane ministře, a doufám, že si to budete pamatovat, až budete koncem týdne mluvit s panem Putinem.
<SPEAKER ID="055" NAME="Helmuth Markov" LANGUAGE="DE">
Vážený pane předsedající, stabilita a rozvoj v Evropě a ve světě není možná bez rozumné spolupráce mezi Evropskou unií a Ruskem. Čeho bys se rád dočkal v porovnání se Samarou? Byl bych rád, kdybyste se vrátil a řekl nám, že máte s Ruskem společnou strategii řešení kosovského problému a společnou strategii mírového procesu na Středním východě a že máte společný postoj v otázce jaderného problému v Íránu a společnou strategii řešení problému podněsterské oblasti.
<P>
Není to jen otázka dodávky energie. Zapomeňme na projekt Galileo. Průmysl ho nechce a účet mají vyrovnat plátci daní. Spolupracujme s Ruskem na vypracování rozumné energetické politiky za pomoci nových technologií. Pojďme s Ruskem vyřešit problém bezvízového cestování. Proč jsme v této oblasti stále nedosáhli většího pokroku, kromě těchto konkrétních skupin? Podle mého názoru se toho dá udělat opravdu mnoho.
<P>
Jaká bude pozice Evropské unie v otázce raketového štítu? Budeme stát při Rusku nebo řekneme, že nechceme obranný štít Spojených států? Myslím, že by bylo úžasné, pokud by se nám toho podařilo dosáhnout. Samozřejmě, též musíme být k Rusku kritičtí a říct, že pokud vystupujeme proti protiteroristickým plánům, které zpracoval pan Schäuble a pan Jung v Německu, musíme Rusku také říct, že odmítáme tyto antidiskriminační zákony. Je to dost jasné.
<P>
Pokud si myslíme, že se v Čečensku nedodržují lidská práva, musíme to Rusům velmi jasně říct, ale potom se tím musíme podrobně zabývat. Myslím si, že pokud máme rozumnou partnerskou dohodu, toto je něco, co dobří partneři mohou a musí jeden druhému říct. Potřebujeme Rusko a Rusko potřebuje nás, a spolu budeme dosáhneme pokroku, pokud vyložíme všechny problémy na stůl a především, pokud navrhneme jejich řešení.
<SPEAKER ID="056" NAME="Jana Bobošíková" AFFILIATION="NI">
(CS) Dámy a pánové, pokud chceme obstát v globální realitě, je nutné, aby Unie jako silné uskupení a Rusko jako velmoc lépe integrovaly své ekonomiky.
<P>
Jen tak budou úspěšně čelit nevyhnutelným politickým tlakům, které mohou toto partnerství z rozumu rozdělovat. Nyní je realita taková, že pokud vyjmeme z obchodních vztahů energii, ruské vývozy do Unie jsou zhruba stejně velké jako do Maroka nebo do Argentiny. Proto podporuji výzvu komisaře pro obchod Mandelsona, který požádal Unii i Rusko, aby se přestali chovat, cituji: "jako dvě města, která spojuje jen úzká silnice a plynovod".
<P>
Jsem přesvědčená, že oba partneři se musí zaměřit na vytvoření dlouhodobých, vzájemně výhodných hospodářských a obchodních vztahů a nepropadat krátkodobému politickému taktizování. Domnívám se, že je v zájmu občanů Unie, aby postupovala vůči Rusku jednotně, což se nyní neděje. Měli bychom tlačit na vytvoření stabilnějšího podnikatelského a politického klimatu v Rusku, které by zahrnovalo méně dovozních bariér a vytvořilo větší prostor pro investory právě z Evropské unie.
<SPEAKER ID="057" NAME="Reino Paasilinna" AFFILIATION="PSE">
(FI) Vážený pane předsedající, dámy a pánové, existují dva způsoby, jak uvažovat o vztazích mezi EU a Ruskem. Můžeme je vnímat buď jako problém, nebo jako příležitost. Jak víme, v současnosti jsou oba přístupy hojně zastoupené.
<P>
Minulý týden podnikli v Lisabonu lídři Unie kroky směrem k koherentnější zahraniční politice. Nemohla by být politika týkající se Ruska pro obě strany první zastávkou ve prospěch Ruska? Je potřebné vylepšit partnerskou a kooperační dohodu a my to víme. V oblasti Severní dimenze se něčeho dosáhlo v otázkách souvisejících s Baltským mořem, ale musíme se posunout do nových oblastí. Plány existují, ale na cestě není až tak mnoho cestovatelů.
<P>
Potvrdili jsme členství Ruska ve Světové obchodní organizaci. Musíme dotáhnout smlouvu do konce. Potom bude možné kontrolovat daň ze stavebního dřeva a nelegální poplatky uvalené na hranicích, o kterých se paní komisařka Ferrerová-Waldnerová zmiňovala. Jsme plně závislí jeden od druhého v otázkách energií, ale tato závislost musí fungovat oběma směry. Vývoz představuje závislost právě tak jako dovoz.
<P>
Proto potřebujeme tuto švejkovinu s Ruskem ukončit. Bohužel tato situace trvá už velmi dlouho, ale vzdávám poctu novému lídrovi Polska, který se pokusil zlepšit vztahy s Ruskem i s Německem. Je zjevné, že Rusko představuje větší problém.
<P>
Rozhovory musí dospět k výsledkům v oblasti práv občanů, nejen pokud jde o otázku zboží. Chtěl bych se zeptat Rady, zda se bude na summitu hovořit o clech na stavební dřevo. A co nový zákon v Rusku týkající se postupu, podle kterého se podezřelý nevydává na výslech do země, ve které spáchal zločin? Toto je velmi zvláštní postup. Jinými slovy, zločinec, který spáchá zločin v členském státe, může hledat azyl v Rusku. Bude se Rada na summitu věnovat této otázce?
<SPEAKER ID="058" NAME="Annemie Neyts-Uyttebroeck" AFFILIATION="ALDE">
(NL) Vážený pane předsedající, pane komisaři, dámy a pánové, jak tak poslouchám celou tuto diskusi a prohlášení Rady a Komise, je mi absolutně jasné, jak je to náročné, s ohledem na Rusko, kombinovat nezbytný respekt vůči této velké a důležité zemi a těmto velkým a důležitým lidem s propagací našich základních zásad právního řádu, s fungující demokracií, svobodou pro média a s dodržováním lidských práv. Je náročné najít správnou rovnováhu, tím spíš, že prezident Putin, tak jako nikdo jiný, ovládá umění využívat každého rozdílu v názorech nebo rozličných odstínů v názorech mezi členskými státy.
<P>
Slyšeli jsme, že v Rusku se mají brzy konat volby a víme, že se tak stane zakrátko. V tomto kontextu bych ráda zdůraznila, že podmínky, které dostaly jednotlivé strany, jež nejsou zastoupené v Dumě, jsou zcela nehodné demokracie. Ať už mluvíme o výšce depozitu, počtu požadovaných podpisů či kontrol, podívejme se, co se stalo v Sankt-Petěrsburgu před několika měsíci - ani v jednom z těchto bodů nesplnili kritéria, která bychom my a zbytek světa považovali za nezbytná pro svobodné a spravedlivé volby. Jinými slovy, to nevěstí nic dobrého.
<P>
Také jsme slyšeli znepokojující zprávy o pokusech udržet kontrolu nad kontakty studentů a nad lidmi z výměnných programů. Jinými slovy, a už končím, pane předsedající, členské státy se musí lépe sjednotit a být ostražitější, aby mohla tato spolupráce pokračovat i nadále.
<SPEAKER ID="059" NAME="Inese Vaidere" AFFILIATION="UEN">
(LV) Dámy a pánové, Rusko je významným partnerem, ale jeho politika nám způsobuje obavy. Zatím nebyly v ulicích Ruska vztyčené sochy pana Putina, ale už nyní se projevují znaky kultu osobnosti. Kandidatura prezidenta státu v parlamentních volbách je dosud nepoznaný precedens v historii demokratického státu, právě tak jako nominace hlavy radikálního hnutí Naši na post ministra pro záležitosti mladých a odmítnutí přijmout delegaci z podvýboru pro lidská práva Evropského parlamentu. Manipulace zahraničních národů ze strany Ruska považuji za nebezpečné. Průzkumy v Lotyšsku ukázaly, že podpora Ruska pro lidi je v radikálním rozporu s integrací společnosti. Též se obávám, že historie politické aktivity lidí, kteří nedávno v Evropském parlamentu organizovali Ruské fórum, zavdává důvod se domnívat, že v jiných Evropských státech mohou existovat destruktivní plány. Naší povinností je tyto manipulace porazit, neboť Rusko neustále posouvá hranice naší trpělivosti. Pokud jde o rozhovory o energetice, je potřebné, aby se vytvořily zásady a ratifikovala se Energetická charta, která bude tvořit neoddělitelnou součást nové dohody, navzdory tomu, že Moskva vyjadřuje svou nespokojenost s doložkou vzájemnosti. Děkuji.
<SPEAKER ID="060" NAME="Hélène Flautre" AFFILIATION="Verts/ALE">
- (FR) Vážený pane předsedající, dámy a pánové, řekněme si to jasně! Rozhodnutí, které jsme přijali včera, již dnes ruské úřady interpretují jako velký úspěch: žádné usnesení, žádný vzkaz. Je to skutečné odškodnění za odmítnutí oficiální delegace pro lidská práva Evropského parlamentu. Ruská společnost je více než kdy jindy zajatcem propagandistického tisku a uchyluje se k nebezpečnému nacionalismu.
<P>
V dnešním Rusku převládá násilí na základě strachu a zisky z toho má rasismus a xenofobie. Slovo "nezávislý" se nedá dál používat. "Nezávislí" aktivisté za lidská práva, novináři nebo političtí oponenti dostávají automaticky pojmenování "nepřátelé režimu". Byl jim ostatně věnovaný zákon přijatý v roce 2007. Pod rouškou boje proti extremismu ve skutečnosti dává úřadům úplnou svobodu v nespravedlivém boji. A jak nám včera řekla paní Maria Mendrasová, toto prostředí neustálého násilí páchaného na lidských právech lidi nemobilizuje. Risk pana Putina se tedy vyplatil: podařilo se mu přesvědčit své spoluobčany, že v oblasti demokracie a lidských práv existuje určitá ruská specifičnost.
<P>
Vzhledem k této koncepci vůbec nepřekvapuje, že Rusko je stále posledním členem Rady Evropy, který neratifikoval protokol č. 14. To je pro pana Putina dar z nebes, požehnání. Znamená to, že nemusí postupovat v souladu s pravidly a může zabránit, aby se soudní případy někam pohnuly, zejména pokud jde o případy mučených Čečenců. Vzhledem k této situaci by bylo naivní očekávat, že v Rusku dne 2. prosince proběhnou svobodné a nezávislé volby. Není to za daných okolností ve skutečnosti jen lidové hlasování, kdo je za a kdo proti Vladimíru Putinovi? Bez změny ústavy bude mít i nadále kontrolu nad všemi politickými, hospodářskými, finančními, administrativními, soudními a bezpečnostními otázkami.
<P>
V předvečer summitu Evropské unie a Ruska vyzývám Radu a Komisi, aby postavily lidská práva na nejvyšší politickou úroveň. Je nevyhnutné, abychom sehráli klíčovou úlohu, ať už diskutujeme o budoucí dohodě, Kosově, nebo energetice. To je to, co od nás žádají ruští demokraté. Jednoduše říkají: "I nadále o nich mluvte, říkejte dál pravdu". Přinejmenším při tom aspoň neriskujeme naše životy.
<SPEAKER ID="062" NAME="Vladimír Remek" AFFILIATION="GUE/NGL">
(CS) Vážení přítomní, diskuse na téma vztahů Unie s Ruskem patří k našim nejčastějším debatám.
<P>
Pravidelně tu ale slyším stále stejná klišé, ať už motivovaná záměrem, nepochopením nebo neznalostí věci. Jenže my nemůžeme jednat s Ruskem jinak než jako s partnerem, ať se nám to líbí nebo ne. A pokud nebudeme hledat spíš společná slova a postupnými kroky nedosáhneme zlepšování vztahů, tak na to doplatí Unie víc než Rusko. To neznamená zavírat oči nad problémy, ale vnímat realitu a měřit stejným metrem.
<P>
To, že je dnes Rusko ekonomicky silnější a proto i sebevědomější je prostě fakt, to že hájí svoje zájmy je totéž, co dělají třeba Spojené státy a ostatně i my. Potřebujeme střízlivý přístup, i proto jsem rád, že jsme odložením rezoluce dali v EP volnější ruku našim zástupcům pro summit v Portugalsku.
<P>
Dnešní Rusko není Sovětský svaz - to říkám nejen z vlastní dlouholeté zkušenosti práce v této zemi - to pro zajímavost zároveň opakuji slova šéfky americké diplomacie.
<SPEAKER ID="063" NAME="Ria Oomen-Ruijten" AFFILIATION="PPE-DE">
(NL) Paní předsedající, chtěla bych poděkovat úřadujícímu předsedovi Rady a předsedovi Komise. Nechystám se měřit úspěch summitu podle délky závěrečného společného vyhlášení. Pro mě je důležité, abychom zhmotnili detaily těch témat, u kterých víme, že musíme najít společné řešení, a věřím, že se o nich bude hovořit.
<P>
Vztahy mezi EU a Ruskem jsou nesmírně složité. To se během tohoto volebního období nezmění. Musíme však vzít na vědomí, že pro Rusko a EU neexistuje žádná jiná hospodářská a politická alternativa než partnerství. Paní předsedající, pro takové partnerství máme vynikající dohodu. Existuje už deset let. Jak ji v budoucnu kreativně využijeme? Summit je též významnou příležitostí požádat o vyjasnění pojmu demokracie, a děkuji Komisi za to, co v souvislosti s touto otázkou plánuje udělat.
<P>
Vždy mě zasáhne, že v Rusku se stabilita a demokracie chápou jako protiklady, což samozřejmě není a ani nikdy nebude náš názor. Pro nás všechny je velmi důležitý vstup Ruska do Světové obchodní organizace (WTO).
<SPEAKER ID="064" NAME="Hannes Swoboda" AFFILIATION="PSE">
(DE) Paní předsedající, jak uvedl pan Watson, nemá smysl stavět proti sobě věcnou politiku a etickou politiku. Faktem je, že potřebujeme obě. Během jednání s Ruskem musíme být realističtí, musíme jasně a pevně obhajovat naše etická a morální stanoviska.
<P>
Mnozí z nás si mysleli, že po pádu komunismu Rusko jednoduše zmizí ze světové scény, a mnoho lidí si to přálo. To se však nestalo. Nestalo se tak zejména proto, že růstem cen energie bylo Rusko schopné zvýšit svoje výnosy, a tím znovu získat moc na mezinárodním poli. Tento fakt musíme přijmout, protože v opačném případe nejsme schopní přijmout realitu.
<P>
Existují však věci, které akceptovat nechceme. Jsou to negativní vývojové trendy, jak objasnil pan úřadující předseda Rady a paní komisařka. Nejsme jednoduše připravení akceptovat, že se dělá stále víc a víc kroků k potlačení demokracie v Rusku. Jsou to kroky, které nemůžeme akceptovat, kroky, které nemají nic společného s budováním demokracie, ale přispívají k jejímu narušování. Neschvalujeme postoj Ruska, které bohužel odmítá nabídnout svým sousedům, našim společným sousedům, otevřené partnerství, což by bylo i v našem zájmu. Musíme jasně říct, že na upevňování tohoto partnerství chceme s Ruskem spolupracovat, ale s Ruskem, které uznává nezávislost a suverenitu všech svých sousedů.
<P>
Nesmíme akceptovat například situaci, kdy se Rusko oprávněně snaží ovlivnit jiné země prostřednictvím svého členství v Radě Evropy nebo v OBSE, na druhé straně však odmítá zodpovědnost a například protestuje proti přítomnosti pozorovatelů voleb. Ze zásady bychom k volbám neměli pociťovat nedůvěru, ale země jako Rusko, která si myslí, že má plně rozvinutou demokracii, musí též povolit jistá kontrolní opatření. Pokud Rusko chce hrát významnou roli v Radě Evropy a v OBSE, je potřebné ho vyzvat, aby tento fakt dokázalo tím, že připustí přítomnost pozorovatelů voleb, kteří zaručí transparentnost a spravedlivost voleb. Tuto jasnou zprávu by Evropská unie měla Rusku vyslat.
<SPEAKER ID="065" NAME="Bronisław Geremek" AFFILIATION="ALDE">
(PL) Pane úřadující předsedo Rady, paní komisařko, myslím si, že při jednáních o vztazích mezi Ruskem a Evropskou unií bychom si měli položit otázku, co chce Rusko od Evropské unie a co Evropská unie očekává od Ruska. Jistý ruský politik se vyjádřil, že Rusko by nyní mělo volit takzvanou politiku zadržování . Pokud tak Rusko skutečně učiní, v určitém smyslu to bude znamenat návrat do období studené války. Měli bychom zvážit, co přesně by Rusko chtělo zadržet. Že by závan svobody pocházející z Evropské unie? Jde o vážný problém. Zároveň Evropská unie tvrdí, že se snaží o strategické partnerství s Ruskem.
<P>
Výzva, které čelíme, je určitě náročná a udělali bychom dobře, kdybychom měli na paměti, že nevyhnutným předpokladem rozvíjení zdravého partnerství s Ruskem jsou zásady právního státu. Právní stát znamená nezávislost soudnictví. Znamená svobodu médií, svobodu projevu a hospodářskou svobodu. Znamená to také nezavírání podnikatelů do vězení. Navíc to znamená uplatňování zásad právního státu v oblasti mezinárodních vztahů, což by znamenalo uvolnění konfliktů na Kavkazu a v Moldávii a naléhání na mezinárodní společenství v otázce Kosova.
<SPEAKER ID="066" NAME="Hanna Foltyn-Kubicka" AFFILIATION="UEN">
(PL) Paní předsedající, summit EU - Rusko připadá na velmi důležitý moment v ruské historii, a to na konec éry pana Putina. Bude to však opravdový konec této éry?
<P>
Výsledkem prezidentských voleb v Ruské federaci nebude změna, protože moc zůstane i nadále v rukou té stejné osoby, která se tentokrát bude oslovovat premiér. Andrej Lugovoj, údajný vrah Alexandra Litviněnka, se má stát členem parlamentu, a tím získat imunitu. Ruské orgány tedy otevřeně chrání osobu, která zřejmě spáchala závažný trestný čin na území Evropské unie. Takovým jednáním vysílají jasnou zprávu, že zájmy Kremlu jsou prioritou nad všemi zákony, jako i nad úctou k členským zemím Evropské unie.
<P>
Po volbách se nic nezmění. Obyvatelé Čečenska budou i nadále vyvražďováni, tisk bude i nadále umlčován, a bohaté zásoby přírodních zdrojů Kremlu umožní i nadále uskutečňovat brutální zahraniční politiku. Velmi si přeji, aby představitelé Evropské unie měli tento fakt na paměti během jednání s ruskou delegací. Naši představitelé by též měli myslet na to, že rozhovory samy o sobě nejsou podstatné. Důležitými se stanou až tehdy, kdy povedou ke skutečným změnám v rámci Ruské federace.
<SPEAKER ID="067" NAME="Christopher Beazley" AFFILIATION="PPE-DE">
Paní předsedající, chtěl bych požádat pana úřadujícího předsedu Rady a paní komisařku, aby poskytli tomuto Parlamentu záruky, v souladu se včerejší žádostí, že názory, které tu odezněly budou v pátek v Mafře přednesené přímo prezidentu Putinovi a jeho poradcům.
<P>
Dozvěděli jsme se o třech hlavních zásadách, které předseda Barroso označil jako posvátné zásady solidarity, reciprocity a právního státu. Úřadující předseda Rady si je jako občan Portugalska určitě vědom, že moje země, Anglie, má jedno z nejstarších spojenectví právě s jeho zemí. Proto rozumíme významu solidarity a vzájemné podpory. V případě, že zapomeneme, je tu náš společný patron, sv. Jorge, aby nám to připomněl.
<P>
Útok na jednu členskou zemi nebo na diplomaty jedné členské země, případně útoky hackerů na jednu členskou zemi, jsou útokem na celou EU. Bylo by jistě vhodné připomenout prezidentu Putinovi, že tato solidarita a reciprocita jsou pro nás podstatné. Nemůžeme přijmout koncepci suverénní demokracie, pokud to na jedné straně znamená, že Rusko vstoupí do mezinárodních organizací - paní komisařko, vy jste se zmínila o WTO - s příslibem dodržování závazků, a potom tyto závazky neplní. Toto je potřebné zdůraznit.
<P>
Zítra Michailu Chodorkovskému končí čtyřletý trest odnětí svobody, který si odpykal na Sibiři. Podle ruského práva si měl trest odpykávat v Moskvě. Bylo by vhodné připomenout prezidentu Putinovi, že v našich vztazích je právní stát obousměrná záležitost. Pan Chodorkovskij osvobozený nebude, neboť byla vznesena nová obvinění.
<P>
Možná si položíte otázku, co to má společného s EU. Odpovědí jsou obavy mnoha podnikatelů z EU z porušování obchodních a právních závazků.
<P>
Nakonec, pane úřadující předsedo Rady, my nejsme odsouzení ke spolupráci a nemůžeme mít partnerství bez vzájemného respektu a vzájemného porozumění, na dosáhnutí čehož naše strana vyvíjí velké úsilí. Potřebujeme záruky od prezidenta Putina, že rozumí našim základním zásadám.
<SPEAKER ID="068" NAME="Libor Rouček" AFFILIATION="PSE">
(CS) Dámy a pánové, já plně souhlasím s výrokem ministra Antunese, že vztahy mezi EU a Ruskem jsou mnohem pevnější a silnější, než by se mohlo na první pohled zdát.
<P>
S Ruskem nás pojí společný zájem na strategickém partnerství. Obýváme koneckonců společný kontinent, s Ruskem nás pojí vzájemná hospodářská závislost, bez vzájemné spolupráce nevyřešíme žádný vážný mezinárodní problém. Ať se jedná o globální oteplování, nešíření zbraní hromadného ničení, konflikt na Blízkém východě, v Kosovu apod. Jinými slovy, silné, všestranné a vyvážené sousedské vztahy mezi Unií a Ruskem mají zásadní význam pro stabilitu, bezpečnost a prosperitu celé Evropy.
<P>
Při pěstování a posilování těchto vztahů bychom však neměli zapomínat na základní hodnoty, na kterých je Evropská unie postavena, tzn. na základní hodnoty lidských a občanských práv, demokracie a právního státu. Já jsem přesvědčen, že tyto hodnoty je nutno připomínat našim ruským kolegům právě nyní v souvislosti s nadcházejícími volbami v Rusku.
<P>
Na nadcházejícím summitu v Mafře by Unie měla našim ruským partnerům připomínat také zásady transparentnosti a reciprocity v hospodářských vztazích. Ano, evropské trhy by měly zůstat otevřeny pro ruské firmy. Stejně plně otevřeny by však měly být i trhy ruské pro firmy evropské, a to včetně trhů a firem energetických.
<SPEAKER ID="069" NAME="Georgios Papastamkos" AFFILIATION="PPE-DE">
(EL) Paní předsedající, přechod k novému strategickému partnerství mezi EU a Ruskem není jednoduchou záležitostí. Komplikují ho postupné rozdíly, které jsou někdy zdrojem značného napětí. Zveličování těchto rozdílů vyvolává návrat omezujících postojů z minulosti, přítomnost znejišťuje a překáží konstruktivnímu pokroku.
<P>
Ve věci partnerství EU a Ruska by bylo potřebné položit několik uvážlivých otázek. Vyrovnalo se Rusko s realitou rozšiřování Unie? Překonala Unie počáteční problémy spojené s jejím rozšiřováním směrem na východ? Pociťují nové členské státy svou účast ve fungujícím Evropském bezpečnostním systému? Jak reaguje Unie na snahy Ruska nanovo vymezit a posilnit svou novou úlohu, kterou sehrává v mezinárodní rovnováze sil? Budou obě strany pokračovat v ovzduší nedůvěry a "tiché diplomacie", nebo se budou snažit dosáhnout společných akčních plánů?
<P>
Dámy a pánové, podle mého názoru nejsou samotné odvětvové přístupy nejlepší volbou. Ohlášený plán vytvoření čtyř společných prostor musí zůstat politicky závazný, stejně jako i snaha Ruska o vstup do WTO. Na spolupráci v hospodářských otázkách, otázkách svobody, bezpečnosti a spravedlnosti, vnější bezpečnosti, výzkumu, vzdělávání a kultury je proto potřebná rozsáhlá a pevná partnerská struktura. Rusofobie nemá v Evropské unii založené na zásadě demokracie, právního řádu a základních svobod místo. Chápu zvýšenou citlivost některých občanů z nových členských států, ale přílišné zaobírání se událostmi z minulosti může zpochybnit vyhlídky na transparentní politickou spolupráci a úzké institucionální propojení.
<P>
Pane úřadující předsedo Rady, paní komisařko, stanovit společné politické a hospodářské cíle v zájmu demokratických zásad, míru, stability a bezpečnosti je vzájemně výhodné pro obě strany.
<SPEAKER ID="070" NAME="Józef Pinior" AFFILIATION="PSE">
(PL) Paní předsedající, paní komisařko, na úvod bych rád zdůraznil důležitost strategického partnerství mezi Evropskou unií a Ruskem a chtěl bych vyjádřit své sympatie občanům Ruské federace, a samozřejmě všem národnostem žijícím v Rusku. Také bych chtěl vyzdvihnout úspěchy Ruska v hospodářském rozvoji a při řešení sociální krize. Skutečné strategické partnerství však vyžaduje seriozní a čestný přístup k vzájemným vztahům. Evropská unie se znepokojením zaznamenala vznik nového systému moci koncentrované do rukou prezidenta Putina. Hrozí, že tento systém bude soustavně oslabovat liberální demokracii v samotném Rusku. Také rozdmýchává plameny neoimperialismu v ruské zahraniční politice. V dokumentech připravených před summitem EU a Ruska upozorňuje Amnesty International na případy porušování lidských práv v Rusku. Informace, které Amnesty poskytla, se týkají nedodržování lidských práv ze strany vládních organizací na území severního Kavkazu, hlavně v Čečensku a Ingušsku, zhoršující se situace, pokud jde o svobodu projevu a sdružování, vražd novinářů a nárůstu rasově motivovaného násilí.
<P>
Portugalské předsednictvo by mělo na summitu, který je naplánovaný na 26. října v Mafre, dát podnět k řešení problémů, o kterých se Amnesty International zmiňuje. Je důležité, aby ruská občanská společnost, novináři a aktivisté za lidská práva vnímali Evropskou unii jako ochránce základních práv a jako spojence demokratického, liberálního a světu otevřeného Ruska.
<SPEAKER ID="071" NAME="Elmar Brok" AFFILIATION="PPE-DE">
(DE) Paní předsedající, pane úřadující předsedo Rady, paní komisařko, dámy a pánové, doufám, že summit EU a Ruska nás donutí na chvíli se zastavit a konečně si určit naše společné zájmy, protože tyto zájmy nepochybně existují. Patří sem hospodářské zájmy a zájmy bezpečnostní politiky, zejména otázky Blízkého východu, Íránu, boje proti terorismu a jiné, kde si musíme přiznat, že nedokážeme dosáhnout našich cílů bez účasti Ruska. Ale Rusko musí též pochopit, že když se nezúčastní, poškodí tím svoje vlastní zájmy.
<P>
Při pohledu na demografický vývoj v Rusku a jeho nekonečné sibiřské planiny, a na lidnaté země tu u nás, nebál bych se hrozby z Evropy, kdybych byl na ruské straně. Dlouhodobě bych tuto hrozbu viděl jinde. Myslím si, že tu je vysoká úroveň shody, na základě které musíme jednat.
<P>
Na tzv. západní straně, kam zahrnuji i Spojené státy, jsme Rusko nebrali vážně v době, kdy se této zemi příliš nedařilo. Výsledkem je její odvrácení se od nás a nárůst imperialistického chování. Platí to i na vývoj v samotném Rusku, zejména v oblasti lidských práv a svobody tisku a jeho stále častějších a nepřijatelných vyhlášení týkajících se nezávislosti jeho sousedů. Je nepřijatelné žádat od zemí ruského "blízkého zahraničí", aby si osvojily jistý typ chování vůči jedné konkrétní zemi. Každá země má právo na svobodné a nezávislé rozhodnutí a právo zvolit si cestu, po které se bude ubírat. Rusko to musí akceptovat. Návrat k starým pořádkům není možný a použití energie jako zbraně je dokonce ještě méně přijatelné.
<P>
Při podrobné analýze našich zájmů zjistíme, že existuje jen cesta vpřed. Myslím si, že po skončení voleb v Rusku to bude znovu možné a také doufám, že to zabrání Rusku vydat se po nesprávné ekonomické cestě. Vysoké příjmy přicházející do země z jejího ropného a plynárenského průmyslu se používají na revitalizaci starých koncernů těžkého průmyslu v leteckém a loďařském odvětví a podobných odvětvích. Pokud se jejich situace zhorší, Rusko bude muset čelit stejně katastrofální situaci jako předtím, z důvodu nevybudování pevných a jasných hospodářských struktur skládajících se z malých a středních podniků. Následky takového úpadku jsou zřejmé. Je také v našem zájmu zabezpečit, aby v Rusku nevzniklo žádné nové vakuum, pokud ceny ropy poklesnou.
<SPEAKER ID="072" NAME="Ana Maria Gomes" AFFILIATION="PSE">
(PT) Tento summit může napomoci vyřešit nesrovnalosti, které nadále ovlivňují vztahy mezi Evropskou unií a Moskvou. Ministr Amado však už opatrně snížil laťku, když objasnil, že předsednictvo neplánuje na summit v Mafře žádný ambiciózní program.
<P>
Jeho partner pan Lavrov si v nedávném interview pro agenturu Lusa stěžoval na nemoc šířící se v Evropské unii, při čemž narážel na nekonstruktivní postoj některých jejích členů. Jenže naše vztahy zhoršuje pomalé odumírání demokracie, lidských práv, svobody tisku a právního řádu v Rusku, jakožto i beztrestnost některých bývalých členů bezpečnostních sil, s níž vytvářejí agendu Ruské federace. Toto vše znepokojuje veřejné mínění v Evropě a odráží se i ve vzájemných vztazích. Tuto nemoc šířící se v Evropské unii, tyto rozkoly se snažíme léčit a velmi účinným nástrojem je reformní smlouva. Naneštěstí zatím neexistuje lék, který by zastavil směřování Putinova Ruska k autokracii, a nalezení léku nám zabere mnohem víc času, pokud bude Rada Evropské unie nadále zavírat před tímto problémem oči.
<SPEAKER ID="073" NAME="Roberta Alma Anastase" AFFILIATION="PPE-DE">
(RO) Summit v Mafře, který je naplánovaný na 26. října 2007, se bude konat na pokraji událostí s velkým vlivem na budoucnost vztahů mezi Evropskou unií a Ruskem. Vyjmenovala bych jen některé z nich: ukončení platnosti dohody o partnerství a spolupráci mezi Evropskou unií a Ruskem, parlamentní volby v prosinci 2007 a prezidentské volby v březnu 2008 v Rusku. Tyto události poskytují možnost nejen vyzvat Rusko k otevřenému a čestnému dialogu s Evropskou unií, ale i ke zhodnocení spolupráce za uplynulých 10 let.
<P>
Připojuji se k projevům svých kolegů které tu již zazněly, a stejně jako oni bych se chtěla soustředit na důležitost úlohy Ruska v společném sousedství a regionu Černého moře. Pohled na posledních 10 let dokazuje, že zamrznuté konflikty, přetrvávající v tomto regionu a politické i hospodářské vztahy Ruska se zeměmi v regionu a s jeho sousedy, současnými členy Evropské unie, se ne vždy zakládají na reciprocitě, důvěře a zásadě dobrých vztahů. Pokud hovoříme o zamrznutých konfliktech, dobrým příkladem je nedávný a velmi dobře známý případ týkající se podmínek, za kterých byli propuštění političtí vězni Andrej Ivanţoc a Tudor Popa. Ti jsou živým důkazem nestability, existující v této oblasti. Jsou důkazem nejistoty na tomto území, která postihuje celý region. Proto by měl summit v Mafře otevřít tato témata a připomenout základní cíl, kterého chce Evropská unie dosáhnout - vytvořit v regionu Černého moře a jeho sousedství skutečné území demokracie, stability a prosperity.
<P>
Tématem rozhovorů Evropské unie s Ruskem by proto měla systematicky být pozice této země a její konstruktivní zainteresovanost v tomto ohledu v souladu s mezinárodními normami a závazky. Skutečné strategické partnerství a pevné, prospěšné vztahy vyžadují zvýšenou odpovědnost a pevný příslib na obou stranách.
<SPEAKER ID="074" NAME="Katrin Saks" AFFILIATION="PSE">
(ET) Včera se v Parlamentu odehrálo maďarské loutkové divadlo. Přinutilo mě to zamyslet se nad tím, jako tu někdy hlasujeme. Jednoduše zvedneme ruku. Stali jsme se též loutkami?
<P>
Šíří se zvěsti o zákulisních dohodách týkajících se návrhu předsednictva nechat projít usnesení o Rusku, pravděpodobně s cílem vyhnout se dusné atmosféře na summitu Evropské unie a Ruska. Je hanebné, jak snadno opouštíme svůj vlastní postoj k sebevyjádření.
<P>
Toto je nejlepší příklad toho, jak Evropa nepochopila, že problémy ve vztazích s Ruskem nespočívají v detailech, ale v našem chování. V minulosti Evropský parlament čelil takovým situacím, jako jsou tyto. Dnes se mi však zdá, že strach paralyzující ruskou společnost začal ovlivňovat i nás.
<P>
Proč opakovaně děláme Rusku ústupky? Zachovali jsme si víru v naše vlastní zásady, nebo jsme se nechali přesvědčit, že Rusko je tak odlišné, že nejen naše palačinky, ale i partnerské vztahy musí být podle ruské módy. Takovéto chování je škodlivé pro obě strany, jak pro Evropskou unii, tak i pro Rusko samotné.
<SPEAKER ID="075" NAME="Tunne Kelam" AFFILIATION="PPE-DE">
Paní předsedající, myslím si, že je nejvyšší čas čelit realitě. Poslanec Watson se zmínil o prasklinách v mechanismu současné spolupráce, ze kterých se postupně stávají trhliny. Ve smlouvě o partnerství a spolupráci se mluví o stejných hodnotách pro všechny. Chris Patten však před několika lety napsal, že nevěří, že v tomto sdílíme ty stejné hodnoty. Přetvářka a stavění Potěmkinovských vesnic je tradičním rysem ruské státní politiky a pan Putin se stále tváří, že má demokracii, zatímco téměř úplně završil budování autoritativního, do velké míry nacionalistického státu.
<P>
Tváříme se také, že nadcházející volby budou klíčové, o čemž já pochybuji, protože se udělalo vše pro manipulaci těchto voleb s cílem dosáhnout výsledků v souladu s přáními pana Putina. Dokonce se vytvořily umělé opoziční strany a falešné nevládní organizace. Pokud nyní budeme souhlasit s touto přetvářkou a budeme se tvářit, že věříme v takovýto druh demokracie, budeme spoluodpovědní za dění v Rusku a za osud obyčejných Rusů, kteří si zaslouží něco lepšího než takovouto falešnou demokracii.
<P>
Proto rozhodně nesouhlasím s vyhlášením Rady, že neexistuje žádná jiná alternativa spolupráce. Tvořit a mít rozličné alternativy patří mezi základy demokracie a mezi naše závazky patří i ochrana lidských práv. Naše vztahy musíme uvést do rovnováhy a musíme vyslat signál o naší připravenosti ukončit spolupráci, pokud Rusko naši reciprocitu a otevřenost neopětuje.
<SPEAKER ID="076" NAME="Manuel Lobo Antunes">
úřadující předseda Rady. - (PT) Paní předsedající, paní komisařko, dámy a pánové, při všech dnešních projevech o nadcházejícím summitu Evropské unie a Ruska a celkových vztazích mezi Evropskou unií a Ruskem a též o vnitropolitické situaci v Rusku, jako ji vidíte vy. Mojí povinností je říct, že jsem tyto názory vzal na vědomí a vezmu je v úvahu.
<P>
Podle mého názoru existuje jedno pojivo společné pro všechny poznámky a analýzy, které tu dnes odezněly. A tím je fakt, že Rusko je strategickým partnerem Evropské unie. Evropská unie Rusko potřebuje, stejně jako Rusko potřebuje Evropskou unii. Opírá se to o absolutně nevyvratitelné zjištění o potřebě budování vztahu založeného na společných hodnotách a zásadách, který je přirozeně vzájemně prospěšný, ale i pevný a solidní.
<P>
Hovořilo se o solidaritě, lidských právech a reciprocitě. Dnes, více než kdykoliv předtím, se musí Evropská unie prezentovat před Ruskem pevná ve své vnitřní solidaritě. Vždy jsem tvrdil, že problém jednoho členského státu je problémem všech členských států. Za žádných okolností nesmí být tato soudržnost zpochybněná.
<P>
Co se týká otázky lidských práv, všichni víme, že v naší Unii je zakořeněna úcta k právnímu státu, demokracii a lidským právům. Toto jsou naše neodmyslitelné hodnoty a zásady, kterými se za každých okolností musí řídit naše vztahy s třetími zeměmi.
<P>
Pochopitelně je naší úlohou zajistit reciprocitu, ale při jejím zajišťování na ni máme stejné právo od jiných. Pokud v této chvíli, jak se vyjádřil jeden z poslanců, existují trhliny, myslím si, že Evropská unie a Rusko mohou jen získat, pokud udělají vše, co je v jejich silách v rozsahu tohoto referenčního rámce, o kterém jsem se zmínil. Jinými slovy, v rámci solidarity, reciprocity a dodržování lidských práv.
<P>
Pro Evropskou unii je samozřejmě nevyhnutné, aby se tyto pukliny zacelily. A na to musíme vynaložit své úsilí. Během plnění této úlohy si přirozeně budeme vědomi těžkostí a rozdílných cílů, ale také budeme rozhodní, protože si uvědomujeme, že současná situace neslouží nejlepším zájmům Unie. Je samozřejmě naší povinností pracovat v zájmu Evropské unie a budeme tak jednat otevřeně a transparentně, jednáním tváří v tvář, což musíme dělat vždy s partnery, které považujeme za strategické.
<P>
Nepochybně to bude intenzivní a významný dialog. Budeme hovořit o hospodářství, obchodu, lidských právech a samozřejmě o mezinárodní a regionální politické situaci. Doufáme, a vynaložíme na to naše úsilí, že i navzdory těžkostem, problémům a rozdílnosti názorů, navzdory všemu, budeme v pátek, na konci summitu, moci říct, že v našich vztazích nastal posun a i navzdory těmto těžkostem se nám podařilo dosáhnout našich cílů.
<SPEAKER ID="077" NAME="Benita Ferrero-Waldner">
členka Komise. - (DE) Paní předsedající, dámy a pánové, chtěla bych navázat na některé body, které tu zazněly. Tato diskuse jednu věc zcela vyjasnila: dnes je tu velmi výrazný vztah napětí.
<P>
Stále zastávám názor, že Rusko je strategický partner. Také jsem však řekla, že je to sousední země, a proto je obzvlášť důležité brát věci, o nichž hovořil Graham Watson a Christopher Beazley i další, velmi vážně. My je skutečně vážně bereme.
<P>
Podívejme se zpět na předcházející summit v Samaře. Při této příležitosti Angela Merkelová ve funkci předsedkyně Rady vyložila karty na stůl nejen na setkání, ale také vůči médiím. Proto si prosím nemyslete, že tyto hodnoty nejsou pro nás důležité. Víme o některých znepokojujících vyhlídkách týkajících se svobody médií, nezávislosti soudnictví a otázek spravedlnosti, i ve vztahu k volbám.
<P>
Všechny otázky, které tu dnes zazněly, jsou samozřejmě správné. Musím však dodat, že poznámky Elmara Broka vystihly i moje vlastní stanovisko, a to potřebu jasně vymezit naše zájmy. Samozřejmě, na jedné straně jsou ve hře velmi důležité otázky bezpečnosti, zatímco na té druhé jsou lidská práva a zájmy demokracie.
<P>
Samozřejmě je též důležité zmínit se o třech základních zásadách, o nichž mluvil pan Beazley. Těmito zásadami jsou solidarita, reciprocita a právní stát. Přirozeně mají různé formy, o tom nemůžeme mít pochyb. Pan Beazley, máte úplnou pravdu, ale mohu vás ujistit, že i ony budou na stole.
<P>
Vím, že pan předseda Barroso bude o těchto záležitostech mluvit velice jasně, například zejména v souvislosti s energiemi. Jak už víte, Komise právě přijala balíček opatření, které jsou zaměřené tímto směrem. Chceme jasná pravidla, podporované všemi v zájmu skutečné reciprocity.
<P>
Nyní bych vám chtěla připomenout už jen jeden bod: čím lépe jsme připravení mluvit v rámci Evropské unie skutečně jednohlasně, tím budeme silnější. Jak všichni víme, ne vždy se nám to daří. Čím silnějším se však stává Rusko, tím jednohlasněji bychom měli mluvit. Jsme na této energii závislí, ale naše zájmy ochráníme nejlépe tehdy, když vyšleme silný a jasný odkaz.
<P>
Možná jsme v minulosti nevěnovali tomuto dost pozornosti, a když mělo Rusko slabší hospodářskou pozici, pravděpodobně jsme mu nedali dostatečnou podporu. Dnes však musíme usilovat o pozici založenou na reciprocitě a snažit se o skutečně partnerský přístup. Znamená to, že Rusko musí též uznat, co je důležité pro nás.
<SPEAKER ID="078" NAME="Přesedající">
Bylo předloženo šest návrhů usnesení na ukončení rozpravy v souladu s čl. 103 odst. 2 jednacího řádu.
<P>
Rozprava je ukončena.
<P>
Hlasování se uskuteční během následující schůze.
<P>
Písemná prohlášení (článek 142)
<SPEAKER ID="079" NAME="András Gyürk  " AFFILIATION="PPE-DE">
písemně. - (HU) V souvislosti se summitem EU-Rusko, bych chtěl upozornit na několik faktorů týkajících se energetické politiky. Nemyslím si, že přeháním, když řeknu, že pravidla tržního hospodářství se v současné energetické politice Ruska neuplatňují. Rusko se neztotožňuje se zásadami ochrany zahraničních investic a nediskriminačního obchodu. Rusko se uchází o přijetí do evropského energetického sektoru, ale svůj trh neotevírá zahraničním podnikům. Při mnoha příležitostech jsme mohli být svědky toho, že Moskva ve věcech souvisejících s energiemi využívala v posledních letech svůj vývoz energií jako nástroj na vyvíjení politického tlaku. Dělo se tak ruku v ruce s úsilím zaměřeným na rozsévání nesouladu mezi členskými státy Evropské unie.
<P>
Při vymezování společné Evropské energetické politiky musíme brát zřetel na skutečnost, že Rusko už není schopné uspokojit vlastní spotřebu zemního plynu a vývozní požadavky z vlastních zdrojů zemního plynu. Nezanedbatelné procento zemního plynu dováží Rusko ze Střední Asie. Pokles dodávek plynu by mohl znamenat, že bude Moskva využívat politiku v ještě větší míře jako základ plnění objednávek energií v budoucnosti.
<P>
Věříme, že je důležité uplatňovat zásadu svobodné hospodářské soutěže také v zahraničních vztazích Evropské unie. Musíme dát jasně najevo, že pokus o vytvoření monopolu v oblasti energetických zdrojů považujeme za nepřijatelný. Základním zájmem Evropské unie je zajistit stabilní dodávky energií. Jsme přesvědčení, že se zvyšujícím se tlakem na členské státy je možné úspěšně bojovat jedině jednotnou Evropskou unií, která bude jednat podle zásad solidarity Společenství.
<P>
Zajištění evropských dodávek energií bez Ruska není v současnosti možné. Zároveň však musí být tento zvláštní vztah založený na reciprocitě.
<SPEAKER ID="080" NAME="Richard Seeber  " LANGUAGE="DE">
EU a Rusko byly jak v současnosti, tak i v minulosti spojeny společnou historií, silnými hospodářskými a politickými kontakty a sdílenými tradicemi. Tato spolupráce se ještě více prohloubila při pokračujícím procese globalizace a rostoucí poptávce evropských zemí po fosilních palivech. Členské státy EU se při zjišťování dodávek energií i do budoucnosti spoléhají na intenzivnější spolupráci v tomto odvětví už od roku 1990.
<P>
V tomto kontextu představuje Smlouva o energetické chartě klíčový nástroj. Tato smlouva přispívá k podpoře rozvoje energetického potenciálu východoevropských zemí při garantování stálých dodávek energií členským státům EU. Vzhledem ke stále rozmazanější hranici mezi otázkami zahraniční politiky / zahraničního obchodu, je neúspěch Ruska ratifikovat Smlouvu o energetické chartě znepokojující. V této souvislosti nesmí nikdy dojít k ohrožení práv zakotvených v Listině základních práv a to i ve vnějších vztazích EU.
<P>
Vzhledem k silné hospodářské nezávislosti mezi EU a Ruskem nemohou být výhružné hospodářské projevy účelným prostředkem k dosažení cílů zahraniční politiky, a proto se musí odmítnout. Vyzývám Komisi a Radu, aby odolala projevům Ruska zabezpečit si jednostranné výhody na evropských trzích s energiemi. Musí být zabezpečená plná reciprocita liberalizace trhu a ochrany investic.
<P>
(Jednání bylo přerušeno v 11:40 kvůli udělování ceny LUX a pokračovalo ve 12:00.)
<SPEAKER ID="083" NAME="Martin Schulz">
jménem skupiny PSE. - (DE) Vážený pane předsedající, chci přednést žádost předsedovi Parlamentu, ne vám jako předsedajícímu, ale předsedovi Parlamentu.
<P>
Toto je žádost, kterou přednáším jménem své skupiny. Jsem si ale jistý, že mluvím za všechny demokratické skupiny v Parlamentu. Myslím si, stejně jako i moji kolegové, že záležitost, na kterou chci upozornit, je tak závažná, že musím požádat pana předsedu Pötteringa, aby podniknul kroky proti jednotlivcům, které se chystám jmenovat.
<P>
Během posledních dvou dní došlo v Budapešti ke dvěma velkým protestním akcím. Na tom není nic neobvyklého: demonstrace se v hlavních městech Evropy vyskytují běžně a někdy se končí násilnostmi. Rozhodně se s tím nedá souhlasit, ale nedá se tomu zabránit. Události, které se odehrály v Budapešti v uplynulých dnech, dostaly nový rozměr a rád bych vám řekl proč.
<P>
Můžete si o ministerském předsedovi Gyurcsánym myslet , co chcete. Můžete ho podporovat, nebo být proti němu. Co je nepřijatelné, dámy a pánové...
<P>
(Rozruch v sále)
<P>
Můžete podporovat předsedu vlády Gyurcsánye, nebo být proti němu. Co je nepřijatelné, dámy a pánové - navrhuji, abyste se pozorně podívali, kdo se mě snaží překřičet - co je nepřijatelné, je, aby byl ministerský předseda v Evropské unii označený během demonstrací za "špinavého žida". Přidává to nový rozměr, a to rozměr fašistů v tomto Parlamentu.
<P>
(Hlasitý potlesk)
<P>
Byl bych vděčný, pane předsedající, pokud byste požádal pana Pötteringa o vyjádření absolutní podpory Parlamentu při pokárání těchto osob.
<P>
(Parlament povstal a řečníka ocenil potleskem)
<SPEAKER ID="084" NAME="Předsedající">
Velmi vám děkuji.
<P>
Myslím si, že poselství bylo vyslechnuto, ale budu o něm samozřejmě informovat.
<SPEAKER ID="085" NAME="Graham Watson" AFFILIATION="ALDE">
Vážený pane předsedající, vystupuji k úplně jiné záležitosti. Rád bych Vám jen vyjádřil, jménem mnoha členů v mé skupině a jsem si jistý, že i mnoha dalších osob, náš vděk za zorganizování předávání ceny LUX. Je to něco, co jsme jako Parlament ještě neudělali. Je to něco, co bychom měli dělat, a jak jednou řekl bývalý premiér Švédska: "Politici by udělali dobře, pokud by chodili víc do kina."
<P>
(Potlesk)
<SPEAKER ID="086" NAME="Předsedající">
Děkuji, jsem vám vděčný za vaše vyjádření.
<P>
Dámy a pánové, mám tu čest vám připomenout, že dnes oslavujeme 62. výročí založení Organizace spojených národů. Měli byste v tyto dny dostat poštou kopii poselství generálního tajemníka OSN k této příležitosti.
<P>
Chci vás také informovat, že dnes byla v Evropském parlamentu ve Štrasburku oficiálně představena výroční zpráva o spolupráci mezi Evropskou unií a OSN o krizovém řízení, rozvoji, podpoře demokracie a základních právech. Tento akt je svědectvím důležitosti vztahu mezi našimi institucemi, společného závazku ve prospěch multilateralismu a důležitosti naší společné práce pro mír a blahobyt našich spoluobčanů.

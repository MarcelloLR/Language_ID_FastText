<CHAPTER ID="007-02">
2. Návrh souhrnného rozpočtu Evropské unie pro rozpočtový rok 2011 ve znění pozměněném Radou (hlasování) 
<SPEAKER ID="167" NAME="Martin Schulz" AFFILIATION="S&amp;D">
(DE) Pane předsedo, chtěl bych jménem naší skupiny podat následné vysvětlení k pozměňovacímu návrhu 13. Jedná se o změnu, kterou jménem naší skupiny předložil Rozpočtovému výboru můj kolega pan Färm. Tento pozměňovací návrh jsme již znovu nepředložili, ale se 40 podpisy ho předložila skupina Zelených/Evropské svobodné aliance. O tomto pozměňovacím návrhu se zdržíme hlasování. Nicméně jsem v tomto ohledu dospěl se Zelenými ke shodě a zastáváme úplně stejný názor. Jak jsme již řekli, jako skupina žádné nové pozměňovací návrhy nepředložíme, zdržujeme se hlasování. Chtěl bych však výslovně zdůraznit, že tento bod, tj. daň z finančních transakcí, podporujeme a doufáme, že poslanci na druhé straně sálu nás v příštích dnech při hlasování podpoří.

<CHAPTER ID="003">
Prohlášení předsednictví
<SPEAKER ID="007" NAME="Předseda">
Maďarsko v pondělí prožilo největší katastrofu v historii země. Vylití nádrže obsahující vysoce toxický červený kal stálo život nejméně tři lidi. Mnoho stovek jich bylo zraněno. Jménem Evropského parlamentu bych chtěl vyjádřit naši podporu rodinám zesnulých a těm, kdo trpěli a trpí.
<P>
Dámy a pánové, kolegové poslanci, zítra je důležité výročí - čtvrté výročí zavraždění Anny Politkovské. Připomínáme si, že zasvětila svůj život odhalování pravdy o situaci na severním Kavkazu. Víme, jak je nezávislá žurnalistika důležitá pro každou společnost. Ocenili jsme odhodlání paní Politkovské v boji za svobodu projevu a tisku tím, že jsme po ní pojmenovali jednu místnost v našem tiskovém centru v Bruselu. Když si připomínáme její oběť, nezapomínáme ani na oběti podstoupené dalšími: Natalia Estěmirová a Anastasia Baburová, právníci zabývající se porušováním lidských práv, Stanislav Markelov a Sergej Magnitskij, a řada dalších. Ti, kdo jsou zodpovědni za jejich smrt, stále ještě nebyli dopadeni. Vybízíme ruské úřady k tomu, aby se zcela zavázaly zajišťování právního státu a ukončení atmosféře bezpráví a beztrestnosti v oblasti severního Kavkazu.
<P>
(Potlesk)
<P>
Dne 10. října si budeme připomínat Světový den boje proti trestu smrti. Znovu opakuji výzvu Evropského parlamentu žádající, aby bylo ve všech zemích světa uvaleno moratorium na udělování trestu smrti. Smrt nikdy nemůže být aktem spravedlnosti. Vítáme změny v této problematice v zemích jako je Rusko, Burundi a Togo, ale rozsudky ukládající trest smrti jsou stále vykonávány v Japonsku a ve Spojených státech.
<P>
Věříme, že veřejná diskuse v těchto demokratických zemích může přispět ke změně této situace. Nejvíce ze všeho nás však znepokojuje počet rozsudků ukládajících trest smrti, které jsou vykonávány v zemích jako je Čína a Írán. Apelujeme na vlády a orgány těchto zemí, aby přestaly používat takové postupy.
<P>
(Potlesk)

<CHAPTER ID="006-04">
4. Síť kontaktních míst boje proti korupci (
<P>
- Před hlasováním:
<SPEAKER ID="088" NAME="Hubert Pirker">
zpravodaj. - (DE) Pane předsedající, pane komisaři, dámy a pánové, ještě předtím, než budete všichni, pokud možno, hlasovat ve prospěch této zprávy, rád bych vám poskytl stručné informace a obrátil se s výzvou k Radě, která je opět nepřítomna. Členské státy a Evropská unie chtějí a musí podniknout ambicióznější a účinnější kroky proti korupci. Proto Evropský parlament podporuje založení síť kontaktních míst proti korupci. Přinejmenším hlavní výbor pro tento krok hlasoval jednomyslně.
<P>
Účelem sítě je především pěstovat spolupráci mezi úřady a agenturami v členských státech a také podporovat výměnu údajů o účinných strategiích. Návrh Rady, který máme před sebou, je však jednoduše řečeno málo ambiciózní a bezzubý, a ve stávající podobě tudíž zcela zbytečný. Parlament již předložil několik velmi významných pozměňovacích návrhů, které, jak jsem již řekl, získaly ve výboru jednomyslnou podporu.
<P>
Za prvé, nedílnou součástí této sítě by měly být programy OLAF, Europol a Eurojust, a proto žádáme o to, aby jejich účast byla povinná. Za druhé, síť by měla dodat Evropskému parlamentu roční zprávu o své činnosti s praktickými návrhy na zlepšení prevence a boje proti korupci. Za třetí, náklady na všechny články sítě by měly být hrazeny z rozpočtu Společenství, aby se zajistila nezávislost sítě jako celku.
<P>
Proto vyzývám Radu, aby začlenila návrhy Parlamentu a založila síť kontaktních míst rychle, neboť nám to konečně umožní dosáhnout společné strategie pro Evropskou unii a zřídit vhodný mechanismus pro boj s korupcí.

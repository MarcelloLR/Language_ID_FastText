<CHAPTER ID="009-09">
9. Výsledky summitu v Kodani o změně klimatu (
<P>
- Před hlasováním:
<SPEAKER ID="147" NAME="Jo Leinen">
jménem skupiny S&D. - (DE) Pane předsedající, dámy a pánové, v návaznosti na neuspokojivý závěr konference o klimatu v Kodani využívá Parlament toto usnesení k tomu, aby jasně ukázal, že ochrana klimatu je jediná možná volba a že v přípravě na příští konferenci v Mexiku musíme naše úsilí v této oblasti zvyšovat a ne v něm polevovat.
<P>
Budu stručný. Tomuto účelu měl sloužit pozměňovací návrh 6 Sskupiny progresivní aliance socialistů a demokratů v Evropském parlamentu. Znění tohoto návrhu však bylo matoucí, a proto jsme návrh stáhli. Podporujeme však návrhy 1 a 9 skupiny Aliance liberálů a demokratů pro Evropu a Skupiny Zelených / Evropské svobodné aliance, které vyzývají EU, aby vyvinula na cestě k Mexiku větší úsilí. Ochrana klimatu nesmí ustrnout na mrtvém bodě. Chci vás požádat o vaši podporu.
<SPEAKER ID="148" NAME="Rachida Dati" AFFILIATION="PPE">
(FR) Pane předsedající, dámy a pánové, v souvislosti s pozměňovacím návrhem 21, který jsem předložila, bych nejprve ráda poděkovala svým kolegům poslancům za podporu při předkládání tohoto pozměňovacího návrhu, který stanoví způsob, jakým je zavedena na hranicích EU daň z uhlíku.
<P>
Opět bych také ráda upozornila, že když mluvíme k našim spoluobčanům, nesmí být použit dvojí metr: nemůžeme při kampani slibovat, že je Evropa ochrání, že ochrání jejich společnosti a pracovní místa, a poté, co jsme byli zvoleni, na tyto sliby zapomenout. Jen bych ráda podotkla, že tímto návrhem se mi podařilo rozproudit diskusi, a to je důvod, proč bych jej ráda stáhla a tím umožnila, aby se diskuse rozvinula v Radě.
<SPEAKER ID="149" NAME="Předsedající">
Návrh je tedy stažen.
<P>
- Před hlasováním o pozměňovacím návrhu 10:
<SPEAKER ID="150" NAME="Satu Hassi" AFFILIATION="Verts/ALE">
Pane předsedající, pozměňovací návrh 10 skupiny Zelených není v rozporu s návrhem 1. Pozměňovací návrh 1 se týká zvýšení úrovně na více než 20. Pozměňovací návrh 10 - náš návrh - se týká upřesnění podmínek pro minus 40. Jedná se tedy o doplnění pozměňovacího návrhu 10, nikoli protinávrh, a proto by o pozměňovacím návrhu 10 mělo být hlasováno.
<SPEAKER ID="151" NAME="Předsedající">
Úředníci s navrženým postupem nesouhlasí, ale rád bych se na názor zeptal předsedy příslušného výboru.
<SPEAKER ID="152" NAME="Jo Leinen">
jménem skupiny S&D. - (DE) Rád bych paní Hassi podpořil. Je to nová myšlenka a měli bychom o ní hlasovat.

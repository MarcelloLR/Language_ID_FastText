<CHAPTER ID="005-01">
1. Rámcová dohoda o vztazích mezi Evropským parlamentem a Komisí (
<P>
- Před hlasováním:
<SPEAKER ID="086" NAME="José Manuel Barroso">
předseda Komise. - Pane předsedající, před několika měsíci jsem ve svých politických zásadách zde v plénu navrhl posunout toto zvláštní partnerství Parlamentu a Komise na novou úroveň. Navrhl jsem další posílení a pozitivní rozvoj našich vztahů, aby odrážely novou smlouvu a náš společný smysl pro účel spočívající ve společném formování Evropy.
<P>
V posledních několika týdnech jsem intenzivně jednal s vyjednávacím týmem, který vedl vámi jmenovaný pan Lehne, ve věci revize rámcové dohody. Dovolte mi využít této příležitosti a poděkovat jim všem za velmi intenzivní diskuse, ale i za jejich konstruktivní přístup.
<P>
Jsem velmi spokojen, že jsme nalezli shodu ohledně zásad, kterými se bude řídit náš vztah v nadcházejících letech. Tyto zásady by měly posilovat naši spolupráci při plném respektování institucionální rovnováhy stanovené smlouvami.
<P>
Jako předseda Evropské komise potvrdím zásady stanovené v usnesení, které jste právě přijali. Budu se jimi řídit při přípravě stanoviska nového sboru k revizi úplné rámcové dohody.
<P>
Po přijetí tohoto usnesení tak významnou většinou této sněmovny věřím, že máme vynikající základ pro posílení našeho vztahu. Pokud jde o záležitosti, které se týkají nejen našich dvou orgánů, ale i Rady, upřímně doufám, že se k nám Rada v tomto společném úsilí o zlepšení práce všech orgánů ku prospěchu Evropy připojí.
<P>
Jestliže dnes schválíte nový sbor, požádám jmenovaného místopředsedu Šefčoviče, aby za Komisi vedl jednání o revizi rámcové dohody. Chci vás ujistit, že stejně jako já a (jak jsem si jist) celý nový sbor má zájem na efektivních a rychlých jednáních.
<SPEAKER ID="087" NAME="Předsedající">
Mnohokrát děkuji, pane předsedo Barroso, za váš velmi pozitivní přístup k našim jednáním. Jménem nás všech bych chtěl poděkovat naší vyjednávací skupině, které předsedal pan Lehne, a všem kolegům, kteří se jednáním tolik věnovali.
<P>
(Potlesk)
<P>
Dosud nemáme legislativní podnět založený na Lisabonské smlouvě, ale Komise nám slíbila, že bude na naše očekávání reagovat. Máme nejen dobu vyhrazenou pro otázky s předsedou Evropské komise, ale i dobu vyhrazenou pro otázky s komisaři, dále pozvání předsedy Evropské komise pro předsedu Evropského parlamentu a sbor komisařů a naši společnou spolupráci s vnitrostátními parlamenty, což je velmi důležité.
<P>
Zvažujeme pravidlo subsidiarity; potřebujeme posouzení dopadu, aby bylo maximálně vylepšeno, a doufáme, že bude z tohoto hlediska daleko silnější, než bylo původně v dohodě stanoveno, a stále máme všichni velkou naději, že budeme v budoucnosti moci udělat pro naše občany vše potřebné.
<P>
(Zasedání bylo přerušeno ve 12:10 a znovu zahájeno ve 13:30)

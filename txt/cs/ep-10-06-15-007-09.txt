<CHAPTER ID="007-09">
9. Přizpůsobení jednacího řádu Evropského parlamentu Lisabonské smlouvě (
<P>
- Před hlasováním:
<SPEAKER ID="173" NAME="Bruno Gollnisch" AFFILIATION="NI">
(FR) Pane předsedající, vidím, že na rozdíl od pana předsedy Buzka nemáte špatné periferní vidění a že jste si mě všiml.
<P>
Pane předsedající, mám velmi stručnou procesní námitku. Cílem zprávy pana Martina je rozřešit problémy související s přizpůsobením se Lisabonské smlouvě, avšak mezi různými pozměňovacími návrhy, o nichž máme hlasovat, je jeden, který se Lisabonské smlouvy nikterak netýká a který je podle mého názoru v rozporu s obecnými zásadami parlamentního procesu. Jedná se o pozměňovací návrh, který zbavuje nezařazené poslance pravomoci jmenovat své zástupce.
<P>
Dámy a pánové, to je bez ohledu na vaše politické názory velmi vážná věc. Přenechat odpovědnost za výběr poslance, který bude zastupovat nezařazené poslance na Konferenci předsedů, na předsedovi Parlamentu místo toho, aby si svého zástupce zvolili nezařazení poslanci sami, přičemž tento výběr bude založen na bůhví jakých kritériích, to je myslím, při vší případné nestrannosti předsedy Parlamentu, opravdu v rozporu s obecnými právními zásadami a v rozporu s judikaturou Evropského soudního dvora.
<P>
Z tohoto důvodu se, pane předsedající, domnívám, že by tento pozměňovací návrh měl být ze seznamu pozměňovacích návrhů, o kterých dnes budeme hlasovat, vyřazen.
<SPEAKER ID="174" NAME="Předsedající">
Děkuji vám, pane Gollnischi. Možná si vzpomenete, že i já jsem zde několik měsíců zasedal jako nezařazený poslanec a když dovolíte, mé politické názory jsou od těch vašich natolik odlišné, že to jen dokládá fakt, že sekce nezařazených poslanců netvoří a nikdy ani nemůže tvořit skupinu.
<P>
- V závěru hlasování:
<SPEAKER ID="175" NAME="David Martin">
zpravodaj. - Pane předsedající, nechci sněmovnu zdržovat, ale předtím, než jednání o tomto bodě uzavřeme, jsou tu dva technické problémy, kterými se musíme zabývat.
<P>
Jak víte, tento proces začal loni v listopadu. Musíme doplnit právní východisko, abychom toto hlasování spojili s hlasováním z loňského listopadu, a chtěl bych tuto sněmovnu požádat, zda by souhlasila s doplněním slov "s ohledem na své rozhodnutí ze dne 25. listopadu 2009 o přizpůsobení jednacího řádu Evropského parlamentu Lisabonské smlouvě". Je to jen, jak jsem řekl, technický problém.
<P>
Druhá poznámka se týká toho, že nyní tvrdíme, že tento řád má vstoupit v platnost 1. prosince 2009. To samozřejmě není možné, a chci proto požádat, abychom použili obvyklý čl. 212 odst. 3, což by znamenalo, že jednací řád vstoupí v platnost prvního dne následujícího dílčího zasedání.
<SPEAKER ID="176" NAME="Předsedající">
Pane Martine, děkuji vám za všechnu vaši práci v této i v dalších věcech.

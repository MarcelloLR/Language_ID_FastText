<CHAPTER ID="003">
Prohlášení předsedajícího
<SPEAKER ID="008" NAME="Předsedající">
Dnes si připomínáme čtvrtý evropský den obětí terorismu. Je to den, který si musíme uchovat v paměti, abychom vzpomněli na všechny ty, kteří se stali nevinnými oběťmi terorismu.
<P>
Teroristické útoky v Madridu 11. března 2004 - před čtyřmi roky - a v Londýně 7. července 2005 si vyžádaly množství obětí a mnoho rodin hluboce zasáhla krutost terorismu.
<P>
Minulý pátek teroristická organizace ETA znovu vraždila. Isaías Carrasco, bývalý socialistický člen rady, byl zavražděn, když odcházel z domu v Mondragónu. Rád bych vyjádřil naši nejhlubší soustrast celé jeho rodině.
<P>
Jako předseda Evropského parlamentu, stejně tak i svým jménem bych vás rád znovu ujistil, že oběti terorismu - kdekoli na světě - nám nikdy nevymizí z paměti. Dnes si připomínáme Isaíase Carrasca a všechny oběti terorismu, abychom ujistili oběti šílenství teroristických útoků o naší úctě a soucitu. Jsou a navždy zůstanou v našich srdcích a v naší práci. Soucit a solidarita se všemi rodinami obětí jsou povinností nás všech.
<P>
Evropský parlament se aktivně zapojuje do boje proti terorismu a podporuje oběti teroristických útoků. Nemohu dostatečně často opakovat, že pro terorismus neexistuje žádné ospravedlnění. Proto musíme zvolit jednotný přístup v tomto boji na základě právního pořádku a s celou silou práva.
<P>
Dámy a pánové, povstaňte, prosím, ze svých sedadel a věnujte minutu ticha památce obětí terorismu.
<P>
(Parlament vstal a držel minutu ticha.)

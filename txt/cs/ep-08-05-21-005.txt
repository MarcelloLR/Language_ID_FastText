<CHAPTER ID="005">
Hlasování
<SPEAKER ID="112" NAME="Předseda">
Nyní přistoupíme k hlasování.
<P>
(Pro výsledky a další podrobnosti hlasování: viz zápis.)
<SPEAKER ID="113" NAME="Struan Stevenson" AFFILIATION="PPE-DE">
Vážený pane předsedo, dříve než začneme hlasovat o plánu dílčích zasedání, mohl bych se vyjádřit k plánované stávce, která má být zítra? Vím, že Air France stávkuje, železnice i zaměstnanci letišť stávkují. To nám poslancům naprosto znemožňuje život. Celé dopoledne jsem se pokoušel změnit si let, abych se mohl vrátit ke svým voličům. To znamená, že zítra budu při hlasování chybět. Tato stávka nám brání plnit své poslanecké povinnosti. Máme hlasovat o plánu dílčích zasedání, podle kterého sem musíme přijet dvanáctkrát za rok, a Francie neučiní nic, aby nám toto dojíždění ulehčila. To je skoro nemožné. Pokud máme nadále dojíždět do Štrasburku, měli bychom možná změnit systém dopravy, abychom se sem mohli dostat!
<P>
(potlesk)
<SPEAKER ID="114" NAME="Předseda">
Pane Stevensone, beru na vědomí, co říkáte, ale neměli bychom začínat diskusi o této otázce, dokud nepřijmeme základní plán dílčích zasedání.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Vážený pane předsedo, chci pouze kolegovi poslanci říci, že v Evropské unii existuje právo na stávku, a toto právo na stávku je jednoduše právo na stávku. Považuji za absurdní žádat na zemi, aby poskytovala stávkový kalendář. Vždyť je to směšné, naprosto směšné. Chci panu kolegovi říci také to, že zaměstnanci v Belgii také často stávkují, a kam by tedy tento Parlament měl jezdit v případě stávky Belgičanů? Tato diskuse je absurdní. Pokud chce jet zpět, prosím, pokud chce zůstat, stačí zůstat jeden den navíc a dát si trochu chřestu.
<P>
(potlesk zleva)
<SPEAKER ID="116" NAME="Předseda">
Dámy a pánové, tyto dva příspěvky pěkně ukázaly, jaká pluralita názorů vládne v Evropské unii, a myslím si, že bychom tomu měli být v zásadě rádi. Musím však dodat, a to naprosto vážně, ne jako kritiku, ale jako příklad fungování zákonů Evropské unie, že začne-li někdo zpochybňovat platné zákony, pak skončíme v naprostém chaosu. Proto navrhuji, abychom nyní přistoupili k hlasování a dodržovali zákony Evropské unie. Všichni víme, kdo rozhoduje o sídle Evropského parlamentu, proto vás všechny žádám, zkusme v klidu pokračovat v hlasování o plánu dílčích zasedání.
<P>
Pane Stevensone, stejně jako každý poslanec i vy dostanete od kanceláře oznámení o zítřejších dopravních podmínkách.

<CHAPTER ID="001">
Zahájení zasedání (první zasedání nově zvoleného Parlamentu) 
<SPEAKER ID="004" NAME="Předsedající">
Dámy a pánové, v souladu s podmínkami Aktu o volbě zastupitelů v Evropském parlamentu ve všeobecných a přímých volbách prohlašuji první zasedání Evropského parlamentu vzešlého z voleb za zahájené.
<P>
(Potlesk)
<P>
Nyní prosím povstaňte, zazní Evropská hymna.
<P>

<P>
Dámy a pánové, srdečně vás vítám na prvním zasedání Evropského parlamentu vzešlého z voleb a gratuluji vám všem - znovuzvoleným i nově zvoleným poslancům. Necelá polovina poslanců byla do Evropského parlamentu zvolena poprvé. Povzbudivá je zejména skutečnost, že ženy jsou v Parlamentu zastoupeny 35 %. Takto vysoký je podíl žen v historii Evropského parlamentu poprvé.
<P>
(Potlesk)
<P>
K volbám se dostavilo 170 milionů občanů. Naše pracovní úsilí slouží důležitému účelu: sjednotit náš kontinent! Nesmíme však přitom nikdy zapomínat na to, že Evropská unie je založena na hodnotách. Lidská důstojnost, lidská práva, svoboda, demokracie, právní řád a mír tvoří základy naší činnosti. Spojuje nás solidarita. Chtěl bych vás požádat, abyste dbali na to, že se budeme vždy řídit zásadou vzájemného respektu. Bude-li tomu tak, zcela jistě budeme úspěšní. A nyní se dejme do práce!

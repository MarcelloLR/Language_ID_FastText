<CHAPTER ID="005">
Podpora zpřísnění unijního zákazu odstraňování žraločích ploutví - Větší podpora sportů na nejnižší úrovni ze strany Evropské unie - Strategie EU v oblasti bezdomovectví (písemná prohlášení) 
<SPEAKER ID="997" NAME="Předsedající">
Písemná prohlášení č. 0071/2010, 0062/2010 a 0061/2010 podepsala většina poslanců tohoto Parlamentu, a proto podle čl. 123 odst. 3 a 4 jednacího řádu budou předána svým adresátům a zveřejněna v přijatých textech tohoto zasedání spolu se jmény podepsaných poslanců.
<SPEAKER ID="110" NAME="Seán Kelly" AFFILIATION="PPE">
Paní předsedající, jménem svých spolusignatářů, kterými jsou Ivo Belet, Hannu Takkula, Mary Honeyballová a Joanna Senyszynová, děkuji všem poslancům Evropského parlamentu za podpis tohoto prohlášení. Bylo příznačné, že téměř 50 % podpisů připojily ženy, chtěl bych jim tedy velice poděkovat za spolupráci a velmi ocenit Joannu Senyszynovou. Odvedla spolehlivou práci a možná by i ona chtěla říci několik slov.
<P>
Děkuji vám a přeji vám všem hodně veselí, zábavy a sportu o Vánocích.
<SPEAKER ID="111" NAME="Předsedající">
Dalším bodem je písemné prohlášení č. 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Paní předsedající, dámy a pánové, s určitým pohnutím a jménem svých kolegů paní Thomsenové, paní Lynneové, paní Figueiredové a pana Protasiewicze bych chtěla vyjádřit své srdečné díky za vaši podporu písemnému prohlášení č. 61/2010 o strategii EU v oblasti bezdomovectví.
<P>
Ačkoli dnes Evropská komise předkládá svou stěžejní iniciativu - Evropskou platformu pro boj proti chudobě a sociálnímu vyloučení - toto prohlášení vysílá důrazné sdělení Parlamentu Evropské komisi a členským státům.
<P>
Čas na pouhé mluvení vypršel. Je čas jednat. Nyní lze provádět konkrétní návrhy. Ujistěme se, že do roku 2015 učiníme bezdomovectví konec.
<P>
Přeji vám všem šťastné svátky a věřím, že příští rok se zase sejdeme k dobrému začátku.
<P>
(Potlesk)
<SPEAKER ID="113" NAME="Předsedající">
Pan Besset požádal o slovo. Prosím, ujměte se ho.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Paní předsedající, jménem svých tří kolegů poslanců, paní Pietikäinenové, paní Sârbuové a pana Daviese, bych chtěl vyjádřit srdečné poděkování oněm 410 poslancům Evropského parlamentu, kteří podepsali písemné prohlášení č. 71/2010 o podpoře zpřísnění unijního zákazu odstraňování žraločích ploutví, který jsme předložili.
<P>
Tyto ohrožené druhy jsou podobně jako mnohé další na moři vystaveny skutečnému masakrování v důsledku odstraňování ploutví a odhazování těl žraloků do moře po tomto znetvoření.
<P>
Děkuji, že naprostá většina z vás toto písemné prohlášení podepsala. Vysílá to silný signál Komisi, aby zajistila posílení předpisů na ochranu tohoto živočišného druhu.
<P>
(Potlesk )

<CHAPTER ID="009">
Situace v Barmě (rozprava)
<SPEAKER ID="188" NAME="Předsedající">
. - Dalším bodem jednání jsou prohlášení Rady a Komise k situaci v Barmě.
<SPEAKER ID="189" NAME="Janez Lenarčič">
úřadující předseda Rady. - (SL) Evropská unie velmi pozorně sleduje situaci v Barmě, neboli Myanmaru. Aktivně podporujeme úsilí vyvíjené především ze strany OSN o urychlený přechod k demokracii, smíření a rozvoji této země. V souvislosti se všemi těmito otázkami se radíme i s našimi asijskými partnery. Zvláštní velvyslanec Evropské unie pan Fassino podal Evropskému parlamentu zprávu o situaci v Myanmaru. Zároveň Evropský parlament informoval o sladěném postupu, na němž se pracuje společně se zeměmi sousedícími s Myanmarem a s dalšími členskými zeměmi sdružených v organizaci ASEAN.
<P>
Jistě víte, že na začátku března navštívil tuto zemi zvláštní velvyslanec OSN pan Gambari. Musím zdůraznit naše zklamání z toho, že jeho návštěva nepřinesla žádné hmatatelné výsledky. Především jsme měli dojem, že myanmarské orgány nebyly připraveny spolupracovat s mezinárodním společenstvím. Evropskou unii by velmi potěšilo, kdyby myanmarské orgány přijaly návrhy pana Gambariho na další politický proces. S těmito návrhy souhlasí celé medzinárodní společenství, přičemž je třeba říci, že nejsou velmi dalekosáhlé.
<P>
Evropská unie i pan Gambari upozorňují na podobné problémy. Kromě toho Evropská unie pravidelně posílá do Myanmaru klíčová politická oznámení. Jedním z takových oznámení je i nedávné usnesení Evropského parlamentu o situaci v této zemi. Náš hlavní společný odkaz je v zásadě následující: národního usmíření, stability a prosperity je možné dosáhnout jedině prostřednictvím důvěryhodného a inkluzivního procesu demokratizace. Proto Evropská unie nadšeně pozoruje reakci opozice na nadcházející referendum o ústavě.
<P>
Vyzýváme myanmarské orgány, aby před konáním referenda umožnily proběhnout nerušenou a otevřenou diskusi o ústavě, ukončily pronásledování politických aktivistů a zrušily platnost právních předpisů, které omezují svobodu projevu. Evropská unie neztratila ani s ohledem na současnou situaci naději, že myanmarské orgány zaručí svobodné a spravedlivé referendum a povolí přítomnost mezinárodních pozorovatelů. Evropská unie je připravena podpořit přítomnost pozorovatelů ze zemí ASEAN.
<P>
Kromě vytvoření podmínek na řádné konání referenda vyzýváme Myanmar, aby propustil politické vězně a ukončil zatýkání. Rada se připojuje k Evropskému parlamentu a vyzývá Myanmar, aby nadále neprodlužoval domácí vězení paní Aun Schan Su Ťij. Doufáme, že Čína bude společně se zeměmi ASEAN i v budoucnosti podporovat misii pana Gambariho a pozici Rady bezpečnosti OSN. Tento vzkaz vysíláme prostřednictvím našich diplomatických kanálů a našeho zvláštního velvyslance.
<P>
Evropská unie zamýšlí na zasedání Rady pro všeobecné záležitosti a vnější vztahy, které se proběhne příští týden, rozšířit platnost společné pozice o Myanmaru. Tímto způsobem bude i nadále možné provádět humanitární činnost, dokud jsou sankce platné (i když jen v omezeném rozsahu). Vyzýváme naše mezinárodní partnery, aby zintenzivnily svoji pomoc Myanmaru, protože jeho obyvatelé ji naléhavě potřebují. Evropská unie bude tuto pomoc poskytovat i nadále.
<SPEAKER ID="190" NAME="Jacques Barrot">
místopředseda Komise. - (FR) Vážený pane předsedající, vážené dámy, vážení pánové, paní Ferrero-Waldnerová se nemohla zúčastnit dnešního zasedání. Jejím jménem a jménem Komise bych rád pověděl několik slov o Barmě.
<P>
Za pár týdnů, konkrétně dne 10. května, budou občané Barmy rozhodovat o přijetí nebo odmítnutí ústavy. Evropská unie a její partneři se domnívají, že v procesu přípravy návrhu ústavy nebyla zajištěna dostatečná účast ze strany různých politických sil a etnických skupin, které se v zemi nacházejí. Vládní režim si v tomto procesu dělal, co chtěl.
<P>
V důsledku toho se v ústavě uvádí, že 25 % poslanců parlamentu bude jmenováno z armády a zbylých 75 % bude voleno. Je možné, že paní Aun Schan Su Ťij bude moci hlasovat ve volbách, které jsou naplánovány na rok 2010, a že bude moci dokonce i kandidovat, zdá se však, že vládní režim chce zabránit tomu, aby sa jednoho dne stala prezidentkou Myanmarského svazu. Čína, Indie a sdružení ASEAN mají také jistý vliv. Jejich hlavní obavou je stabilita země, obchodní vztahy a investice.
<P>
Zvláštnímu velvyslanci OSN panu Gambarimu se pomocí diskrétní čínské diplomacie nepodařilo dosáhnout jakýkoli další pokrok v politickém procesu. Proto prohlásil, že se bude soustředit na hospodářské, sociální a humanitární otázky.
<P>
Vzhledem k neexistujícím konkrétním projektům bude Rada pro všeobecné záležitosti dne 29. dubna diskutovat o všech možných operacích, které by Evropská unie mohla podniknout, aby ovlivnila situaci v Barmě. Chtěl bych zdůraznit, že cílem Evropské unie je podpora vyváženého přístupu k barmské otázce. Naším prvořadým cílem jsou objektivní výsledky. Dne 19. listopadu 2007 přijala Rada verzi společné pozice, na základě níž jsou zaváděny nové sankce. Nařízení ES vstoupilo v platnost dne 10. března a jeho každoroční revize je naplánována na konec tohoto měsíce.
<P>
Sankce Evropské unie vyjadřují naši nespokojenost s pomalým tempem pokroku směrem k demokracii, přetrvávajícím držením ve vazbě mnoha politických vězňů a porušováním základních svobod. V každém případě je však třeba pravidelně prozkoumávat vliv těchto sankcí, abychom zajistili, že budou mít přímý vliv na představitele vládního režimu a jeich zdroje. Komise zřídila v rámci všeobecné politiky spolupráce programy pomoci, které se zaměřují na oblast zdravotnictví a vzdělávání. S radostí jsem zaregistroval, že Evropský parlament vyjádřil svou podporu těmto opatřením pod podmínkou, že bude moci vykonávat jejich kontrolu.
<P>
Jde o opatření, které jsou dodatečnými opatřeními k humanitární pomoci ECHO, a jejich cílem je pomáhat sousedním zemím a barmským uprchlíkům v oblasti. Nadále stejně tak podporujeme misi pana Gambariho. Evropská unie je členom "skupiny přátel", v rámci níž se v New Yorku setkává pět stálých členů Rady bezpečnosti OSN, předsedající země ASEAN, Indie, Japonsko a Norsko, tito všichni jsou zapojeni do monitorování situace v Barmě. Zvláštní velvyslanec Evropské unie pro Myanmar pan Fassino sehrává klíčovou roli v podpoře mise pana Gambariho. To je tedy informace, kterou jsem vám chtěl jménem paní Ferrero-Waldnerové předat.
<SPEAKER ID="191" NAME="Geoffrey Van Orden">
jménem skupiny PPE-DE. - Vážený pane předsedající, dnes diskutujeme o Barmě, protože už za pět dnů se má rozhodnout o obnovení cílených sankcí ze strany Evropské unie vůči této zemi, a taktéž proto, že do termínu referenda, které barmské orgány vyhlásily na schválení své falešné ústavy, zůstává už jen něco kolem dvou týdnů.
<P>
Chtěli bychom upřímně vyzvat barmský režim, aby podnikl kroky, které jsou v jeho vlastním zájmu a taktéž v zájmu barmských občanů, a přijal opatření na opětovné začlenění své země do mezinárodního společenství národů. Politika podezřívavé izolace je praktikována v podstatě už od začátku existence Barmy jakožto nezávislého státu. Tato politika selhala. Ublížila Barmě i barmskému obyvatelstvu.
<P>
V roce 1948 byla Barma největším světovým vývozcem rýže, podílel se 75 % na celosvětové produkci teakového dřeva a byl nejbohatší zemí jihovýchodní Asie. Vše nasvědčovalo tomu, že je na nejlepší cestě k rychlému rozvoji. Dnes je ukazatel HDP na obyvatele této země nižší než ve Rwandě nebo Bangladéši.
<P>
Barmské hospodářství naléhavě potřebuje podporu mezinárodních finančních organizací. Odkdy se však Barma uzavřela do sebe a odmítá demokracii, všechny finanční instituce - Asijská rozvojová banka, Světová banka a Mezinárodní měnový fond - mu celkem oprávněně odmítají poskytovat další finanční pomoc. Odmítnutí barmského režimu zúčastnit se mezinárodního dění mělo za následek uvalení hospodářských sankcí na tuto zemi ze strany mnohých zemí z celého světa.
<P>
Barma potřebuje přátele, kteří by mu pomáhali chránit jeho národní zájmy na světové scéně. V současnosti už však i sdružení ASEAN prohlásilo - a znovu je třeba říci, že že celkem oprávněně - že už barmské orgány nebude více obhajovat na žádném medzinárodním fóru.
<P>
Barmské vládě posíláme následující vzkaz: svět není proti vám, přestaňte se proto k němu otáčet zády. Nemusíte se mezinárodního společenství obávat o nic více, než se obáváte vlastních lidí. Nepotřebujete mít devátou největší armádu a patnáctý největší vojenský rozpočet na světě. Nepotřebujete žít v bunkrech. Vyjděte vstříc demokratickému úsilí vašich občanů, ukončete politické represe a umožněte opozičním silám plně a svobodně se zapojit do čerstvého ústavního procesu.
<SPEAKER ID="192" NAME="Józef Pinior">
jménem skupiny PSE. - Vážený pane předsedající, chtěli bychom vyzvat barmský režim, aby: propustil politické oponenty a více než 1 800 politických vězňů včetně paní Aun Schan Su Ťij, vedoucí představitelů skupiny studentů Generace 88 a vedoucí představitelů Národní ligy za demokracii uvězněných v roce 2005; podal vysvětlení všech obětí na životech a oznámil místo pobytu všech nezvěstných osob včetně místa pobytu nezvěstných mnichů a řeholnic po násilném potlačení protestů buddhistických mnichů a demokratických aktivistů v září loňského roku; zajistil přístup do Barmy zvláštnímu spravodaji OSN pro situaci v oblasti lidských práv v Barmě a umožnil opozičním politickým stranám setkání se zvláštním velvyslancem.
<P>
V souvislosti s otázkou takzvaného referenda existují reálné obavy, že toto referendum vzhledem k současným represivním podmínkám v zemi bude znamenat jen další upevnění vládnoucí pozice vojenské moci. Od vyhlášení referenda vydala myanmarská vláda zákon č. 1/2008, který odepírá hlasovací práva členům náboženských řádů včetně mnichů a řádových sester. Zároveň se v něm zavádí tříletý trest odnětí svobody pro každého, kdo bude přistižen při "prednášení, distribuování papírů, používání plakátů nebo narušování hlasování jakýmkoli jiným způsobem v hlasovacích boxech nebo na soukromém či veřejném místě za účelem poškodit referendum".
<P>
Požadujeme od myanmarské vlády záruky v podobě sestavení nezávislých volebních komisí, vypracování náležitého seznamu registrace voličů, odstranění dlouhodobých omezení pro média, povolení svobody sdružování, vyjadřování a shromažďování v Barmě, a zrušení nových nařízení, v nichž jsou legitimní diskuse o referendu označovány za trestný čin.
<SPEAKER ID="193" NAME="Marco Cappato">
jménem skupiny ALDE. - (IT) Vážený pane předsedající, vážené dámy, vážení pánové! Pane komisaři Barrote, ve svém projevu jste zmínil vyvážený přístup. Obávám se však, že tento přístup je příliš nesmělý, především proto - a tento Parlament by se měl tuto informaci dozvědět - že Evropská unie vlastní nástroje na podporu demokracie a lidských práv.
<P>
Jde o nové nástroje, přičemž v současnosti už na použití našich fondů nepotřebujeme dokonce ani povolení od tamějšího diktátorského režimu. Buď tedy budeme diskutovat o tamní situaci jako přihlížející diváci nebo o ní budeme diskutovat jako lidé, kteří chtějí s touto situací něco dělat. V případě druhé možnosti potřebujeme vědět - už dnes - jakým způsobem se tyto fondy používají, komu jejich pomocí můžeme pomáhat, a jak dokážeme dostat informace do země a z ní. Musíme například zvážit použití finančních prostředků v takzvané válce proti drogám, které v případě Barmy směřují přímo do pokladnic barmského režimu a slouží k ještě silnějším represím vůči vlastnímu obyvatelstvu - jde doslova o pozornost ze strany kanceláře OSN. Evropská unie by tomuto problému taktéž měla věnovat pozornost. Co se týká referenda, nejde ani o to, že se na něm nemohly v dostatečné míře podílet všechny zainteresované strany, jak jste zmínil. Referendum je maskovacím manévrem, který pomáhá myanmarskému režimu pokračovat v bezohledném opovrhování lidskými a občanskými právy v Barmě.
<P>
Chtěl bych panu Lenarčičovi, který tu zastupuje Radu, říci, že s ohledem na fakt, že mniši byli výraznou měrou zapojeni do nenásilného zápasu a dokonce za tento zápas zaplatili i svými vlastními životy, se domnívám, že Vaše oznámení o tom, že nezamýšlíte pozvat dalajlamu do Bruselu kvůli velmi potřebnému politickému dialogu se zeměmi Evropské unie, bude mít - a už i má - symbolicky negativní vliv na nenásilný zápas barmských obyvatel, mnichů především.
<SPEAKER ID="194" NAME="Brian Crowley">
jménem skupiny UEN. Vážený pane předsedající, v říjnu loňského roku byl celý svět svědkem toho, jak tisíce buddhistických mnichů a představitelů veřejnosti pochodovaly ulicemi Rangúnu a požadovaly od nespravedlivého a násilného barmského vojenského režimu svobodu a reformy. Šlo o největší protivládní demonstraci od krvavého potlačení prvního demokratického hnutí v roce 1988.
<P>
jménem skupiny UEN. - Pokud si někdo myslí, že se situace v Barmě oproti loňskému roku nemohla už více zhoršit, stačí se podívat na důkazy: chudoba, nedostatek potravin, přetrvávající útlak, odstranění politických odpůrců, pokračující držení ve vazbě držitelky ceny Andreje Sacharova a Nobelovy ceny za mír, pokračující potlačování jakéhokoli nabízeného alternativního názoru.
<P>
Je na nás všech, v rámci Evropské unie, abychom pokračovali ve vysílání našich rezolutních vzkazů podpory účastníkům demokratického tažení v Barmě, podobně jako jsme to dělali v září 2007. V současnosti čelíme situaci, v níž se připravuje konání referenda o nové ústavě, přičemž tuto ústavu někteří označují za další krok směrem k obnovení demokracie. Tato ústava však přiděluje čtvrtinu parlamentních křesel armádě, brání paní Aun Schan Su Ťij kandidovat ve volbách, protože je provdaná za cizince, a nutí každého, aby se plně podřídil diktatuře vojenského režimu.
<P>
Čína se v této situaci musí angažovat a vyvíjet tlak na vojenský režim v Barmě, aby umožnil lidu mít svoje zastoupení. Je však třeba podporovat i Bangladéš a Thajsko, aby vyzývali orgány v Barmě ke změně své politiky. Musíme zdvojnásobit svoje úsilí v podobě sankcí a rázných politických opatření nejen na evropské úrovni, ale též celosvětově, především v OSN. Všechny členské státy Evropské unie by měly v rámci OSN postupovat jednotně a vyvíjet tlak na příslušné orgány, aby vyvíjely činnosti na úrovni OSN.
<SPEAKER ID="196" NAME="Hélène Flautre">
jménem skupiny Verts/ALE. - (FR) Vážený pane předsedající, přesně jak tu bylo před chvílí zmiňováno, humanitární situace a situace v oblasti lidských práv v Barmě se zhoršují, a je na nejbližší Radě pro všeobecné záležitosti a vnější vztahy, aby tuto skutečnost nahlas potvrdila a znovu vymezila činnosti vykonávané v rámci evropské politiky.
<P>
To, co původně vypadalo jako pozitivní signál - slavná ústavní reforma - se velmi rychle změnilo v totální machiavelistický projekt. Díky němu bude přítomnost armádních představitelů ve vládě, v rozporu se všemi mezinárodními normami a bez účasti jakýchkoli pozorovatelů, formálně zakomponována i do ústavy, přičemž všichni odpůrci současného režimu se tohoto hlasování nemohou zúčastnit. Jde o úplnou frašku, která ponoří Barmu ještě hlouběji pod železnou vládu vojenského režimu.
<P>
Je nutné říci, že tato situace znamená neúspěch inkluzivní strategie v rámci samotné Barmy i na mezinárodní úrovni, kterou prováděla Evropská unie společně s OSN. Našemu velvyslanci se dokonce ani nepodařilo vstoupit na barmské území. Naše současná duální strategie - sankce/pobídky - musí být proto účinnější a koncentrovanější. Jinými slovy potřebujeme lepší, důraznější a pravidelnější provádění kritérií, která už byla určena v souladu se stanovenými záměry.
<P>
Naše finanční opatření musí úplně izolovat firmy propojené na barmskou vládu, a taktéž firmy, které tuto vládu jakýmkoli způsobem pomáhají financovat. Zároveň musíme izolovat představitele v samotné vládě, kteří si mohou odskočit na nákupy do jakékoli země a posílají své děti studovat do zahraničí. Totéž se týká i bankovních sankcí uvalených na zmíněné vládní představitele, které v současnosti nezakazují uskutečňování převodů skrze evropské banky.
<P>
Pokud jde o sdružení ASEAN, potřebujeme využít probíhající jednání o dohodě o volném obchodu s tímto sdružením jako příležitost, jíž zajistíme, aby se sousední státy zdržovaly provádění jakékoli strategie, která by mohla vykompenzovat účinky sankcí uvalených na Barmu.
<P>
Druhý aspekt sa týká stimulů. Vedle uplatňování sankcí musíme zároveň podporovat životní sílu země - na humanitární úrovni, což je samozřejmé, ale současně i na politické úrovni. Mám tím na mysli veřejné odsouzení barmských orgánů, odsouzení obsahu referenda a uplatňovaných postupů a přesvědčivou podporu právního státu a základních svobod prostřednictvím projektů Evropské iniciativy pro demokracii a lidská práva (EIDHR). Taktéž to znamená podporu a ochranu aktivit v oblasti lidských práv, boj proti násilnému verbování dětí do ozbrojených frakcí a ochraňování dětí před násilím.
<SPEAKER ID="197" NAME="Luca Romagnoli" AFFILIATION="NI">
(IT) Vážený pane předsedající, vážené dámy, vážení pánové, vzhledem k časté kritice, kterou ve svých projevech vyslovuji na adresu čínské pozice, bych byl nerad, kdybyste si mysleli, že trpím sinofobií Domnívám se však, že v souvislosti se situací v Barmě a dobře známými odpovědnostmi čínské vlády, která podporuje barmskou Státní radu, nemohou existovat žádné pochybnosti o oprávněnosti této kritiky. Kromě toho jde o stejné odpovědnosti, jaké má Čína i v Dárfúru, Tibetu a mnoha dalších častech světa, v nichž dochází k porušování lidských práv, nemluvě o Číně samé.
<P>
Samozřejmě, že se v tomto případě mohu jedině připojit a podpořit výrazy pobouření, hrůzy a odsouzení, která se obvykle nacházejí v našich usneseních, zůstávám však skeptický v souvislosti účinností těchto usnesení. Podporuji jednoznačné odsouzení skutečnosti, že barmský režim neprovedl během 45 let žádný pokrok v oblasti dodržování lidských práv a svobody vyznání víry a vyjadřuji nad touto skutečností svou hlubokou lítost.
<P>
Jak bych mohl neodsoudit politický a etnický útlak myanmarského obyvatelstva? Ve skutečnosti bych chtěl tuto příležitost využít právě k tomu, abych vám připomněl konkrétně případ karenských obyvatel, kteří se desetiletí hrdě drželi a bránili svou identitu. Se stejnou rozhodností odmítám i mechanismus referenda zakotvený v ústavě, který chce vládní režim zavést v Barmě. Dámy a pánové, na emocionální úrovni samozřejmě souhlasím se vším, co je uvedeno v usnesení, ale vzhledem k tomu, že (jako obvykle) všechny aktivity vycházející z Evropské unie nakonec končí jen na úrovni emocí, se domnívám, že toto usnesení je absolutně zbytečné. Přesně jak se tvrdí v samotném usnesení: dokonce ani obnovené cílené sankce nepřinesly požadovaný účinek.
<P>
Proto má jistě smysl vyzývat ke zpřísnění těchto sankcí. Tentýž tlak by měl být vyvíjen i na země, jako je Čína, Rusko nebo Indie, aby tyto země, vzhledem k jejich hospodářskému a politickému vlivu na barmský režim, spolupracovaly v této oblasti s Evropskou unií a přestaly tomuto režimu dodávat zbraně a strategické suroviny. V zásadě též souhlasím s argumenty, které velmi presvedčivě uvedla paní Flautreová.
<SPEAKER ID="198" NAME="Hartmut Nassauer" AFFILIATION="PPE-DE">
(DE) Vážený pane předsedající, vážené dámy, vážení pánové, za několik dní Rada přijme rozhodnutí o tom, zda má býtt zachován současný společný postoj vůči Barmě, a zda mají být zachovány současné sankce vůči této zemi. V Barmě nebyly provedeny žádné významné změny, pokud jde o demokracii, právní stát nebo dodržování lidských práv. V tamních věznicích je uvězněno více než 2 000 politických vězňů. Vedoucí představitelka opozice, paní Aun Schan Su Ťij, je už dva roky v domácím vězení. Zkrátka neexistuje ani nejmenší důvod pro zmírnění těchto sankcí.
<P>
Je pravda, že bylo vyhlášeno ústavní referendum, a že byl zveřejněn návrh ústavy. Tomuto návrhu však chybí jakákoli demokratická legitimnost. Na jeho přípravě se nepodílela veřejnost ani demokratická opozice. Návrh ústavy je plný demokratických nedostatků. To, že čtvrtina křesel v parlamentu má připadnout představitelům armády, je absurdní. Absurdní je také vyloučení kandidátů, jejichž manžel, manželka, nebo děti jsou cizími státními příslušníky. Všechny tyto skutečnosti jsou důkazem nedostatečného demokratického pokroku.
<P>
Čo je tedy třeba udělat? Podporuji výzvy mých předrečníků, především promyšlené poznámky mého kolegy, pana Geoffreye van Ordena. Problém Barmy však nedokážeme vyřešit sami. Bez podpory Číny by tamní vojenská vláda nedokázala přežít. Proto nese i Čína zodpovednost za současné dění v této zemi. Čína se rozhodla vyplnit hospodářské vakuum vytvořené sankcemi západu a teď sklízí svoji úrodu. Proto pokud chceme dosáhnout jakékoli změny situace v Barmě, musíme to udělat prostřednictvím našeho přístupu k Číně.
<P>
Chtěl bych také oslovit své přátele ve sdružení ASEAN. Vím, že oni pokládají jakoukoli poznámku o Barmě za vměšování do jejich národních záležitostí, vím však i to, že je situace v Barmě znepokojuje. Vzkazuji jim, že Barma poškozuje obraz sdružení ASEAN ve světě, a z toho důvodu musí i ASEAN vyvíjet tlak na tuto zemi.
<SPEAKER ID="199" NAME="Richard Howitt" AFFILIATION="PSE">
Vážený pane předsedající, vítám dnešní prohlášení Rady a Komise, ale vzhledem k 700 uvězněných politických vězňů po demonstracích v loňském roce, a odmítnutí generála Than Shwe setkat se se zvláštním velvyslancem OSN panem Gambarim, je obnovení naší společné pozice po šesti měsících sice potřebné, ale samo o sobě nestačí. Proč nerozšíříme sankce i na oblast ropy a plynu, z níž získává tamní režim najvětší část svého financování? Proč Evropská unie nezavede sankce i v oblasti financí a bankovnictví, které by bránily přísunu zahraniční měny tomuto režimu, podobně jako to provedly Spojené státy? Jaké kroky můžeme podniknout, abychom získali přístup pro humanitární pomoc do východní Barmy, kde bylo podle dostupných informací srovnáno se zemí 3 000 osad, a kde jsou připraveny jednat evropské agentury pro poskytování pomoci? Buddhističtí mniši napsali na zdi svých klášterů "ne", aby tím vyslali signál barmským občanům v souvislosti s květnovým ústavním referendem. Evropský vzkaz Barmě musí taktéž vysílat rezolutní "ne" diktátorskému režimu a "ano" demokracii.
<SPEAKER ID="200" NAME="Pierre Schapira" AFFILIATION="PSE">
(FR) Vážený pane předsedající, uplynulo už šest měsíců od demonstrací v Rangúnu, které celému světu odhalily závažné porušování lidských práv, které bylo v Barmě na denním pořádku.
<P>
Bohužel se však zdá, že mezinárodní veřejné mínění už zapomnělo na tuto zemi v krizi. Ve skutečnosti však musíme obyvatelům Barmy poskytovat vytrvalou podporu a zároveň přijmout soudržnou dlouhodobou strategii, která by konečně garantovala dodržování demokracie, svobody tisku, svobody náboženského přesvedčení, svobody projevu a svobody sdružování.
<P>
Navzdory diplomatickému tlaku a příkladné činnosti Aun Schan Su Ťij, které - dovolte mi to připomenout - byla v roce 1990 udělena cena Andreje Sacharova, a navzdory úsilí mezinárodní občanské společnosti se danou situaci dosud nepodařilo zlepšit - stačí připomenout fakt, že 400 000 buddhistických mnichů se nebude moci zúčastnit referenda, protože nemají volební právo.
<P>
Tato nepřijatelná situace je důkazem toho, že tlak, který jsme doposud uplatňovali, byl prostě nedostatečný. Sankce uvalené na barmský režim musejí být rozšířeny a zaměřeny na politickou elitu, ne na obyvatelstvo.
<P>
Především však doufám, že budou posílena činnost ze strany Evropské unie. S cílem zvýšit veřejné povědomí vyzývám, a my všichni vyzýváme, aby byla paní Aun Schan Su Ťij, která je ztělesněním tohoto boje, poskytnuta svoboda všech evropských hlavních měst, čímž projevíme své odhodlání zajistit účinné propagování lidských práv a svobody v Barmě.
<SPEAKER ID="201" NAME="Katrin Saks" AFFILIATION="PSE">
(ET) Vždy, když ráno vstupuji do budovy Parlamentu v Bruselu, se na mě shora z velkého plakátu dívá Aun Schan Su Ťij svýma smutnýma očima. Musím přiznat, že se každé ráno cítím zahanbena a zoufale bezmocná.
<P>
Usnesení, která jsme téměř jednomyslně přijali, neměla absolutně žádný účinek. Když jsem tu dnes poslouchala projevy zástupců Rady a Komise, všimla jsem si jejich rétoriky: "Doufejme, přejeme si, zvažujeme, jsme znepokojeni." Není takový postoj vůči barmskému režimu až příliš zdrženlivý? Musíme jednat s větším důrazem a jednotně.
<P>
Jak tedy máme pokračovat? Vždy se opakovaně vracíme k hospodářským sankcím. Podle mého názoru však jde o jediný způsob, jakým můžeme tento režim ovlivnit. Musíme, samozřejme, velmi pozorně sledovat, pro jaké účely je využívána naše rozvojová pomoc. Naše finanční příspěvky musejí být podmíněny uskutečněním velmi konkrétních reforem v myanmarské společnosti.
<SPEAKER ID="202" NAME="Ana Maria Gomes" AFFILIATION="PSE">
Vážený pane předsedající, byla jsem v Barmě a na vlastní oči jsem viděla útlak, pod nímž musí žít tamní obyvatelstvo. Evropa se může stydět za to, že příliš nepomohla ani barmským lidem, jejich odvážným mnichům, politickým věznům, odvážné opoziční političce Aun Schan Su Ťij, aby mohli získat svobodu a zbavit se utlačování tamním vojenským režimem.
<P>
Evropa neudělala nic moc pro to, aby zmobilizovala vlivné sousední země, jako je Thajsko, Malajsie, Singapur a Indonésie, aby se postavily na stranu bojovníků za lidská práva a demokracii v Barmě.
<P>
Evropa nevykonala dost v souvislosti s vyvíjením tlaku na Čínu a Indii, aby přestaly jakýmkoli způsobem podporovat barmské utlačovatele. Evropa nevykonala dost, aby zabránila v činnosti a potrestala ty evropské společnosti (například francouzskou firmu Total), které nadále obchodují s Barmou, a pomáhají tak platit drogovou mafii a utlačovatele, kteří tvoří barmskou juntu. Evropa musí jednat teď a odmítnout frašku v podobě referenda.
<P>
Pan Barroso a jeho komisaři, kteří dnes cestují do Pekingu, se musí v souvislosti s Barmou a tamní politováníhodnou situací vyjadřovat jasně a rozhodně, stejně jako o zodpovědnosti Pekingu vůči této zemi. Současné a následující předsednictvo Rady musí jednat rozhodně, aby se mu podařilo zlepšit situaci obyvatel Barmy. Konkrétně mám na mysli přísné dodržování sankcí uvalených na barmské utlačovatele, které prosazuje a o nichž rozhodla Rada bezpečnosti OSN.
<SPEAKER ID="203" NAME="Marios Matsakis" AFFILIATION="ALDE">
Vážený pane předsedající, v tomto Parlamentu začíná být zvykem vydávat usnesení, která jsou do značné míry absolutně neúčinná. Také jsme si zvykli uplatňovat úplně neúčinné sankce, protože nejsou zaměřeny na ty, kteří jsou opravdu zodpovědní za změnu situace, ale - aspoň v tomto případě - na prosté obyvatele Barmy, jejichž životy se důsledkem toho stávají ještě nesnesitelnější
<P>
Už tu bylo zmíněno, že skutečným viníkem je v tomto případě Čína. Uplatňujeme vůči Číně nějaké sankce? Ne! Trh Evropské unie je zaplaven nekvalitním zbožím, které nakupujeme z Číny. Proč neuplatníme žádné sankce vůči Číně, abychom zjistili, jaký by to mělo vliv na vývoj situace v Barmě?
<SPEAKER ID="204" NAME="Colm Burke" AFFILIATION="PPE-DE">
Vážený pane předsedající, v této otázce souhlasím se svými kolegy. Nejde jen o to, že se nepodařilo dosáhnout žádných změn během několika posledních měsíců, jde o to, že se těchto změn nedaří dosahovat už 50 let.
<P>
Porušování lidských práv je v této zemi na denním pořádku. Náboženská společenství obvykle vycházejí do ulic jen když se domnívají, že situace v zemi je absolutně neúnosná. Mohli jsme si toho všimnout před několika měsíci, když mniši vyšli do ulic, protože se domnívali, že se jim tímto způsobem podaří na tuto situaci upozornit. Reakce junty byla přesně opačná: postarala se o to, aby jejich protesty v ulicích byly okamžitě přerušeny a potlačeny, přičemž vraždy, které potom následovaly, byly skutečně šokující. Tato vláda však i nadále zůstává při moci.
<P>
Hlavními viníky jsou v tomto případě společnosti a země, které stále ještě s Barmou obchodují - ti, kteří mu dodávají zbraně a kupují jeho produkty. Souhlasím se svými kolegy, že bychom měli být více proaktivní v souvislosti s vyvíjením tlaku na Čínu, aby při svých vztazích s Barmou sledovala úplně odlišnou linii. To je jediný způsob, kterým můžeme dosáhnout změny. Také potřebujeme jednat v souvislosti s evropskými společnostmi, které pomáhají barmské vojenské vládě. Pokud nezačneme jednat sami, bude potom velmi těžké donutit ke změnám jiné země. Podporuji tento návrh usnesení.
<SPEAKER ID="205" NAME="Jim Allister" AFFILIATION="NI">
Vážený pane předsedající, Barma je jedním z témat, které celkem oprávněně zaplňují poštovní schránky poslanců Evropského parlamentu.
<P>
Všiml jsem si určité podobnosti mezi Barmou a Zimbabwe. Obě tyto země kdysi patřily mezi prosperující ekonomiky. V obou později nastala změna od demokracie k diktátuře a všemu, co s tím souvisí: popírání základních svobod, extrémní chudoba a utlačující vojenský režim.
<P>
Všiml jsem si však i určité podobnosti v reakci Evropské unie na situaci v Barmě a Zimbabwe. V obou případech je tato reakce až příliš nesmělá. Dnes jsme tu mohli slyšet stanoviska rady a Komise. Co jsme se však z těchto stanovisk mohli skutečně dozvědět? Jen velmi velmi málo.
<P>
Tvrdím, že musíme být o mnoho razantnější. Musíme zpřísnit hospodářské a jiné sankce a musíme zavést řádné a úplné zbrojní embargo. Musíme vyvíjet tlak na místách, kde to bude mít největší účinek - na vládní režimy a na jejich sympatizanty, kteří tyto režimy podporují, například Čínu. Jedině v takovém případě, zejména při jednáních se zeměmi, které mají nerozhodný přístup k vojenské juntě, se podaří dosáhnout změn.
<SPEAKER ID="206" NAME="Janez Lenarčič">
úřadující předseda Rady. - (SL) Už jsem zmínil, že Rada pro všeobecné záležitosti a vnější vztahy bude na svém nejbližším zasedání diskutovat o otázce Barmy a je velmi pravděpodobné, že v této souvislosti přijme určité závěry. Vrátím se k této otázce později, nejdříve bych však chtěl reagovat na některé poznámky.
<P>
Nejprve budu reagovat na pana Cappata. Chtěl bych zdůraznit, že Rada doposud vůbec nediskutovala o možnosti pozvat dalajlamu na setkání s Radou pro všeobecné záležitosti a vnější vztahy. Já osobně se domnívám, že k tomuto setkání ani nikdy nedojde. Pokud by se totiž uskutečnilo, diskuse by se točila kolem otázky Tibetu, ne Barmy. Ústředním tématem diskuse je však v současnosti právě otázka Barmy. Chtěl bych však říci, že na zlepšení situace v Tibetu není ani tak potřebný dialog mezi Evropskou unií a dalajlamou, jako spíš dialog mezi čínskými orgány a dalajlamou. Slovinské předsednictví k tomuto dialogu vyzývalo už několikrát.
<P>
V této chvíli bych chtěl říci několik slov o nejbližším zasedání Rady pro všeobecné záležitosti a vnější vztahy. Očekáváme, že Rada na tomto zasedání přijme závěry a rozhodne se opětovně zdůraznit své hluboké znepokojení v souvislosti se situací v Barmě a vyzvat barmské orgány, aby naléhavě přijaly opatření k přechodu k legitimní civilní vládě a národnímu usmíření. Očekáváme, že Rada zároveň vyzve k otevřené diskusi o referendu, která by se měla nést ve svobodném a objektivním duchu. Kromě toho očekáváme, přesně jak to před chvílí zmínila i paní Flautreová, že barmské orgány pozvou do své země medzinárodní pozorovatele, aby dohlíželi na konání referenda.
<P>
Vůbec nepochybuji o tom, že Rada vyzve k okamžitému propuštění všech politických vězňů, na které upozorňoval pan Howitt. Taktéž jsem přesvědčen, že zároveň vyzve i k propuštění paní Aun Schan Su Ťij. V souvislosti s uvalenými sankcemi, jejichž platnost, jak pan Van Orden správně poznamenal, by měla zanedlouho skončit, očekáváme, že platnost sankcí bude prodloužena o dalších 12 mesíců s možností jejich úpravy. Mám tím na mysli, že je podle situace bude možné v jakékoli době zpřísnit, případně uvolnit.
<P>
Pokud jde o zbraně, a tím chci zároveň reagovat na poznámku pana Romagnoliho, Evropská unie zakázala do Barmy vyvážet jakékoli zbraně nebo související materiál. Tento zákaz je součástí zmíněných sankcí, přičemž očekáváme, že jeho platnost bude společně se sankčním systémem nebo mechanismem prodloužena. Pokoušíme se o to, aby nás v tomto úsilí podpořily i další členské státy.
<P>
A nakonec bych chtěl dodat, že bychom mohli namítat, podobně jako paní Flautreová, že strategie OSN vůči Barmě selhala. Mohli bychom však také říci, že zatím nepřinesla své ovoce. Já osobně sa přikláním k druhému názoru.
<SPEAKER ID="207" NAME="Jacques Barrot">
místopředseda Komise. - (FR) Vážený pane předsedající, velmi pozorně jsem poslouchal všechny připomínky, které jsou reakcí na skutečnost, že Barma má na cestě k demokracii před sebou ještě velmi dlouhou cestu. Všichni si tento fakt velmi dobře uvědomujeme. Musíme i nadále posilovat naši politiku, přičemž bych chtěl v této souvislosti upozornit, že jsme nedávno přistoupili na zpřísnění sankcí zaměřených především na vládní režim a jeho vedoucí představitele. Rada v současnosti zkoumá možnost rozšíření finančních sankcí.
<P>
Chtěl bych dodat, že pokud jde o politické vězně, zasedání Rady pro všeobecné záležitosti a vnější vztahy, které je naplánováno na 29. dubna, bude vhodnou příležitostí k vyslání vzkazu barmskému režimu, v němž ho budeme opětovně vyzývat, aby ukončil zastrašování a věznění. Jsme velmi silně zavázáni zachovat solidaritu s paní Aun Schan Su Ťij. Chtěl bych upozornit, že se s ní nemůžeme spojit přímo, jsme však v kontaktu s jejími stranickými kolegy.
<P>
Co se týče aktivit, které vyvíjíme mimo rámec sankcí, někteří z vás tu zmínili spolupráci se sousedními zeměmi, které nám musí pomáhat při vyvíjení tlaku na barmský režim. Paní Ferrero-Waldnerová bude tento týden v Číně hovořit také o otázce Barma. Komise podnikla v této souvislosti určité kroky směrem k thajské vládě a Indonésie podle všeho také připravuje novou iniciativu. Máte však úplnou pravdu, když zdůrazňujete význam opatření ze strany dalších zemí v tomto regionu.
<P>
Teď k otázce pomoci tamnímu obyvatelstvu. Barmské obyvatelstvo nesmí platit daň za politickou stagnaci své země, do níž ji přivedli její vládní představitelé. Evropa nepokládá odsouzení a izolaci Barmy za dostatečně účinná opatření. Chtěl bych zdůraznit, že při poskytování naší pomoci se snažíme využít každé příležitosti, abychom zdůraznili, že jedině lepší správa věcí veřejných ze strany vládního režimu dokáže zajistit, aby byla tato pomoc tak účinná jak doufáme.
<P>
Pan Cappato vyjádřil své obavy v souvislosti se způsobem, jakým je monitorována mezinárodní pomoc. Chtěl bych upozornit, že mezinárodní pomoc je poskytována prostřednictvím agentur OSN a nevládních partnerských organizací. Mohu vás ujistit, že poskytování této pomoci monitorujeme velmi důkladně. Tuto otázku jste však položil celkem oprávněně.
<P>
Z tohoto důvodu se domnívám, že bychom měli vyvíjet co největší tlak, abychom zajistili, že se Barma bude ubírat rychlejším tempem směrem k demokracii. Zároveň však musíme zajistit, aby obyvatelstvo Barmy nemuselo v důsledku úplné izolace své země trpět ještě víc, protože to by pravděpodobně nebyla vhodná odpověď.
<SPEAKER ID="208" NAME="Předsedající">
. - Končím tuto rozpravu na základě šesti návrhů usnesení podle čl. 103 odst. 2 jednacího řádu.
<P>
Rozprava je ukončena.
<P>
Hlasování se bude konat ve čtvrtek 24. dubna 2008.
<P>
Písemná prohlášení (článek 142)
<SPEAKER ID="986" NAME="James Nicholson  " AFFILIATION="PPE-DE">
písemně. - Srdečně vítám toto usnesení, které je důkazem přetrvávajícího znepokojení Evropského parlamentu ze situace v Barmě. Jsme zodpovědni za to, aby se události v této zemi "nevymkly kontrole".
<P>
To, že Barma je i navzdory množství nerostných surovin a úrodné půdy jednou z nejchudších zemí světa, je všeobecně známá skutečnost. Všeobecně je přijímaná i skutečnost, že vojenská junta je zodpovědna za celou řadu porušení lidských práv, včetně brutálního zacházení s buddhistickými mnichy, kteří protestovali proti jejímu vládnímu režimu.
<P>
Vzhledem k nedávným událostem, především záměru vojenské junty prosadit absolutně nedemokratickou a nezákonnou ústavu, je nejvyšší čas, aby Evropská unie vyvinula veškerý svůj vliv a pokusila se o nápravu této situace.
<P>
Čas na prosté diskuse o Barmě na mezinárodní scéně už vypršel. Jednání mezi OSN a barmskými orgány se ukázala jako absolutně neúčinná. Je potřeba naléhavě uplatnit cílené sankce vůči juntě a jejím obchodním aktivitám.
<P>
Plně podporujeme toto usnesení, které vyzývá Radu, aby přijala širší a přísnější sankce vůči barmskému vojenskému režimu. V této souvislosti doufám, že po našich slovech budou následovat činy.

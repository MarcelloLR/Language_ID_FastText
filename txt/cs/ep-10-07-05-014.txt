<CHAPTER ID="014">
Plán práce
<SPEAKER ID="019" NAME="Předseda">
Byl rozdán konečný návrh pořadu jednání, který vypracovala ve čtvrtek 1. července 2010 Konference předsedů v souladu s článkem 137 jednacího řádu. Byly navrženy tyto změny:
<P>
Pondělí
<P>
Skupina Zelených/Evropské svobodné aliance a Skupina progresivní aliance socialistů a demokratů v Evropském parlamentu předložily žádost, aby byla rozprava o zprávě paní Gallové o prosazování práv duševního vlastnictví na vnitřním trhu odložena na příští dílčí zasedání.
<P>
Nyní bych chtěl požádat pana Cohn-Bendita, aby o této věci promluvil.
<SPEAKER ID="020" NAME="Daniel Cohn-Bendit" LANGUAGE="FR">
Pane předsedo, diskutovali jsme o této otázce již na Konferenci předsedů. Názory různých skupin na zprávu paní Gallové se liší a všechny skupiny zřejmě budou muset tuto věc ještě projednat, neboť přetrvávají problémy a sporné body, jež budou muset jednotlivé skupiny ještě vyřešit. Požádal jsem proto, aby byly rozprava a hlasování o zprávě paní Gallové odloženy na září, a to na druhé či ještě pozdější zasedání. Otázku bude nutné prozkoumat na Konferenci předsedů. Řešení je tedy zcela jednoduché. Ovoce ještě nedozrálo, a proto je nechme na stromě a vraťme se k této věci opět v září.
<SPEAKER ID="021" NAME="Martin Schulz">
jménem skupiny S&D. - (DE) Pane předsedo, rád bych uvedl, že naše skupina podporuje návrh pana Cohn-Bendita. Situaci vnímáme úplně stejně. Jedná se o velmi citlivé a ožehavé téma a je jistě rozumné, aby mělo širokou parlamentní podporu. Proto by bylo dobré zprávu odložit a pokusit se nalézt konsensus v jednotlivých oblastech, v nichž je to ještě možné. Z tohoto důvodu podporujeme tento návrh.
<SPEAKER ID="022" NAME="Manfred Weber" LANGUAGE="DE">
Pane předsedo, různé druhy ovoce zrají různě dlouhou dobu. Za poslanecký klub Evropské lidové strany (Křesťanských demokratů) mohu říci, že naše ovoce je zralé k rozhodování, a my bychom tudíž rádi hlasovali o zprávě paní Gallové a přijali rozhodnutí tento týden.
<SPEAKER ID="024" NAME="Předseda">
Evropská konzervativní a reformní skupina požádala o změnu pořadu rozprav ve čtvrtek odpoledne, které se týkají porušování lidských práv, demokracie a právního státu, a to takto: nejprve Zimbabwe, pak Venezuela a nakonec Severní Korea.
<SPEAKER ID="025" NAME="Martin Callanan" AFFILIATION="ECR">
Pane předsedo, jsem přesvědčen, že se jedná o naprosto nekontroverzní žádost. Jde jen o mírnou úpravu pořadu čtvrtečního odpoledne, které je vyhrazeno rozpravě o lidských právech, tak, abychom nejprve vedli rozpravu o Zimbabwe, pak o Venezuele a nakonec o Severní Koreji. Není v tom snaha přikládat některému z těchto témat nějaký zvláštní význam. Jen je zkrátka pro řadu poslanců výhodnější projednávat nejprve otázku Zimbabwe.
<SPEAKER ID="026" NAME="Francesco Enrico Speroni" AFFILIATION="EFD">
(IT) Pane předsedo, dámy a pánové, jak již zdůraznil můj kolega, pořad jednání nebude doplňován ani krácen, jde nám o pouhou změnu pořadí jednotlivých bodů, jimiž se budeme zabývat, takže si myslím, že není problém tento návrh přijmout.
<SPEAKER ID="027" NAME="Předseda">
Chce někdo vystoupit proti této žádosti? Prosím, pane Schulzi.
<SPEAKER ID="028" NAME="Martin Schulz" AFFILIATION="S&amp;D">
(DE) Pane předsedo, dovolte, abych panu Callananovi položil otázku.
<P>
Pane Callanane, můžete nám prosím říci, proč a pro které poslance je jednodušší diskutovat nejprve o Zimbabwe? To pro nás bude důležité kritérium pro rozhodování. Zopakuji svou otázku. Z jakých konkrétních důvodů máme rozpravu o Zimbabwe pousnout dopředu, aby pro vás rozprava o této otázce byla jednodušší?
<SPEAKER ID="029" NAME="Martin Callanan" AFFILIATION="ECR">
Pane předsedo, pan Schulz mne staví do velmi složité pozice. Nemám vůbec ponětí, sděluji tuto žádost za svého kolegu pana Van Ordena, který se zpozdil, byl jsem požádán, zda bych ji mohl předložit.
<P>
(Smích a potlesk)
<P>
Jako vždy je nejlepší být k panu Schulzovi upřímný.

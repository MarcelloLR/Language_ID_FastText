<CHAPTER ID="012">
Plán práce
<SPEAKER ID="016" NAME="Předsedající">
Bylo rozdáno konečné znění návrhu pořadu jednání vypracovaného podle článků 130 a 131 jednacího řádu. Byly navrženy tyto změny:
<SPEAKER ID="017" NAME="Martin Schulz">
jménem skupiny PSE. - (DE) Paní předsedající, na pořadu jednání je dnes prohlášení Komise k dohodám o partnerství s africkými, karibskými a tichomořskými zeměmi a na základě této rozpravy má být přijato usnesení. Dnes dopoledne a v posledních dnech naše skupina o tomto usnesení velice intenzivně diskutovala. Spolu s dalšími skupinami jsme se zároveň usilovně snažili připravit kompromisní usnesení se zřetelem na dosažení takového kompromisu. To se bohužel ukázalo jako nemožné. Nicméně nechceme na tento úkol rezignovat a stále se pokoušíme kompromisu dosáhnout, než bude nutné uchýlit se k rozhodujícímu hlasování.
<P>
Jménem své skupiny proto navrhuji, aby usnesení k tomuto prohlášení Komise a hlasování o tomto usnesení bylo odloženo na prosincové dílčí zasedání. Byl bych velice rád, kdyby poslanci našeho Parlamentu tento postup podpořili, což by poskytlo určitý prostor k jednání o kompromisu.
<SPEAKER ID="018" NAME="Předsedající">
Pane Schulzi, tímto tématem se budeme zabývat, až přijde čas, podle plánu práce.
<P>
Středa:
<P>
Společná rozprava o železnicích Společenství proběhne před uvedením zprávy paní Hieronymiové o televizním vysílání.
<P>
O zprávě pana Ortuonda Larrey o interoperabilitě železničního systému Společenství se bude hlasovat na příštím dílčím zasedání ve Štrasburku.
<P>
Čtvrtek:
<P>
Dovolte mi, abych vám v době hlasování oznámil následující:
<P>
Zpráva pana Leinena o změně nařízení, kterým se stanoví finanční nařízení o souhrnném rozpočtu Evropských společenství, byla schválena podle čl. 43 odst. 1 a je přihlášena k hlasování.
<P>
Zpráva pana Bloklanda o nebezpečných chemických látkách byla odložena na lednové dílčí zasedání, aby bylo možné dosáhnout smíru již při prvním čtení.
<P>
Nyní k tématu, které jste, pane Schulzi, nadnesl:
<P>
Skupina socialistů se na mě obrátila s žádostí, aby hlasování o návrzích usnesení o dohodách o hospodářském partnerství bylo odloženo až na prosincové zasedání, a aby tedy pro předložení textů byly stanoveny nové lhůty.
<SPEAKER ID="019" NAME="Joăo de Deus Pinheiro">
jménem skupiny PPE-DE. - (PT) Paní předsedající, beru na vědomí duch kompromisu, který projevují socialističtí poslanci, a jménem skupiny PPE-DE musím prohlásit, že i my jsme kompromisu otevřeni, a nebudeme tedy proti tomuto návrhu vystupovat. Avšak vzhledem k referendu ve Venezuele bychom na prosincovém dílčím zasedání chtěli zároveň přijmout usnesení o situaci v této zemi. Myslím, že v duchu tohoto kompromisu a také v duchu vánoční atmosféry můžeme tyto návrhy upravit.
<SPEAKER ID="020" NAME="Předsedající">
Pane Pinheiro, toto téma se netýká Venezuely, nýbrž návrhu skupiny socialistů, kteří požadují odložení návrhů usnesení o dohodách o hospodářském partnerství na prosincové zasedání.
<P>
Přeje si některý z poslanců vystoupit na podporu tohoto návrhu?
<SPEAKER ID="021" NAME="Joăo de Deus Pinheiro">
jménem skupiny PPE-DE. - (PT) Paní předsedající, zřejmě jste neposlouchala, co jsem říkal. Začal jsem tím, že v rámci kompromisu bychom byli ochotni tento návrh přijmout. Avšak v duchu onoho vánočního kompromisu bychom si zároveň přáli, aby naši socialističtí přátelé pro změnu přijali náš návrh na usnesení k otázce Venezuely po uskutečnění tamějšího referenda.
<SPEAKER ID="022" NAME="Předsedající">
Přeje si některý z poslanců vystoupit proti tomuto návrhu?
<SPEAKER ID="023" NAME="Helmuth Markov">
jménem skupiny GUE/NGL. - (DE) Paní předsedající, jsem tímto návrhem skupiny socialistů velmi překvapen. Společný návrh usnesení předložený socialisty, Zelenými a mou skupinou v sobě zahrnoval usnesení přijaté v Kigali. V Kigali členové skupiny PPE-DE s tímto kompromisem rovněž souhlasili, takže prostě nemohu pochopit, proč by mělo být nyní vše odloženo na další rozpravu, když poslanci tohoto Parlamentu společně dospěli k dohodě. Skutečností je, že s tímto kompromisem souhlasili v Kigali všichni! S odložením tudíž nesouhlasím, neboť dotyčný dokument byl již schválen velkým počtem poslanců a bylo by možné hlasovat o něm již dnes.
<SPEAKER ID="024" NAME="Daniel Cohn-Bendit">
jménem skupiny Verts/ALE. - (DE) Paní předsedající, jenom aby nedošlo k nedorozumění: Problémem není obsah, problémem je, že si chtějí zajistit většinu. Myslím, že je to legitimní. Máte naprostou pravdu, pane Markove; návrh naznačuje, že rozprava by měla začít znovu, což je těžké pochopit, ale socialisté mají představu - rozumějme -, že si zajistí většinu ke schválení toho, co si stejně všichni přejí. O to jde a to je ten důvod, proč chtějí odložení. To je všechno.
<P>
(Parlament žádost schválil)
<SPEAKER ID="026" NAME="Předsedající">
Hlasování o návrzích v oblasti dohod o hospodářském partnerství se odkládá na prosinec a navrženy jsou následující termíny:
<P>
pro předložení návrhů usnesení: středa 5. prosince do 12:00;
<P>
pro předložení pozměňovacích návrhů a společných návrhů usnesení: pondělí 10. prosince do 19:00.
<P>
Hlasování se bude konat ve středu 12. prosince.
<P>
Obdržela jsem žádost od skupiny Evropské lidové strany a skupiny Evropských demokratů, aby byla ukončena rozprava o prohlášení Komise k referendu ve Venezuele, a zároveň mi byly předloženy návrhy na usnesení.
<P>
Přeje si některý z poslanců vystoupit proti této žádosti?
<SPEAKER ID="027" NAME="Martin Schulz">
jménem skupiny PSE. - (DE) Paní předsedající, pan de Deus Pinheiro se právě zmínil o vánočním duchu. Jsem rovněž pro vánoční atmosféru, ale neměli bychom to přehánět. Konec konců v tomto duchu jsme projevili dost ochoty přistoupit na kompromis z Kigali.
<P>
Pokud jde o Venezuelu, vždy budou existovat rozdílné pohledy, vlastně protichůdné postoje, v každé diskusi o panu Chávezovi. Máme za to, že diskuse je užitečná - ostatně právě probíhá -, ale nejsme přesvědčeni o tom, že v krátké době, kterou na to máme, dokážeme dnes či zítra připravit rozumné usnesení. Pokud toto usnesení předložíme na prosincovém dílčím zasedání, bude v té době již tři týdny staré. Je velice užitečné v současné době vést diskusi, ale usnesení nechceme, protože bude buď odbyté, nebo se nestihne včas. Myslím si, že diskutovat bychom měli dnes a že to bude stačit.
<SPEAKER ID="028" NAME="Předsedající">
Přeje si některý z poslanců vystoupit na podporu této žádosti?
<SPEAKER ID="029" NAME="Joăo de Deus Pinheiro">
jménem skupiny PPE-DE. - (PT) Paní předsedající, děkuji vám za tuto příležitost. Po referendu, které se bude konat ve Venezuele, nastane nová situace. Jedná se o velice důležité referendum a domníval jsem se, že je rovněž důležité, aby tato sněmovna mohla nyní o této otázce vést věcnou diskusi s přihlédnutím k potenciálním výsledkům referenda. Můžeme se tedy pokusit usnesení schválit v prosinci. Domnívám se, že je to možné a že bychom o to měli usilovat. Tento návrh předkládám právě v duchu Vánoc a spolupráce.
<P>
(Parlament tuto žádost zamítl)
<P>
(Plán práce byl s těmito změnami přijat)

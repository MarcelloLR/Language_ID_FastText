<CHAPTER ID="002">
Prohlášení předsednictví
<SPEAKER ID="006" NAME="Předseda">
S hlubokým smutkem jsme se dozvěděli o dramatických událostech v Kauhajoki v západní části Finska, kde při tragickém incidentu ve škole přišlo o život 11 lidí. Mnoho dalších bylo zraněno útočníkem, který poté obrátil zbraň proti sobě.
<P>
Rád bych jménem Evropského parlamentu vyjádřil nejhlubší soucit a solidaritu s rodinami a příbuznými obětí. Všechny oběti byli mladí nevinní studenti odborné školy, ve které se připravovali na profesní dráhu v oblasti služeb.
<P>
K této tragedii došlo ani ne po roce po podobně děsivému vražednému řádění v Jokela High School. Jak je známo, Finsko je považováno za jednu z nejpokojnějších a nejbezpečnějších zemí v Evropě, můžeme tedy chápat, proč jsou lidé z Finska šokováni. Sdílíme jejich zármutek.
<P>
Podobné formy opakujících se krveprolití vídáme bohužel často. I přesto, že v tomto případě útočník před vražedným řáděním zveřejnil na internetu výhružné video, nebylo možné tragedii zabránit. Jako zodpovědní politici v Evropě a ve všech členských státech musíme maximálně zaručit, aby takové násilné činy byly odhaleny a bylo jim včas zabráněno.
<P>
Ještě jednou bych chtěl jménem Evropského parlamentu vyjádřit naše nejhlubší sympatie a solidaritu s oběťmi a jejich rodinami.

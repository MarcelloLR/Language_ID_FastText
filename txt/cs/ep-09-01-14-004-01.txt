<CHAPTER ID="004-01">
1. Bezpečnostní a biometrické prvky vcestovních pasech a cestovních dokladech (
<P>
Po hlasování o zprávě Carlose Coelha
<SPEAKER ID="099" NAME="Francesco Enrico Speroni" AFFILIATION="UEN">
(IT) Vážený pane předsedající, dámy a pánové, rád bych učinil jednu procedurální poznámku. Informovali jste nás, že na žádost novinářů, jistě úctyhodné skupiny, byste měl oznamovat všechny hlasy, ale já se domnívám, že pravidla Parlamentu by měli tvořit poslanci Parlamentu, ne novináři. Zajímalo by mě, jestli tohle je sdružení slepých novinářů, protože novináři mohou bez problémů vidět výsledek hlasování na obrazovkách. Každopádně, hluší novináři mohou mít určité problémy, pokud oznámíte výsledky.
<P>
(Potlesk)
<SPEAKER ID="100" NAME="Předsedající">
Vážený pane Speroni, mám trochu problém s vyjádřením vlastního osobního názoru na obtíže týkající se práce novinářů. Vzhledem k tomu, že tentokrát byla žádost podána předsednictvu, myslím si, že odpověď - a zřejmě osobně sdílím vaše názory - by mělo dát předsednictvo; bylo rozhodnuto, že řešení odpovědi na tuto žádost bude na pořadu příštího jednání předsednictva.
<SPEAKER ID="101" NAME="Edward McMillan-Scott" AFFILIATION="PPE-DE">
Vážený pane předsedající, souhlasím s postojem, který vyjádřil pan Speroni. Uznávám, že jste v obtížné situaci, ale řekl bych, že pan Speroni má pravdu. Obrazovky zaznamenávají každé hlasování. Číst nahlas každý výsledek pozměňovacího návrhu by bylo velice časově náročné - zejména v případě takového hlasování jaké bylo to dnešní. Navrhuji, abyste požádal předsednictvo, aby tu věc postoupilo příslušnému výboru a my ji posoudíme při příštím hlasování - pokud je to pro tuto sněmovnu přijatelné.
<P>
(Potlesk)
<SPEAKER ID="102" NAME="Předsedající">
Jak jsem již řekl, tato záležitost bude postoupena předsednictvu, právě proto, aby mohlo dát definitivní odpověď.
<P>
Přistoupíme proto k hlasování.

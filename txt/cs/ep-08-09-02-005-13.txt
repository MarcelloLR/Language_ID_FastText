<CHAPTER ID="005-13">
13. Uplatňování zásady vzájemného uznávání příkazů (
<P>
Před začátkem hlasování:
<SPEAKER ID="144" NAME="Armando França">
zpravodaj. - (PT) Tato zpráva byla dobrým příkladem porozumění a spolupráce v Parlamentu a spolupráce mezi Parlamentem a Radou. Děkuji proto kolegům poslancům, zástupcům Rady, technickým zaměstnancům a všem, kteří byli zapojeni do práce na této komplexní a náročné zprávě.
<P>
Toto rámcové rozhodnutí bude pro trestní soudnictví v EU velmi důležité. Propaguje zásadu vzájemného uznávání, zaručuje posílení práva na obhajobu a záruk obviněných, urychluje a zvyšuje účinnost výkonu rozhodnutí vydaných v nepřítomnosti a pomáhá v boji proti zločinu v Evropě. Budoucí rámcové rozhodnutí napomůže i posílení přednosti práva a právního státu a podpoří evropskou integraci. Silný konsensus, který byl dosažen ve výboru LIBE, měl zásadní význam a měl by se dnes na tomto místě zopakovat. Děkuji všem.

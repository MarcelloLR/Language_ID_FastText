<CHAPTER ID="013-53">
53. SWIFT (
<SPEAKER ID="087" NAME="Jan Philipp Albrecht">
jménem skupiny Verts/ALE. - Pane předsedající, rád bych vás informoval, že pozměňovací návrh k odstavci 8, který předkládá skupina GUE/NGL a skupina Verts/ALE má stejné znění jako usnesení přijaté v září 2009. Rád bych vás ještě informoval, že se jedná o stejné stanovisko, domnívám se, že není třeba toto stanovisko měnit před začátkem jednání o SWIFT.
<SPEAKER ID="088" NAME="Jeanine Hennis-Plasschaert">
autorka. - Pane předsedající, ráda bych informovala své kolegy, že jsme své stanovisko nezměnili: náš postoj je součástí celého textu usnesení, a předkládaný pozměňovací návrh je proto nadbytečný.
<SPEAKER ID="089" NAME="Rui Tavares" AFFILIATION="GUE/NGL">
Pane předsedající, domnívám se, že je důležité, aby...
<P>
(Přerušení z pléna)
<P>
Ocenil bych, kdyby mě kolegové z krajní pravice přestali přerušovat. Domnívám se, že i oni by byli rádi informováni o této otázce - otázce, zda předávat soubor informací Spojeným státům či nikoli; to je obsahem pozměňovacího návrhu 8. Jednali jsme o tom, zda podporujeme toto stanovisko, nebo jsme proti, a to je dobré vědět.

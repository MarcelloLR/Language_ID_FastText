<CHAPTER ID="006-01">
1. Návrh souhrnného rozpočtu Evropské unie - Rozpočtový rok 2009 (hlasování)
<P>
- Před hlasováním
<SPEAKER ID="049" NAME="Jutta Haug">
zpravodajka. - (DE) Pane předsedo, proces vysvětlování je každý rok stejný. Před hlasováním potřebuji Parlament informovat o některých technických úpravách. Vím, že to pro kolegy poslance není příliš zajímavé, ale potřebujeme to dát do zápisu.
<P>
Zaprvé, jak již bylo naznačeno v hlasovacích lístcích, hlasování o pozměňovacím návrhu 783 k rozpočtové položce 22 02 04 02 se týká pouze prostředků na platby.
<P>
Zadruhé vysvětlení týkající se vyhodnocení Globálního posouzení energetické situace nepatří k rozpočtové položce 08 03 01, kam bylo omylem zařazeno, ale k položce 08 05 01. Proto se hlasování o pozměňovacím návrhu 936 k položce 08 03 01 musí konat bez poznámek ke Globálnímu posouzení energetické situace. Ty budou místo toho zahrnuty do pozměňovacího návrhu 938 k položce 08 05 01.
<P>
Vím, jaké nadšení to v každém vyvolává.
<P>
Zatřetí obnovení zdrojů v předběžném návrhu rozpočtu pro decentralizované agentury s jejich tituly v položkách 1 a 2 zahrnuje také samozřejmě obnovení jejich plánů pracovních míst. To se vztahuje na Evropskou agenturu pro léčivé přípravky, Evropskou agenturu pro chemické látky, Evropskou agenturu pro bezpečnost letectví, Evropskou agenturu pro námořní bezpečnost, Evropskou agenturu pro železnice, Evropskou agenturu pro životní prostředí, Evropské středisko pro rozvoj odborného vzdělávání, Evropský úřad pro bezpečnost potravin, Agenturu Společenství pro kontrolu rybolovu a Odrůdový úřad Společenství, jejichž plány pracovních míst nejsou výslovně zahrnuty do průvodních dokumentů k pozměňovacím návrhům.
<P>
Začtvrté vysvětlení zařazené vzhledem k několika rozpočtovým položkám v důsledku vyjádření právních služeb musí být mírně modifikováno. To se týká věty, která začíná "Komise může" až po "a převést na interního auditora Komise" v následujících pozměňovacích návrzích: pozměňovací návrh 994 k položce 19 04 01, pozměňovací návrh 1011 k položce 21 02 01, pozměňovací návrh 1015 k položce 21 03 01, pozměňovací návrh 1016 k položce 21 04 01, pozměňovací návrh 1026 k položce 23 02 01 a pozměňovací návrh 785 k položce 23 02 02. Správná verze vysvětlení je podrobně uvedena v hlasovacích lístcích.
<P>
Zapáté a na závěr rozpočtová položka 19 06 06 s názvem "Konzulární spolupráce" není do pozměňovacích návrhů zahrnuta, přestože byla přijata jako součást návrhu na změnu č. 1/2009. Tato nová rozpočtová položka bude tedy zahrnuta s použitím položky "pour mémoire" (p.m.).
<P>
Pokud žádný z kolegů poslanců nemá k tomu všemu žádné námitky, služba při zasedání to celé začlení podle našeho rozhodnutí.
<SPEAKER ID="050" NAME="Předseda">
Paní Haugová, protože k vám máme velkou důvěru, můžeme o tom nyní hlasovat.
<P>
(Parlament schválil návrh zpravodajky)
<P>
Před hlasováním o pozměňovacím návrhu 111
<SPEAKER ID="051" NAME="Catherine Guy-Quint" AFFILIATION="PSE">
- (FR) Pane předsedo, myslím, že jsme nehlasovali o druhé části pozměňovacího návrhu 106. Prosím, můžete to zkontrolovat?
<SPEAKER ID="052" NAME="Předseda">
Ano, hlasovali jsme o něm, paní Guy-Quintová. Pan Dunstan mi právě sdělil, že první část byla vynechána a o druhé části jsme již hlasovali.
<P>
Před hlasováním o bloku 8
<SPEAKER ID="053" NAME="Janusz Lewandowski">
zpravodaj. - Pane předsedo, tentokrát nejsou žádné technické úpravy, takže můžeme hlasovat.
<P>
(Potlesk)
<SPEAKER ID="054" NAME="Předseda">
Pak tedy můžeme panu zpravodaji pouze poblahopřát.

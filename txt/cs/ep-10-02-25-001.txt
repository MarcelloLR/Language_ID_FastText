<CHAPTER ID="001">
Zahájení zasedání 
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Pane předsedající, včera nebyla kvůli časové náročnosti práce zde ve sněmovně příležitost připomenout nedávné úmrtí Orlanda Zapaty, kterého španělská delegace upřímně želí. Zemřel po dlouhé hladovce. Je prvním vězněm svědomí, který za 40 let zemřel na Kubě, a my na tomto místě požadujeme propuštění všech vězňů svědomí na Kubě a ve zbytku světa. Chtěli bychom též vyjádřit svou solidaritu s jeho rodinou a s kubánským lidem na jeho cestě k pluralitě a rozvoji.
<P>
Tato velmi smutná událost by mohla urychlit diskusi zaměřenou na stanovení vztahů mezi Evropskou unií a Kubou v komplexním dvoustranném rámci zajišťujícím stálý a konstruktivní dialog o lidských právech na základě odpovídajícím dohodám Evropské unie se třetími zeměmi.

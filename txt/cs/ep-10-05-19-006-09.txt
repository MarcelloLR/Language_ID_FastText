<CHAPTER ID="006-09">
9. Potravinářské přídatné látky jiné než barviva a náhradní sladidla (hovězí a/nebo vepřový trombin) (
<P>
Před hlasováním:
<SPEAKER ID="135" NAME="Jo Leinen" LANGUAGE="DE">
Pane předsedající, v souvislosti s tímto hlasováním není zapotřebí žádných zdlouhavých odboček. Můžeme se rozhodnout přímo. Výbor pro životní prostředí, veřejné zdraví a bezpečnost potravin doporučil, aby plenární zasedání zakázalo spojování samostatných kusů masa, a nepovolilo tak používání trombinu jako přísady.
<P>
Steak musí zůstat steakem a šunka šunkou. Jsem si jistý, že to tak chtějí všichni voliči členů tohoto Parlamentu. Hlasujte proto, prosím, pro náš pozměňovací návrh proti zařazení trombinu jako přísady v rámci nařízení týkajícího se potravin.
<SPEAKER ID="136" NAME="Pilar Ayuso" LANGUAGE="ES">
Pane předsedající, trombin je přídatná látka, kterou lze používat ke spojování masa, protože je faktem, že se v souvislosti s jejím používáním nevyskytují žádné technologické problémy a je zdravotně nezávadná. Navíc se již v některých zemích používá.
<P>
Navrhovaná změna přílohy uvádí, že maso, které bylo zpracováno s trombinem, se může prodávat balené a označené tak, aby nemohlo dojít k oklamání spotřebitelů, což je základní princip daného usnesení.
<P>
Ať tak či onak, chci se pana Komisaře zeptat, zda Evropská unie může zajistit, aby výrobky obsahující trombin díky vhodnému označení nebyly považovány za napodobeniny, obzvláště v rámci studie navrhovaného nařízení o informacích o potravinách poskytovaných spotřebiteli.
<SPEAKER ID="137" NAME="John Dalli">
člen Evropské komise. - Pane předsedající, při posuzování povolení potravinářské přídatné látky trombin zvažovala Komise ve spolupráci s členskými státy velmi pečlivě všechny čtyři požadavky stanovené v nařízení o potravinářských přídatných látkách. Jedná se o: bezpečnostní hledisko; to, zda existuje odůvodněná technologická potřeba; informační hlediska a výhody a přínos pro spotřebitele.
<P>
Co se týče bezpečnosti a hygieny, Evropský úřad pro bezpečnost potravin (EFSA) hodnotil tento výrobek a došel k závěru, že zmiňovaná přídatná látka nepředstavuje žádné nebezpečí. Co se týče hygieny, nesdílím názor, že v tomto případě je riziko kontaminace vyšší než u jiných výrobků, například u mletého masa.
<P>
Za druhé byla stanovena odůvodněná technologická potřeba pro tento výrobek. Enzymatický přípravek působí v konečném masném výrobku jako stabilizátor. Tato technologická funkce je výslovně popsána v nařízení o přídatných potravinářských látkách, které bylo přijato Evropským parlamentem.
<P>
Za třetí, informační hlediska a zejména obavy z možných, pro spotřebitele zavádějících informací o výrobku, vyjádřené ve zprávě. Jelikož jsme si tohoto rizika plně vědomi, náš návrh obsahuje následující přísné požadavky - které jdou mimochodem dál než to, co se u potravinářských přídatných látek běžně požaduje. Zaprvé, výrobek může být koncovému spotřebiteli prodán pouze balený. Zadruhé, výrobek musí být opatřen dalším označením a v blízkosti prodejního názvu musí být uvedeno "obsahuje kombinované masové části". Spotřebitel tak bude dobře informován o povaze výrobku. Zatřetí, název enzymu a jeho živočišný původ musí být uvedeny v seznamu přísad. Musím zdůraznit, že tyto požadavky na označení jsou přísnější než ty, které se vztahují na výrobky, do nichž se za stejným účelem přidávají další složky jako krevní bílkoviny a povolené přídatné látky, ale u kterých žádné další označení není vyžadováno.
<P>
Zavedou-li se přísnější požadavky na označování, budou brány v potaz. Enzymatický přípravek, o který se jedná, se již v několika členských zemích používá jako pomůcka při zpracování bez jakýchkoli požadavků na označování. Náš návrh situaci objasňuje a ustavuje pro členské státy povinnost zavést požadovaná pravidla pro označování. V důsledku toho bude spotřebitel lépe informován. Mimoto spotřebitelé, zejména pak ti, kteří potřebují větší podporu, budou mít díky lepšímu využívání hodnotných kusů masa při jeho zpracování prospěch z dostupnosti levnějších masových výrobků.
<P>
Tato doplňková látka je podle mého názoru příkladem vývoje v oblasti potravin, který bude přínosem pro spotřebitele. Nevidím žádný důvod pro její odmítnutí a doufám, že zvážíte zcela přesvědčivé důvody, které jsem uvedl, proč by měla být schválena. Zavázal jsem se Evropskému parlamentu, že nebudu lidem říkat, co mají jíst. Řeknu jim ale, co jedí. Můj postoj je v souladu s tímto závazkem.

<CHAPTER ID="008">
Hlasování
<SPEAKER ID="096" NAME="Předsedající">
Před tím, než začneme hlasovat, bych vás rád informoval, že dnes zavádíme nový informační systém pro hlasování v této sněmovně. Jeho hlavním prvkem je znázornění úřední hlasovací listiny připravené útvarem pro předkládání návrhů na jedné z velkých obrazovek. Na obrazovce bude zdůrazněno každé jednotlivé hlasování podle oznámení, což usnadní hlasování všem poslancům.
<P>
Dalším bodem je hlasování.
<P>
(Výsledky a další podrobnosti hlasování: viz zápis)
<SPEAKER ID="097" NAME="Graham Watson">
jménem skupiny ALDE. - Pane předsedající, chci objasnění. Jedná se o případ, kdy předsedající rozhodl, že se pro dnešní hlasování o Krahmerově zprávě a zítřejší o Cashmanově zprávě použije postup pro přepracování? Je-li tomu tak, moje skupina požaduje, abychom do zítra odložili hlasování o Krahmerově zprávě, abychom mohli přezkoumat důsledky použití postupu pro přepracování při tomto hlasování.
<SPEAKER ID="098" NAME="Předsedající">
Předsedající oba tyto body zvažuje. Když se dostaneme ke Krahmerově zprávě, přijmeme vaši procesní námitku.
<SPEAKER ID="099" NAME="Thomas Mann" AFFILIATION="PPE-DE">
(DE) Pane předsedající, blahopřeji této sněmovně k novému informačnímu systému. Přesto by se mohlo ukázat, že některé informace v každodenním provozu nefungují.
<P>
Jsem potěšen, že se mnohým z nás mezitím podařilo ukázat tibetské vlajky při příležitosti 50. výročí okupace této země Čínou. Všiml jsem si však, že předsednictvo s předstihem oznámilo, že určité vlajky nemohou být vyvěšeny, což znamená, že je v tento významný den poslanci Evropského parlamentu nemohou ukázat. Je k této otázce nějaká aktualizovaná informace?
<SPEAKER ID="100" NAME="Předsedající">
Chápu, že ohledně tohoto bodu došlo k určitým zmatkům, ale předseda dnes pro pořádek uvedl - a jsem velmi potěšen, že v této sněmovně vidím tolik vlajek, já sám mám jednu na kapse -, že tibetské vlajky mohou být ukázány.
<P>
To mi dává příležitost, abych přivítal pana Tcha-š' Wang-tiho, zástupce Jeho svatosti dalajlamy.
<P>
(Dlouhý potlesk)
<SPEAKER ID="101" NAME="Zbigniew Zaleski" AFFILIATION="PPE-DE">
Pane předsedající, pokud dovolíte, rád bych pronesl několik závažných a důležitých slov. Právě bylo výročí barbarské vraždy 20 000 polských důstojníků a příslušníků inteligence střelou do týla v Katyni v roce 1940 na příkaz "otce národů" Josifa Stalina. Následkem toho bylo vyhlazení vůdců elit národa, který bojoval za svou svobodu a svobodu Evropy.
<P>
Před čtyřmi lety jsem požádal o minutu ticha k uctění jejich památky, ale sněmovna to odmítla. Proto vás o to dnes nepožádám a ušetřím předsednictví tak obtížného rozhodnutí. Namísto toho vám chci tuto tragédii připomenout a vyjádřit přání, abychom naším společným úsilím v budoucnu předešli na evropském kontinentu všem genocidám tohoto druhu.
<P>
(Potlesk)
<SPEAKER ID="102" NAME="Předsedající">
Děkuji vám, pane Zaleski - potlesk hovoří sám za sebe.

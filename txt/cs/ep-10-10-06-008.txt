<CHAPTER ID="008">
Plán práce
<SPEAKER ID="013" NAME="Předseda">
Byla vám rozdána konečná verze návrhu programu schůze ve znění vypracovaném Konferencí předsedů na jejím zasedání ve čtvrtek 23. září 2010, v souladu s článkem 140 jednacího řádu. Na základě dohody s politickými skupinami bych chtěl Parlament informovat o návrzích na provedení následujících změn:
<P>
(Pro tyto změny je většina politických skupin a v některých případech dokonce rozhodná většina)
<P>
Středa
<P>
Přidání nového bodu do programu zasedání: prohlášení Rady a Komise o ustanoveních Lisabonské smlouvy v sociální oblasti, a to po společné rozpravě o biologické rozmanitosti.
<P>
Stažení otázky k ústnímu zodpovězení ohledně kontejnerů ztracených v moři a náhrady škody z programu zasedání.
<P>
Čtvrtek
<P>
Hlasování započne v 11:30.
<P>
Stažení hlasování o zprávě pana Maňky o návrhu opravného rozpočtu č. 2/2010, část druhá, neboť Rada nezaujala k této otázce stanovisko, a tak se rozprava nemůže konat, z programu zasedání.
<SPEAKER ID="014" NAME="Corien Wortmann-Kool">
jménem skupiny PPE. - Pane předsedo, skupina PPE vždy vítá dobré a důkladné diskuse o sociálních otázkách v průběhu našich plenárních zasedání, ale musí být dobře připraveny.
<P>
To bylo důvodem, proč většina v Konferenci předsedů původně rozhodla, že návrh skupiny socialistů a demokratů projednávat služby obecného zájmu v lisabonské agendě a veřejné služby v Lisabonské smlouvě má být nejprve projednán ve Výboru pro zaměstnanost a sociální věci. Souhlasíme s tím, neboť jde o velmi komplikované téma.
<P>
Rozumím tomu, že byl změněn název a že liberálové změnili svůj postoj, ale podstata je stále velmi komplikovaná a my si stále přejeme prodiskutovat ji nejprve ve Výboru pro zaměstnanost, protože je to velmi důležitá a složitá diskuse. Nechceme se stavět proti, ale toto je důvod, proč se stále zdržujeme hlasování o této otázce.
<SPEAKER ID="015" NAME="Předseda">
Děkuji vám, paní Wortmann-Koolová, za vaše vysvětlení. Znamená to, že tento bod je na pořadu jednání, ale skupina Evropské lidové strany (Křesťanští demokraté) se zdržuje hlasování. Většina ostatních politických skupin si přála, aby byl tento bod zařazen na program jednání.
<P>
(Plán práce byl tímto schválen)
<P>
(Zasedání bylo na několik minut přerušeno)

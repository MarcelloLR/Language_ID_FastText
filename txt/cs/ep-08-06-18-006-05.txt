<CHAPTER ID="006-05">
5. Přizpůsobení některých právních aktů regulativnímu postupu s kontrolou - první část (
<P>
- Před hlasováním:
<SPEAKER ID="129" NAME="Janez Lenarčič">
úřadující předseda rady. - (SL) Dovolte mi, abych využil této příležitosti a jménem Rady vyjádřil svoji spokojenost z dobrých výsledků dlouhodobé a rozsáhlé práce na tomto technickém dokumentu. Tento dokument bylo možné uzavřít především díky tvořivé spolupráci všech tří orgánů a já bych rád využil této příležitosti, abych poděkoval zejména panu zpravodaji, Józsefu Szájerovi, za jeho spolupráci a odvedenou práci.
<P>
Nyní, když byla tato část pozměňovacího návrhu dokončena, obě zákonodárné složky, a zejména Evropský parlament, budou moci provádět kontrolu nad výkonnými pravomocemi Komise v souvislosti s mnoha legislativními akty v důležitých oblastech. Na závěr bych byl také rád svědkem pokračování tohoto typu tvořivé spolupráce během nadcházejícího francouzského předsednictví.
<SPEAKER ID="130" NAME="József Szájer">
zpravodaj. - Pane předsedající, v důsledku právě proběhlého hlasování Parlament poprvé získává skutečné právo kontroly a právo veta nad normativními akty výkonné moci Evropské komise, která jsou rovnocenná právům Rady.
<P>
Přijetím těchto dvou souhrnných balíčků děláme velký krok směrem k eliminaci deficitu demokracie Unie. Rád bych také kolegům připomněl, že naše nová kontrolní pravomoc nad exekutivou EU od nás vyžaduje více práce než dříve. Parlament se musí připravit na nový úkol postupu projednávání ve výborech.
<P>
Děkuji Radě, zejména slovinskému předsednictví, a Komisi hlavně za to, že se oba tyto orgány vzdávají důležitých a doposud výlučných práv a přiznávají je Parlamentu a oba ztrácejí výlučné pravomoci. Rád bych také poděkoval našim kolegům v příslušných výborech, kteří chápou význam tohoto nového zmocnění Evropského parlamentu. Jejich jednání o tomto dokumentu bylo velice rychlé a pružné. Naše dnešní hlasování velice přispěje k lepší, demokratičtější a mnohem transparentnější Evropské unii. Děkuji za podporu.
<P>
(Potlesk)

<CHAPTER ID="006">
Schválení zápisu z předchozího zasedání
<SPEAKER ID="096" NAME="Véronique De Keyser" AFFILIATION="S&amp;D">
(FR) Pane předsedající, nebudu se vracet k politováníhodné události, která se v tomto Parlamentu včera odehrála. Jednalo se o událost nehodnou tohoto Parlamentu, o tupení pana Van Rompuye. Předseda Evropské rady se dokáže hájit sám, ale nebudu tolerovat, aby někdo v této sněmovně prohlašoval, že moje vlast nelze považovat za skutečný stát. Jedná se o zakládající zemi Evropské unie, která se velmi brzy ujme předsednictví. Nechápu, jak může někdo v tomto Parlamentu klesnout tak hluboko a říkat takové věci. Požaduji, pane předsedající, omluvu.
<P>
(Potlesk)
<SPEAKER ID="097" NAME="Gerard Batten" AFFILIATION="EFD">
Pane předsedající, chtěl bych vznést procesní námitku podle téhož článku jednacího řádu, na základě kterého hovořila paní kolegyně, když narážela na mého kolegu Nigela Farage.
<P>
Tak funguje politika. Aniž byste brali ohled na názor občanů, pokoutně jste našim zemím vnutili Lisabonskou smlouvu. Když se k tomu můj kolega vyjádří a lidem se to nelíbí, stěžují si. Tak funguje politika. Tak to chodilo v naší zemi, než nám Evropská unie vyklestila demokracii. Zvykejte si tedy naslouchat zde na tomto místě opozici.
<SPEAKER ID="098" NAME="Předsedající">
Pane poslanče Battene, předchozí prohlášení bylo prohlášením reagujícím na výrok, který v Parlamentu zazněl ve středu. To byl ten článek jednacího řádu, na základě kterého bylo učiněno. Nejednalo se o procesní námitku. Proto vaše procesní námitka nebyla na místě.

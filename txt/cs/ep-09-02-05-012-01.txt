<CHAPTER ID="012-01">
1. Situace na Srí Lance (hlasování) 
<P>
Před hlasováním o bodu 2:
<SPEAKER ID="242" NAME="Manuel Medina Ortega" LANGUAGE="ES">
Jsem zde přítomen, i když v důsledku dohody v rámci Socialistické skupiny v Evropském parlamentu se nebudu účastnit hlasování. Jsem však zde.
<SPEAKER ID="243" NAME="Charles Tannock">
autor. - Paní předsedající, chtěl bych na poslední chvíli provést změnu ve formulaci ústního pozměňovacího návrhu - pokud sněmovna dovolí -, protože se nám na poslední chvíli podařilo nalézt nejasnosti ve společném usnesení.
<P>
Původní formulace zněla "non-fire period", což nedává smysl, a tak jsme to změnili na "cease-fire" (příměří). Nyní se ukázalo, že oficiální znění deklarace spolupředsedů, mezi něž patří i Evropská unie, používá formulaci - která je sice podivná, ale je to tak napsáno - "no-fire" = období "neútočení". Mohli bychom proto namísto slova příměří změnit slova "non-fire" na "no-fire" = "neútočení", protože to lépe odráží oficiální znění textu spolupředsedů?
<SPEAKER ID="244" NAME="Marios Matsakis" AFFILIATION="ALDE">
Paní předsedající, domnívám se, že je tam ještě něco, a myslím, že by nás o tom měl pan Tannock informovat, než budeme hlasovat. Je zde ještě jedna malá změna.
<SPEAKER ID="245" NAME="Charles Tannock  " AFFILIATION="PPE-DE">
autor. - Paní předsedající, jedná se o doplnění slova "humanitární" pomoc, které má pouze vyjasnit, o jakém druhu pomoci hovoříme.
<P>
Důležité je však vyhlášení "období neútočení", což je formulace z prohlášení spolupředsedů.
<SPEAKER ID="246" NAME="Raül Romeva i Rueda">
autor. - (ES) Ano, ještě je zde něco, ale nevím, zda se jedná o nedorozumění či nikoli. Teoreticky by ve verzi, kterou máme, mělo podle ústního pozměňovacího návrhu být "příměří" a nikoli "non-fire". Je to tak správně nebo jsem to špatně pochopil?
<P>
Text by měl znít "příměří".
<SPEAKER ID="247" NAME="Charles Tannock">
autor. - Paní předsedající, právě jsem si uvědomil, že kvůli pořadí, v němž byly pozměňovací návrhy vytištěny na hlasovacím seznamu, jsem vlastně četl ústní pozměňovací návrh k bodu odůvodnění K. Omlouvám se za toto nedorozumění, ale ve skutečnosti nyní hovoříme o pozměňovacím návrhu k bodu 2. To by mohlo vysvětlit, proč došlo k nedorozumění. Můžete si prosím obrátit hlasovací seznam? Omlouvám se, ale na mém seznamu je chybné pořadí. Ve skutečnosti jsem četl změny, které chci provést v bodu odůvodnění K, a nikoli změny k bodu 2, o kterém budeme hlasovat následně. Opravdu se za toto nedorozumění omlouvám.
<P>
Pozměňovací návrh k bodu 2, což měl být ten, který jsem uváděl předtím, zní: "domnívá se, že vojenské vítězství nad LTTE, s nímž počítá vláda Srí Lanky, nevyřeší potřebu nalézt politické řešení, které zajistí trvalý mír". Tak je to podle hlasovacího seznamu.
<SPEAKER ID="249" NAME="Marios Matsakis" AFFILIATION="ALDE">
Paní předsedající, nyní bychom měli správně hlasovat o bodu odůvodnění K.
<SPEAKER ID="251" NAME="Charles Tannock">
autor. - Paní předsedající, zopakuji to správně pro pana Romeva i Rueda.
<P>
Bod odůvodnění K by po změně na základě ústního pozměňovacího návrhu měl nyní znít: "vzhledem k tomu, že spolupředsedové tokijské konference společně vyzvali vládu Srí Lanky a LTTE, aby vyhlásili dočasné období neútočení, které by umožnilo evakuovat nemocné a zraněné a poskytnout humanitární pomoc civilistům,".

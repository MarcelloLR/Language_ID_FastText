<CHAPTER ID="005-05">
5. Situace v Číně po zemětřesení a před zahájením Olympijských her (hlasování) 
<P>
- Před hlasováním o pozměňovacím návrhu 7:
<SPEAKER ID="031" NAME="Vytautas Landsbergis" AFFILIATION="PPE-DE">
Paní předsedající, můj ústní pozměňovací návrh se týká odstavce 8, který naléhavě vyzývá čínské představitele, aby zastavili diskriminaci různých skupin. Navrhuji, aby byla za "odboroví aktivisté" vsunuta slova "členové hnutí Falun Gong". Jedná se o osoby, které provozují určitý druh tělesných cvičení a dýchání, avšak komunistické úřady je považují za disidenty a perzekvují je jako disidenty.
<P>
(Ústní pozměňovací návrh byl přijat)
<P>
- Před hlasováním:
<SPEAKER ID="033" NAME="Reinhard Rack" AFFILIATION="PPE-DE">
(DE) Paní předsedající, máme dnes dosti velký počet důležitých hlasování. Vzhledem k tomu opravdu není zapotřebí, aby pan Cohn-Bendit chrlil neustávající proud poznámek a vyjádření, kterými hlasování doprovází; působí to rušivě.
<SPEAKER ID="034" NAME="José Ribeiro e Castro" AFFILIATION="PPE-DE">
Paní předsedající, rád bych upozornil na skutečnost, že jsme právě zamítli pozměňovací návrh požadující propuštění někoho, koho jsme nominovali na Sacharovovu cenu. Příště, až budeme Sacharovovu cenu udělovat, což bude v prosinci, bychom dotyčné osobě měli raději dát řetězy a může jít rovnou do vězení!
<P>
(Hlasitý potlesk)

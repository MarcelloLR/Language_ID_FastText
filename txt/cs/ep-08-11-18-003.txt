<CHAPTER ID="003">
Rozhodnutí o naléhavém postupu
<SPEAKER ID="008" NAME="Pervenche Berès" LANGUAGE="FR">
Paní předsedající, tato diskuse se dnes večer bude konat, jestliže plénum bude hlasovat pro naléhavý postup. Jedná se o úpravu evropských právních předpisů, která nám umožňuje poskytnout zdroje platebním bilancím zemí mimo eurozónu.
<P>
Jak všichni víme, je to otázka Maďarska, bohužel si ale myslím, že musíme předjímat budoucnost, a proto posílit tento nástroj Evropské unie s cílem poskytovat podporu jejím členským státům, včetně těch, které se nacházejí mimo eurozónu.
<P>
Ráda bych tedy plenární shromáždění poprosila, aby hlasovalo pro naléhavý postup.

<CHAPTER ID="001">
Zahájení zasedání
<SPEAKER ID="005" NAME="Paul van Buitenen">
jménem skupiny Verts/ALE. - (NL) Pane předsedající, rád bych jménem Skupiny Zelených/Evropské svobodné aliance předložil protest, týkající se zítřejší rozpravy a hlasování o nařízení (ES) č. 1073/1999 o vyšetřováních prováděných Evropským úřadem pro boj proti podvodům (OLAF) neboli o zprávě paní Gräßleové. Vypadá to, jako by se Komise snažila ukončit stávající proces přezkumu nařízení týkajícího se nedávných zjištění o nesrovnalostech v rámci úřadu OLAF, a ráda by proto stáhla stávající návrhy v průběhu postupu spolurozhodování s Parlamentem.
<P>
Rád bych vás proto jménem skupiny Zelených požádal, abyste zjistil, jaký je skutečný záměr Komise a zda má Komise v úmyslu vydat před zítřejší rozpravou prohlášení, aby tak Evropský parlament věděl, zda mají rozprava a hlasování ještě nějaký smysl.
<SPEAKER ID="006" NAME="Předsedající">
Tato otázka byla určena Komisi. Paní Ferrerová-Waldnerová bude mít příležitost na ni odpovědět. Vítám pana Jouyeta. Jsme zde všichni a můžeme začít dalším bodem jednání.

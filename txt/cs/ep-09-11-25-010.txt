<CHAPTER ID="010">
Telekomunikační balíček (podepsání aktů) 
<SPEAKER ID="255" NAME="Předseda">
Máme před sebou důležitou událost, protože za chvíli paní Torstenssonová a já podepíšeme některé velmi důležité dokumenty související s telekomunikačním balíčkem. Paní Torstenssonová, komisaři, dámy a pánové, kolegové poslanci, právní akty, které tvoří telekomunikační balíček, byly schváleny postupem spolurozhodování. Elektronická komunikace a internet se staly hlavními prostředky našich moderních společností. Tento legislativní balíček je dobrým příkladem toho, jak naše práce může pomáhat lidem a jak může ovlivňovat jejich každodenní život.
<P>
Máme zejména revidovanou rámcovou směrnici pro sítě a služby elektronické komunikace. Jejím zpravodajem byla naše kolegyně poslankyně, paní Torstenssonová, která je dnes s námi. Směrnice byla přijata ve třetím čtení, což ukazuje, kolik práce bylo zapotřebí, abychom mohli pro naše občany dosáhnout nejlepšího výsledku. Prvky této směrnice, které zůstávají, jsou efektivnější a do větší míry strategickým řízením rozhlasových frekvencí, větší konkurencí a snadnější investicí do internetu v budoucnosti.
<P>
Také směrnice o univerzálních službách a o právech uživatelů, jejímž zpravodajem byl náš kolega, poslanec pan Harbour, představuje důležitý krok k nabídce lepších služeb. Chtěli jsme posílit práva spotřebitelů, chránit soukromí a osobní údaje a také usnadnit, aby si každý občan při změně operátora mohl ponechat stejné číslo mobilního telefonu a aby proces netrval déle než jeden pracovní den.
<P>
A konečně, abychom uvedli tyto zásady do lepší a soudržnější podoby, Parlament a Rada rozhodly o zřízení evropské organizace, ve které se spojí 27 vnitrostátních operátorů. Zpravodajem této záležitosti pro Parlament byla paní del Castillo Verová.
<P>
Chtěl bych proto vyjádřit své hluboké uznání zpravodajům, to jsou samozřejmě vždy velmi důležití lidé. Chtěl bych také poděkovat všem, jejichž usilovná práce na těchto směrnicích přispěla k dnešnímu úspěchu. Úsilí mnoha lidí se spojilo, aby bylo tohoto úspěchu dosaženo. Byla to zejména po sobě následující předsednictví, a hlavně české předsednictví a nynější švédské předsednictví, neboť byly odpovědné za druhé a třetí čtení.
<P>
V této pozoruhodné chvíli bych chtěl předevšímvelmi poděkovat komisaři a Evropské komisi za přípravu tohoto balíčku, který nebyl jediným dobrým výsledkem dosaženým během posledního pětiletého funkčního období. Chtěli bychom vyjádřit své blahopřání. Vaše spolupráce je pro nás velkou pomocí a ovlivňuje způsob, jak lidé vnímají to, co děláme.
<P>
Samozřejmě největší uznání zasluhují tři zpravodajové a také předseda Výboru pro průmysl, výzkum a energetiku, náš kolega, poslanec pan Reul, a místopředseda Parlamentu, pan Vidal-Quadras, který vedl delegaci Evropského parlamentu v dohodovacím výboru. Byla to tedy dost velká skupina lidí, kteří přispěli k dnešnímu úspěchu.
<P>
Chtěl bych z tohoto místa a jménem nás všech, kolegů poslanců Evropského parlamentu, ale především jménem občanů Evropské unie vyjádřit velký respekt a uznání, protože to je nejlepší příklad toho, jak můžeme udělat něco, co budou občané vnímat jako velký úspěch, něco, co jim usnadní život. Všem vám blahopřeji.
<SPEAKER ID="256" NAME="Åsa Torstensson" LANGUAGE="SV">
Pane předsedo, chtěla bych začít zdůrazněním, jak jsem potěšena tím, že jsme dnes dokázali společně podepsat telekomunikační balíček. Tento balíček posiluje hospodářskou soutěž a ochranu spotřebitelů v Evropě. Budeme mít moderní a aktuální právní předpisy v oblasti, která se velmi rychle rozvíjí.
<P>
Při této příležitosti bych chtěla také poděkovat všem, kteří se zapojili, za jejich neuvěřitelně solidní a konstruktivní práci a za velmi tvůrčí spolupráci. Zvláštní poděkování bych chtěla vyslovit místopředsedovi Evropského parlamentu, panu Alejovi Vidal-Quadrasovi, předsedovi výboru panu Herbertu Reulovi a třem zpravodajům z Parlamentu, paní Kateřině Trautmannové, paní Pilar del Castillo Verové a panu Malcolmu Harbourovi, kteří podobně jako moji kolegové v Radě odvedli určitou mimořádně důležitou práci, aby nám umožnili telekomunikační balíček sestavit.
<P>
Tato spolupráce znamenala, že se nám podařilo dosáhnout shody, která jasně potvrzuje velký a důležitý význam internetu pro svobodu projevu a svobodu informací, a přitom jsme se nedostali do rozporu se Smlouvou.
<P>
Telekomunikační balíček je velkým vítězstvím pro všechny spotřebitele v Evropě. Ještě jednou bych chtěla všem poděkovat za práci, která byla pro sjednání této dohody odvedena.

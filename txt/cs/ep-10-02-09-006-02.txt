<CHAPTER ID="006-02">
2. Jmenování Komise (
<SPEAKER ID="103" NAME="Předseda">
Rád bych upřímně blahopřál nově zvolenému sboru komisařů a předsedovi Barrosivi: všem vám blahopřeji. Je před námi obrovské množství práce a očekávání našich občanů jsou vysoká, je načase jednat a předvést výsledky. Ihned o výsledcích hlasování a o jmenování nové Evropské komise s mandátem do 31. října 2014 budu informovat úřadující předsednictví v Radě a předsedu Evropské rady. Moc Vám děkuji a ještě jednou blahopřeji.
<P>
(Potlesk)
<SPEAKER ID="104" NAME="Diego López Garrido">
úřadující předseda Rady. - (ES) Pane předsedo, jménem Rady Evropské unie bych chtěl v rychlosti pogratulovat panu Barrosovi a celé Komisi ke schvalovacímu hlasování, podpoře a důvěře, která byla vyslovena touto sněmovnou, Evropským parlamentem.
<P>
V nadcházejících měsících a letech budou mít tyto dva orgány, Komise a Evropský parlament, rozhodující úlohu v reakci na výzvy, kterým Evropská unie čelí: boj proti změně klimatu, bezpečnost, hospodářská globalizace, předcházení podobným krizím jako je ta, kterou ještě stále zažíváme, zavádění nových iniciativ a institucí stanovených v Lisabonské smlouvě (občanské iniciativy, doložky solidarity a samozřejmě také evropského útvaru pro vnější činnost).
<P>
Komise a Evropský parlament budou ve všech těchto záležitostech hrát zásadní roli a my v radě chceme, aby Komise pilně pracovala. Samozřejmě, že má spoustu pravomocí, které, jak zde bylo řečeno, nejsou neomezené, ale má jistě pravomoc učinit to, co učinit potřebuje. Chceme, aby Komise pracovala rychle a uvážlivě, protože to si přeje i evropská veřejnost. Poté, co Evropa prošla obdobím institucionální nejistoty, po nás veřejnost také žádá, abychom se dali do práce a dohnali tak promeškaný čas, a abychom ihned zahájili novou politickou etapu, tuto v Evropě novou situaci, s definitivní platností Evropu 21. století.
<P>
Chtěl bych tedy říci, pane Barroso, že Váš projev byl proevropský a že Vás bude plně podporovat Rada i Evropský parlament, abyste vytvořili lepší Evropu a přiblížili ji blíže k občanům, jež zastupuje Parlament, neboť občané jsou přece v srdci Evropy.
<SPEAKER ID="105" NAME="Předseda">
Děkuji Vám, pane Lópezi Garrido, státní tajemníku pro evropské záležitosti ve španělské vládě. Děkuji Vám. Nyní předávám slovo panu Barrosovi.
<SPEAKER ID="106" NAME="José Manuel Barroso">
předseda Komise. - Pane předsedo, chtěl bych v rychlosti jmeném svým i jménem všech členů Komise říci, že si upřímně vážím důvěry, kterou jste v nás právě vložili. Jsme hrdí na výsledky hlasování a zároveň ho přijímáme s pokorou. Vidíme silnou podporu napříč politickým spektrem, což představuje pro Evropu významný okamžik, a opravdu nás pověřuje k odvaze.
<P>
Rád bych také poděkoval předsedovi Rady za jeho milá slova. Domnívám se, že nyní máme podmínky, abychom se pustili do práce. Dovolte mi však jednu poznámku. Během hlasování jsem zaslechl nějaké poznámky a chtěl bych velmi jasně říci, že ti, kteří srovnávají totalitní Sovětský svaz s Evropskou unií, nevědí, jaké to bylo žít v diktátorském režimu a nevědí, co to je demokracie.
<P>
(Potlesk)
<P>
V Evropské unii máme Evropský parlament, a to je demokracie. V Evropské unii máme Komisi, kterou volíte vy jako zvolení zástupci evropských občanů, a to je demokracie. Věříme, že nyní, s demokratickým oprávněním, které jste nám projevili, a s demokratickými vládami ve všech našich 27 členských státech, se můžeme hrdě a sebejistě pustit do práce a snažit se naplnit naše odhodlání vytvořit v Evropě správnou demokracii, v Evropě, která ve světě představuje maják svobody.
<SPEAKER ID="107" NAME="Předseda">
Hlasování je ukončeno, je čas na gratulace.
<SPEAKER ID="109" NAME="Předsedající">
Dámy a pánové, postoupíme nyní k vysvětlení hlasování.
<P>
Vysvětlení ke svému hlasování chce podat 16 poslanců. Rád bych vám připomněl, že tento postup jim připouští možnost podat vysvětlení písemnou formou, takže je nemusejí formulovat ústně a v časové tísni, ale mohou svá sdělení vyložit s větší přesností v doslovných záznamech z jednání.
<P>
Předně zde máme tři vysvětlení hlasování, která se týkají rámcové dohody o vztazích mezi Evropským parlamentem a Komisí. Každý z řečníků má k dispozici jednu minutu.

<CHAPTER ID="007-05">
5. Situace v Gruzii (hlasování)
<P>
Před zahájením hlasování o odstavci 19:
<SPEAKER ID="072" NAME="Elmar Brok">
jménem skupiny PPE-DE. - (DE) Vážený pane předsedající, při vypracovávání návrhu usnesení jsme použili předcházející text, jehož znění v plné míře nevyjadřuje skutečnost, že se mezitím uskutečnilo setkání Evropské rady. Z toho důvodu bych chtěl navrhnout, aby druhá část tohoto textu měla následující znění: "a z toho důvodu vítá rozhodnutí Evropské rady o nasazení". V našem textu se momentálně uvádí, že vyzýváme Radu, aby tak učinila. Mezitím však Rada toto rozhodnutí přijala. Z toho důvodu bychom měli v souladu s danou skutečností upravit i znění tohoto textu.
<P>
(Parlament souhlasil s přijetím ústního pozměňovacího návrhu)
<P>
- Před zahájením hlasování o usnesení:
<SPEAKER ID="074" NAME="Martin Schulz">
jménem skupiny PSE. - (DE) Vážený pane předsedající, moje skupina včera vedla o tomto kompromisním usnesení velmi energickou diskusi. Tento text se v některých klíčových bodech liší od textu, který jsme původně jako Socialistická skupina v Evropském parlamentu navrhovali. Nechtěl bych tím v jakémkoli ohledu zpochybnit zasedání, případně minimalizovat úspěch vyjednavačů, kterým se podařilo dosáhnout kompromisního usnesení s ostatními skupinami. Je tu však jedna skutečnost, kterou se nám nedaří prosadit, která však sehrává v tomto našem usnesení klíčovou úlohu.
<P>
I navzdory tomu, že tato skutečnost, kterou za chvíli pojmenuji, už více není součástí daného textu, naše skupina se rozhodla hlasovat pro kompromisní usnesení, protože si myslíme, že je důležité, aby Evropský parlament vyslal jednotný signál. Chtěl bych však velmi jasně prohlásit, že bychom v textu velmi rádi viděli potlačení agresivního postoje pana prezidenta Saakašviliho a zároveň, na začátku konfliktu, rezolutní odmítnutí absolutně nevhodného...
<P>
(protesty z pravé a potlesk z levé strany auditoria)
<P>
Byli bychom velmi rádi, kdyby byly v daném usnesení zahrnuty i události, které se staly na začátku, když už pro nic jiného, tak alespoň proto, abychom velmi jasně prohlásili, že lidé, kteří v současnosti tak nahlas protestují, jsou ti samí lidé, kteří chtějí tyto konflikty ještě víc zintenzívnit, namísto toho, aby se je pokusili zmírnit.
<P>
(potlesk z levé a protesty z pravé strany auditoria)
<SPEAKER ID="075" NAME="Předsedající">
Určitě chápete, v tomto stádiu hlasování nemám vůbec v úmyslu znovu otevřít diskusi. Socialistická skupina v Evropském parlamentu se domnívala, že z důvodu vysvětlení svého konečného hlasování bylo třeba učinit předcházející poznámku. Myslím si, že každý pochopil, co tím chtěla říci. Neexistuje žádný důvod pro znovuotevření diskuse. Z tohoto důvodu budeme pokračovat v hlasování o společném návrhu usnesení.

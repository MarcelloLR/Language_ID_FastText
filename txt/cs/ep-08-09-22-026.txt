<CHAPTER ID="026">
Zlepšování kvality vzdělávání učitelů (krátké přednesení) 
<SPEAKER ID="186" NAME="Předsedající">
Dalším bodem je zpráva, kterou předkládá paní Maria Badia i Cutchetová jménem Výboru pro kulturu a vzdělávání o zlepšování kvality vzdělávání učitelů..
<SPEAKER ID="187" NAME="Maria Badia i Cutchet">
zpravodajka. - (ES) Pane komisaři, věřím, že můžeme souhlasit, že přijetí zprávy na tak aktuální, klíčové téma, jakým je kvalita vzdělávání učitelů, je dobrou zprávou vzhledem k tomu, že cílem vzdělávání učitelů je jednoduše zlepšení vzdělávání žáků, dát jim znalosti, které je vybaví intelektuální zralostí a kritickým myšlením a zároveň je vybaví dovednostmi nezbytnými k tomu, aby byli schopni participovat ve společnosti, jež je stále více soutěživá a náročná.
<P>
Toto je zájem sdílený mnoha aktéry, od žáků až po jejich rodiče, učitelské profese až po představitele podniků, tedy mezi jinými. V Evropě je dnes přes šest milionů učitelů, kteří vykonávají tuto klíčovou roli, když rozvíjejí znalosti a dovednosti mladých lidí naší společnosti a významně přispívají ke zlepšení příležitostí k ekonomickému růstu a větší konkurenceschopnosti.
<P>
Stávající pracovní podmínky v tomto odvětví jsou složitější a náročnější: třídy jsou ze sociálního a kulturního hlediska různorodější, výuka se soustřeďuje na individuální učení, učitelé se posunuli od instruktorů typu ex-cathedra do pozice manažerů třídy; jsou zde požadavky na dobrou znalost cizích jazyků a informačních a telekomunikačních technologií (známých jako ICT) nejen jako prostředků přenášení znalostí, ale s nutností je umět používat i jako učební pomůcky.
<P>
Dostupná data nám ukazují, že v kvalitě výuky existují nedostatky; to je v souladu se zvýšenou složitostí profese, kterou jsem zmínila výše a to také způsobuje, že je investice do vzdělání učitelů důležitá, a to jak v průběhu počátečního vzdělávání, tak v průběhu jeho profesního života. V prvních letech učitelské kariéry je pak zdůrazněna potřeba větší podpory.
<P>
Existuje zde také celá škála souvisejících témat, která by měla být zohledněna: značné rozdíly mezi zeměmi v platech a rozdíly vůči průměrným mzdám ve stejné zemi, vysoký podíl starších pracovníků, demotivující pracovní podmínky v některých případech, nízké počty lidí, kteří by chtěli do této profese vstoupit atd.
<P>
Toto je kontext, v němž byla zpráva sepsána. Navrhuje různá doporučení, která nyní shrnu:
<P>
Zaprvé, je nutné přilákat do této profese lepší uchazeče, což je faktor, jenž je úzce spojen se zlepšeným společenským postavením a odměňováním učitelské profese. Toto zahrnuje zlepšení pracovních podmínek pro učitelské profese tím, že formuluje návrhy na podporu učitelů v jejich prvních letech výkonu práce; mladí učitelé by mohli získat ze znalostí starších učitelů, kteří by mohli snížit kontakt s žáky a trávit více času aplikovaným výzkumem a přenosem vědomostí.
<P>
Zahrnuje také investování do počátečního vzdělávání a dalšího vzdělávání učitelů, což z univerzitního vzdělání dělá vzdělání slučitelné s profesním rozvojem a usnadňuje zlepšení kvalifikace a dovedností existujícího učitelského personálu.
<P>
Zatřetí, povzbuzení výměny osvědčených postupů tím, že se zvýší programy mobility, zejména v rámci programu Comenius, což také pozitivně přispěje k obnově jazykových dovedností.
<P>
Začtvrté, podpora rozhodovacích pravomocí na úrovni škol; jinými slovy, větší autonomie s vědomím toho, že každá škola má odlišný profil a že jsou v každém školním společenství zapojeni různí aktéři: rodiče, místní kulturní výhody atd.
<P>
Pane komisaři, tato zpráva v souladu s ustanoveními článku 149 Smlouvy o ES o všeobecném a odborném vzdělávání nebude pro vlády členských států závazná. Jedná se nicméně o usnesení, na které by rozhodně měl být brán ohled.
<P>
Klíčové otázky jako ty obklopující vzdělávání se také úzce vztahují k hodnotám budoucí Evropy a k evropskému občanství, a proto žádám Komisi, aby tuto zprávu Výboru pro kulturu podpořila a aby udělala vše pro obranu návrhů v ní obsažených před Radou.
<P>
Dámy a pánové, při našich rozmluvách často zmíníme, jak je důležité přemýšlet o tom, jakou zemi zanecháme svým dětem. Měli bychom také přemýšlet o tom, jaký druh občanů našim zemím zanecháme, a to je oblast, ve které hraje klíčovou roli vzdělávání.
<SPEAKER ID="188" NAME="Ján Figeľ">
člen Komise. - Pane předsedající, vážení poslanci Parlamentu, vřele tuto zprávu vítám i vzhledem k tomu, že jsem komisařem odpovědným za vzdělávání. Rád bych paní Marii Badia i Cutchetové a Výboru pro kulturu a vzdělávání za jejich práci poděkoval.
<P>
Komise je stejně jako vy přesvědčena, že všechny členské státy ve svých snahách o zlepšení svých vzdělávacích systémů a systémů odborné přípravy čelí značným výzvám, zejména vzhledem k vyšší kvalitě. Opakovaně jsme hovořili - a znovu to připomínám - o důležitosti klíčových schopností stejně jako o spravedlnosti a výkonnosti našich systémů. Tyto výzvy nelze naplnit nebo reflektovat bez vysoké kvality v učitelských profesích, což je klíčové pro toto všechno. Kvalita učitelů je rozhodujícím faktorem pro modernizaci našeho vzdělávacího systému a dosažení spravedlivosti a výkonnosti. Bez takových učitelů je obtížné dosáhnout nějakého zlepšení.
<P>
Konkrétní výzvy, jimž čelí učitelé, vzrůstají tak, jak se hospodářský, sociální a vzdělávací kontext stává složitější a školy a třídy se stávají nestejnorodějšími a odlišnějšími. Při rozpravě o první zprávě dnes večer jsme hovořili o tvořivosti a inovaci. Můžeme dosáhnout vyšší tvořivosti a inovace našich žáků, pokud v našich školách budeme mít tvořivé a inovativní učitele.
<P>
Do učitelské profese potřebujeme přilákat ty nelepší uchazeče. Musíme jim dát pro jejich kariéru tu nejlepší možnou přípravu a - co je nejdůležitější - musíme pokračovat ve školení a rozvoji všech našich učitelů v průběhu jejich kariéry. To je záležitost - jak jste řekla, paní Badia i Cutchetová - náboru a platů učitelů.
<P>
Každý učitel musí také být autonomním studentem, neustále reflektujícím to, jak učí, učícím se od svých kolegů a hledajícím nové způsoby k rozvoji znalostí a dovedností a k tomu, aby vyšel vstříc individuálním potřebám žáků. Každý učitel také musí být celoživotním studentem. Nemůže učit v rámci celoživotního vzdělávání, pokud sám nebo sama není celoživotním studentem či studentkou. Počáteční vzdělání o rozsahu tří nebo čtyř let nikdy nemůže stačit k tomu, aby byl učitel vybaven na celou dobu své učitelské kariéry. Pouze pokud se učitelé i nadále učí, jsou schopni se držet na aktuální úrovni a poskytnout učení, které je pro jejich žáky opravdu relevantní.
<P>
S potěšením jsem si všiml, že v těchto otázkách existuje široká shoda - podobně jako tomu bylo v Radě mezi ministry vloni v listopadu.
<P>
Musíme nyní na těchto dobrých úmyslech a shodě pracovat, abychom do vzdělávání učitelů zavedli skutečná zlepšení. Musíme povzbudit členské státy, aby více investovaly do rozvoje svých učitelů. Tři nebo čtyři dny školení ročně není prostě dostatečné. Musí se také zlepšit a rozšířit podpora učitele při jeho uvedení do prvního učitelského zaměstnání. Musíme povzbudit členské státy, aby zlepšily kvalitu dalšího školení učitelů a zajistily, že bude poskytovat ty praktické dovednosti pro učení, které učitelé dnes i zítra budou skutečně potřebovat.
<P>
Musíme podporovat vedoucí úlohu škol. Školy jsou v současnosti velkými organizacemi, které ovlivňují životy statisíců lidí. Musí být dobře spravovány a řízeny, ale ze všeho nejvíce potřebují, aby byly dobře vedeny vůdčími týmy s jasnou vizí vysoké kvality vzdělání pro všechny žáky.
<P>
Ještě jednou vám děkuji za zprávu a za vaše nasazení. Těším se nejen na pokračování naší diskuse, ale zejména na naši spolupráci v této důležité otázce.
<SPEAKER ID="189" NAME="Předsedající">
Rozprava je ukončena.
<P>
Hlasování se bude konat zítra.
<P>
Písemná prohlášení (článek 142)
<SPEAKER ID="190" NAME="Nicodim Bulzesc  " AFFILIATION="PPE-DE">
písemně. - Zpráva byla založena na sdělení Evropské komise "Zlepšování kvality vzdělávání učitelů" (SEK(2007)0931) a zdůrazňuje potřebu toho, aby členské státy reformovaly vnitrostátní vzdělávací systémy za účelem zlepšení odborné přípravy učitelů.
<P>
Zpravodajka zdůraznila některé velmi důležité skutečnosti, jako například problém s udržením nejlepších uchazečů u učitelské profese, nízké platy učitelů v mnoha zemích, nízké sociální postavení učitelů, nízkou úroveň znalostí cizích jazyků mezi učiteli a mnoho dalších.
<P>
Aby bylo možné tyto problémy řešit, měli bychom mít v celé EU logickou, komplexní a úplnou strategii. Měli bychom mít pro učitele více programů odborné přípravy a tyto programy by měly být strukturovány takovým způsobem, že by nakonec získaná kvalifikace byla uznána ve všech členských státech. Abychom tohoto dosáhli, musíme sdílet odpovědnost s vnitrostátními vládami, což si můžeme přát, ale ony mají pravomoc vzdělávací systém reformovat.
<P>
Doufám, že tato zpráva bude prvním krokem v dlouhém procesu, jenž skončí skutečným zlepšením kvality vzdělávání učitelů napříč Evropskou unií.
<SPEAKER ID="191" NAME="Lívia Járóka  " AFFILIATION="PPE-DE">
písemně. - Evropští Romové byli vystaveni vzdělávání nízké kvality v podobě segregovaného vzdělávání a celocikánských tříd, a to nejen v postkomunistických zemích, ale v celé Evropě. Romské děti mají problém získat kvalitní vzdělání v nových členských státech stejně jako v těch starých. Zeměpisná segregace Romů je pro rovnost ve vzdělání velkou překážkou. Životní podmínky Romů ztěžují podniknutí nezbytných kroků v dlouhém boji k tomu, aby byly odstraněny celocikánské třídy. Pokrok v tomto boji závisí na vysoce kvalifikovaných učitelích z řad Romů i neromů, aby bylo možné zajistit nutný rozvoj romských dětí a změnit status quo. Poskytnutí vysoce kvalifikovaných učitelů, kteří by romským dětem předkládali stejné výzvy, jež je možné najít ve školách hlavního proudu, je velmi relevantní pro vzdělání, které budoucí učitelé získají na pedagogických školách. Pokud máme od našich dětí čekat výsledky, musíme našim učitelům poskytnout příkladné vzdělání. Znalost progresivního učení v multikulturně různorodé třídě se musí stát hlavním zájmem budoucí odborné přípravy učitelů. Cíl vyrovnat kvalitu vzdělání mezi školami, zastavit předčasné ukončení školní docházky a zajistit, aby se romské děti dostaly na univerzitu a byly připraveny na životní výzvy, není snadný, ale musíme za něj bojovat.

<CHAPTER ID="006-08">
8. Harmonogram dílčích zasedání Evropského parlamentu na rok 2011 (hlasování) 
<P>
- K pozměňovacímu návrhu č. 4:
<SPEAKER ID="124" NAME="Ashley Fox" AFFILIATION="ECR">
Pane předsedající, k mojí procesní námitce, můžete potvrdit, že hlasování pro pozměňovací návrh č. 4 povede ke snížení počtu našich cest do Štrasburku, avšak zároveň bude v souladu se smluvní povinností konat 12 zasedání?
<P>
(Potlesk)
<SPEAKER ID="126" NAME="Klaus-Heiner Lehne" AFFILIATION="PPE">
(DE) Pane předsedající, dámy a pánové, ze seznamu hlasování je patrné, pane předsedající, že se chystáte prohlásit pozměňovací návrh č. 2 za nepřípustný. Chtěl bych Vás požádat o přehodnocení Vašeho stanoviska. Je pravda, že článek 229 Smlouvy o Evropské unii vyžaduje, aby se zasedání Evropského parlamentu konalo druhé úterý v březnu. To však není v rozporu s pozměňovacím návrhem, který předložila moje skupina.
<P>
Pozměňovací návrh mé skupiny má za cíl posunout týden ve Štrasburku z desátého na jedenáctý týden. Tato změna nebrání konání plenárního zasedání druhé úterý v březnu. Chceme, aby byl pro Štrasburk vyhrazen jedenáctý týden, ale to neznamená, že náš pozměňovací návrh je nepřípustný. Chtěl bych Vás požádat o přehodnocení Vašeho postoje.
<SPEAKER ID="127" NAME="Předsedající">
Mluvíte mi z duše, pane Lehne, protože jsem měl v úmyslu postupovat přesně tak, jak jste již předeslal.
<P>
- K pozměňovacímu návrhu č. 4:
<SPEAKER ID="128" NAME="Bruno Gollnisch" AFFILIATION="NI">
(FR) Budu velmi stručný, pane předsedající. Domnívám se, že i přes některé nejednoznačné formulace by měl být pozměňovací návrh č. 4 prohlášen za nepřípustný, protože je v rozporu se Smlouvami a ještě více výkladu těchto smluv, jak zazněl v rozsudku Soudního dvora Evropské unie v Lucemburku, který stanoví, že současný počet dílčích zasedání ve Štrasburku musí být zachován. Chápu, že někteří poslanci s tím nemusí souhlasit, nicméně Smlouvy to stanoví zcela jasně a rozsudek Soudního dvora Evropské unie v Lucemburku stávající zákon potvrzuje stejně jasně.
<SPEAKER ID="129" NAME="Předsedající">
Musím vás před hlasováním upozornit, že předsednictví se domnívá, že pozměňovací návrh č. 2 porušuje Smlouvu o fungování Evropské unie, a prohlašuje tudíž pozměňovací návrh č. 2 za nepřípustný.
<P>
Článek 229 Smlouvy o fungování Evropské unie stanoví, že Evropský parlament, cituji: "se schází, aniž by musel být svolán, druhé úterý v měsíci březnu." Konference předsedů schválila návrh kalendáře pro rok 2011, který zahrnuje období pro dílčí zasedání od 7. do 10. března, tedy v souladu s článkem 229 Smlouvy o fungování Evropské unie.
<P>
V pozměňovacím návrhu č. 2 se navrhuje, aby toto období pro dílčí zasedání bylo posunuto na následující týden. Pokud by Evropský parlament tento pozměňovací návrh přijal, porušili bychom článek 229. Proto je prohlášen za nepřípustný.
<P>
- Před hlasováním o pozměňovacím návrhu č. 3:
<SPEAKER ID="130" NAME="Klaus-Heiner Lehne" AFFILIATION="PPE">
(DE) Pane předsedající, je mi líto, ale není to až tak jednoduché. Článek 229 jste ocitoval naprosto správně, avšak není v rozporu s naším pozměňovacím návrhem. Článek 229 odkazuje na konkrétní den, druhé úterý v měsíci březnu. Náš pozměňovací návrh odkazuje na týden ve Štrasburku jako celek, který sestává ze 4 dnů. Proto musí být přípustné přesunout tento plenární týden ve Štrasburku z desátého na jedenáctý týden. To však nikomu nebrání v konání plenárního zasedání v Bruselu druhé úterý v měsíci březnu. Jak sám říkáte, takové jsou podmínky Smlouvy.
<SPEAKER ID="131" NAME="Předsedající">
Pane Lehne, tento pozměňovací návrh nastoluje otázku, která by mohla být vykládána různým způsobem. Jednací řád stanoví, že v takovém případě má předsednictví, pokud jde o platný výklad, poslední slovo. Z důvodů, které jsem zde již vysvětlil, se předsednictví rozhodlo prohlásit pozměňovací návrh č. 2 za nepřípustný kvůli jeho rozporu s článkem 229 Smlouvy o fungování Evropské unie. Není nutné zdůrazňovat, že jakýkoli jiný výklad zasluhuje respekt. Nicméně předsednictví musí učinit rozhodnutí, a to také učinilo.
<P>
Před hlasováním:
<SPEAKER ID="133" NAME="Potito Salatto" AFFILIATION="PPE">
(IT) Pane předsedající, omlouvám se, že využívám této příležitosti, abych uvedl, že je nutné zasáhnout za účelem zajištění přímého leteckého spojení mezi Štrasburkem a evropskými hlavními městy pro ty, kteří jsou v současné době při cestě do Štrasburku nuceni třikrát nebo čtyřikrát přestupovat. Žádám, abyste učinil vhodná opatření.
<P>
(Potlesk)

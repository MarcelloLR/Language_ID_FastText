<CHAPTER ID="001">
Zahájení zasedání
<P>
(Zasedání bylo zahájeno v 9:00)
<SPEAKER ID="005" NAME="Daniel Cohn-Bendit" AFFILIATION="Verts/ALE">
(FR) Paní předsedající, rád bych, abyste něco překontrolovala. Zdá se, že bylo na žádost francouzského předsednictví rozhodnuto regulovat fotografování během vystoupení pana prezidenta Sarkozyho.
<P>
Chtěl bych vědět, kdo takto rozhodl a kdo v Evropském parlamentu řídí fotografování. Je to Evropský parlament nebo francouzské předsednictví? Žádám vás o odpověď před zahájením zasedání.
<SPEAKER ID="006" NAME="Předsedající">
Pane Cohn-Bendite, svou odpověď dostanete před zahájením zasedání, ale nyní, pokud nic nenamítáte, přistoupíme k hlasování.
<SPEAKER ID="007" NAME="Astrid Lulling" AFFILIATION="PPE-DE">
- (FR) Paní předsedající, jako kvestorka Parlamentu bych vás ráda upozornila, že příjezdovou silnici k Parlamentu přehradily pořádkové síly. Nepouští dovnitř oficiální úřední auta. Pokud někteří poslanci přijedou pozdě, protože museli jet objížďkou, neměli bychom je trestat, když se nezúčastní hlasování.
<SPEAKER ID="008" NAME="Předsedající">
Paní Lullingová, vezmeme to určitě v úvahu, protože někteří kolegové se opravdu nemohou do Parlamentu dostat.

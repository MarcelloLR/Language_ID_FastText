<CHAPTER ID="010">
Sdělení předsednictví
<SPEAKER ID="212" NAME="Předsedající">
Dámy a pánové, dovolte mi, abych vám sdělila důležité informace o dnešním odpoledním hlasování. Z technických důvodů se výsledky jmenovitého hlasování, které byly zobrazené a které předsedající oznámil, neshodují přesně se skutečnými údaji, které zaznamenal hlasovací systém. V žádném případě to však neovlivnilo celkový výsledek hlasování, protože nedošlo ke změně většiny.
<P>
Proto hlasování, která proběhla dnes dopoledne, nelze zpochybnit a považují se za schválená. Výsledky, které budou zveřejněny jako příloha k zápisu z dnešního jednání, budou skutečné výsledky.
<P>
Je samozřejmé, že technické služby dělají vše, co je v jejich silách, aby zjistily příčinu této poruchy, a že do zítřejšího hlasování budou všechny funkce obnoveny.

<CHAPTER ID="006-05">
5. Rovné zacházení pro muže a ženy samostatně výdělečně činné (
<SPEAKER ID="171" NAME="Astrid Lulling" LANGUAGE="FR">
Paní předsedající, souhlasila jsem s panem Cocilovo, který byl navrhovatelem stanoviska Výboru pro zaměstnanost a sociální věci, abychom vložili do důležitého článku 6 větu, která zní: "Jestliže právní předpisy členského státu nestanoví povinnost samostatně výdělečně činným osobám přihlásit se do systému sociálního zabezpečení, mohou se vypomáhající manželé přihlásit na požádání."
<P>
Vysvětlím, co se tím myslí. Požadujeme, aby vypomáhající manželé byli povinně pojištěni, stejně jako osoby samostatně výdělečně činné. Avšak u zemí, kde nejsou osoby samostatně výdělečně činné povinně pojištěny, nemůžeme požadovat, aby byli povinně pojištěni vypomáhající manželé, protože se nemohou připojit k pojištění, které neexistuje. Proto by měl být přijat další odstavec. V tomto ohledu jednám i jménem pana Cocilovo.

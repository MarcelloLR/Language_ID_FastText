<CHAPTER ID="005-04">
4. Soupis romské komunity v Itálii na základě etnického původu (hlasování) 
<P>
- Před hlasováním:
<SPEAKER ID="022" NAME="Jacques Barrot" LANGUAGE="FR">
Paní předsedající, dámy a pánové, v pondělí večer tu proběhla diskuse na základě informací z médií, podle kterých prý odebírají italské úřady otisky prstů osobám žijícím v kočovných táborech. Potvrzuji pochopitelně postoj Komise, který vám v pondělí vyložil pan komisař Špidla, jenž se odvolával především na dopis, který jsem 3. července zaslal italským úřadům. Během diskuse vyjádřil pan Schulz názor, že bych měl Evropský parlament informovat.
<P>
Na druhé straně - vzhledem k tomu, že je tu pan Deprez, mohu to vyslovit před Výborem pro občanské svobody, spravedlnost a vnitřní věci - jsem informoval předsednictvo a koordinátory. Včera vyjádřila Konference předsedů, pokud jsem to paní předsedající dobře pochopil, žádost, abych vydal krátké prohlášení, ve kterém budu Parlament informovat o nejnovějším vývoji. Krátce připomenu, jaká opatření Komise, která je pochopitelně v těchto věcech velmi ostražitá, přijala. 26. května jsem se sešel s panem Ronchim. 3. července jsem požádal italskou vládu o vysvětlení účelu a přiměřenosti opatření. Během neformálního zasedání Rady jsem se poprvé sešel v Cannes s panem Maronim. To je italský ministr vnitra.
<P>
Během tohoto setkání mi pan Maroni vysvětlil, že toto sčítání bude sloužit ke kontrole práv obyvatel těchto táborů na dávky sociálního zabezpečení. Vysvětlil, mi, že otisky prstů se snímají jen, pokud není možné zjistit totožnost jinak a že snímání otisků prstů u dětí se provádí jen s předchozím souhlasem soudu.
<P>
(Hluk)
<P>
Pouze opakuji, co mi řekl pan ministr. Za chviličku vám řeknu, co jsem udělal já. Uvedl, že požádal, aby se ukončilo jakékoliv sčítání na základě náboženství nebo etnické příslušnosti, a že italská vláda spustila společně s výborem UNICEF akční plán zaměřený na školní docházku nezletilých osob. Musím však říct, a to je velice důležité, že se italská vláda zavázala, že nám do konce července předá zprávu o situaci.
<P>
Po této neformální schůzce jsem požádal generálního ředitele Úřadu pro spravedlnost, svobodu a právo Jonathana Faulla, aby napsal italským úřadům a požádal je o písemné potvrzení těchto informací a o další objasnění ještě před tím, že dostaneme zprávu očekávanou na konci července. Dopis byl odeslán 9. července. Můj úřad v Bruselu dostal včera pozdě večer první předběžnou odpověď. Tento dokument poskytuje vysvětlení týkající se identifikace etnické příslušnosti a náboženství.
<P>
Pokud jde o jiné věci, nemohu vám říct, zda dopis plně odpovídá na otázky Komise. Máme v úmyslu obdržet všechny potřebné informace týkající se odebírání otisků prstů. Co je účelem snímání otisků prstů a jak budou tyto otisky zpracovány? Na jakém právním základě je možné provádět takovéto zpracovávání osobních dat? Budou se tato data uschovávat? Jak se budou uschovávat? Mohou být použity k jinému účelu? Dostávají osoby, kterým se snímají otisky prstů, předem nějakou informaci?
<P>
Pokud jde o děti, požádali jsme o potvrzení informace, podle níž se mladistvým odebírají otisky prstů pouze se souhlasem soudce s cílem určit jejich identitu.
<P>
Ptali jsme se také, jaká je situace v 17 italských regionech, na které se nevztahuje vyhlášení výjimečného stavu.
<P>
A konečně jsme požádali o zaslání textů, opatření, rozhodnutí a právních nebo správních předpisů, na základě kterých bude možné situaci zhodnotit. Záleží na vás, zda budeme chtít v této otázce pokračovat s požadovanou ostražitostí a pochopitelně zda povedeme s italskými úřady nutný dialog.
<P>
Na závěr chci paní komisařko říct, že Komise očekává, že se tato otázka bude řešit transparentně a s úctou k základním právům a právům Společenství. Naším úkolem je jednat jako strážci smluv a až dostaneme k dispozici všechny důležité informace, objektivně kontrolovat, zda Itálie v těchto případech řádně plní příslušné právo Společenství.
<P>
Obecně řečeno, jak vysvětloval pan komisař Špidla, jsem přesvědčen, a taky jsem to řekl italské vládě, že je nutné najít efektivní řešení přizpůsobené problémům, kterým čelí především Romové, zejména romské děti, jež jsou prvními oběťmi chudoby a vyloučení. Romům je nutné pomoci, a ne je stigmatizovat; proto Komise ve zprávě, kterou předložila minulý týden, zdůraznila, že musí Evropská unie, členské státy a občanská společnost spojit síly a účinně koordinovat v tomto směru své úsilí.
<SPEAKER ID="023" NAME="Manfred Weber" LANGUAGE="DE">
Paní předsedající, dámy a pánové, odvolávám se na článek 170 našeho jednacího řádu a přeji si v souvislosti s tímto hlasováním předložit návrh jménem skupiny Evropské lidové strany (Křesťanských demokratů) a Evropských demokratů.
<P>
Existují zde záležitosti a politické názory, které nás rozdělují, avšak jsou zde také věci, které nás v tomto Parlamentu sjednocují, a to boj proti všem formám rasismu, takže bychom neměli dovolit, aby mezi námi vznikly neshody ohledně témat, na nichž se shodneme, protože jinak oslabíme právě tu otázku, která nás sjednocuje. Náš příslušný komisař Jacques Barrot vysvětlil, že zde nadále existují určité nezodpovězené dotazy, týkající se vyhodnocování faktů o problémech, které se případně mohou objevit v Itálii.
<P>
V této chvíli máme na mysli zejména články v tisku a velkou škálu formulářů, které kolovaly v posledních týdnech v Parlamentu. Proto my, skupina PPE-DE, navrhujeme, aby bylo dnešní hlasování o tomto usnesení odloženo na dílčí zasedání v září, protože tou dobou budou fakta již vyjasněna a my budeme vědět, o čem hlasujeme.
<P>
Rád bych všem poslancům, kteří s tím nesouhlasí, řekl, že pokud vám nejde o to dostat se rychle do novinových titulků, ale namísto toho je vaším cílem spolupracovat na dosažení něčeho pro menšiny v Evropě a na tom, aby se všechny skupiny v tomto Parlamentu, velké i malé, semkly k sobě, pak můžeme pro tyto osoby něčeho společně dosáhnout. Ti, kteří se jen chtějí rychle dostat do novinových titulků, kteří chtějí získat publicitu, by měli hlasovat nyní. My prosazujeme odklad do doby, kdy budeme znát fakta o této záležitosti. Musím uznat, že rozprava, kterou jsme vedli v posledních několika dnech, vytvořila dostatečný tlak na to, aby se tato záležitost pohnula kupředu. Chtěl bych požádat ty, kteří chtějí řádné odpovědi, aby podpořili návrh, že tuto záležitost budeme projednávat až v září.
<P>
(Potlesk zprava)
<SPEAKER ID="024" NAME="Martin Schulz">
jménem skupiny PSE. - (DE) Paní předsedající, socialistická skupina Evropského parlamentu v pondělí večer a také včera požádala Komisi, aby předložila zprávu o svých jednáních s italskou vládou. Pan komisař Barrot uvedl velmi věcně, avšak přesvědčivě, že italská vláda předala informace, které byly velmi neúplné a podle mne nijak zvlášť relevantní.
<P>
Všichni dobře znáte tento formulář. Je to formulář toho druhu, který se obvykle používá k evidování trestných činů, formulář, který jasně ukazuje, že italská vláda podniká opatření, která by byla maximálně vhodná pro trestní vyšetřování, ale která rozhodně neslouží k ochraně dětí. Pokud mám soudit podle toho, co nám pan Barrot právě řekl, je více než kdy jindy nezbytné, abychom toto usnesení dnes přijali a abychom tím vyslali z Evropského parlamentu jasný signál.
<P>
(Potlesk ze středu a zleva)
<SPEAKER ID="025" NAME="Roberta Angelilli" LANGUAGE="IT">
Pane předsedající, dámy a pánové, vyjadřuji se ve prospěch návrhu pana Webera a ráda bych poděkovala panu komisaři Barrotovi nejen za to, co dnes řekl v této sněmovně, nýbrž také za jeho velkou osobní snahu vyřešit tím nejlepším a nejkonstruktivnějším způsobem situaci, kterou by měly v Itálii chápat takovou, jaká je, tedy jako nouzovou naléhavou situaci, která se týká tisíců osob. Ujišťuji vás, že tisíce nezletilých žijí v naprosto zanedbaných podmínkách, bez práva na lékařskou péči, očkování nebo vzdělávání.
<P>
Zdá se mi, že Komise a italská vláda spolupracují... - pane předsedající, mohu dokončit svoji řeč? Mohu pokračovat nebo musím přestat hovořit? Připomněl byste, prosím, sněmovně, že mám právo promluvit? - Říkala jsem, že Komise a vláda jdou správným směrem a zejména se domnívám, že bychom neměli hlasovat o usnesení, které je plné nepřesností, skutečných chyb z právního hlediska, tj. plné právních nepravd. Je to proto čistě jen politické usnesení, která nemá oporu ve faktech.
<P>
Kromě jiného bych ráda připomněla sněmovně - a nyní se blížím k závěru svého projevu - že zatímco pan komisař Barrot dnes hovořil velice jasně, pan komisař Špidla před třemi dny řekl, že si ještě nepřečetl dotyčný dokument, který má podle mne maximálně dvě stránky. Proto pokud je tomu tak, že ti, kteří patří k levici, musí za každou cenu předčasně posuzovat metody vlády, domnívám se, že je to zcela nelegitimní.
<P>
(Parlament odmítl požadavek na odložení hlasování)
<P>
- Před hlasováním o pozměňovacím návrhu 10:
<SPEAKER ID="027" NAME="Marco Cappato" AFFILIATION="ALDE">
(IT) Pane předsedající, přidat "on case-by-case basis" ve druhé části pozměňovacího návrhu, kde žádáme o uplatnění běžných, nediskriminačních identifikačních postupů. Tedy v angličtině "to employ, on a case-by-case basis, ordinary, non-discriminatory...".
<P>
(Ústní pozměňovací návrh byl přijat)

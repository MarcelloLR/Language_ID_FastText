<CHAPTER ID="023">
Mezinárodní účetní standardy (rozprava) 
<SPEAKER ID="220" NAME="Předsedající">
Dalším bodem je návrh usnesení o mezinárodních účetních standardech.
<SPEAKER ID="221" NAME="Pervenche Berès  " AFFILIATION="PSE">
předsedkyně Hospodářského a měnového výboru. - (FR) Pane předsedající, pane komisaři, v pořadí rozprav, které vedeme, je určitá logika, protože v této rozpravě musíme rozhodnout, zda přijmout na evropské úrovni takzvaný standard IFRS 8.
<P>
V předchozí rozpravě dne 25. dubna 2007, kdy měl Parlament o tomto standardu rozhodnout, jsme neměli pochybnosti o tom, že nejsou podmínky k tomu, abychom mohli tento krok podniknout. Byly pro to dva důvody.
<P>
Prvním důvodem bylo, že jsme krátce předtím dali Evropské komisi a Radě velmi jasný signál o tom, že se domníváme, že proces konvergence s třetími zeměmi v oblasti uznání jejich účetních standardů, do kterého Evropská unie tehdy vstupovala, se nemůže omezit na to, aby tyto země vzaly mezinárodní standardy a udělaly pouze control C-control V. Domnívali jsme se, že konvergenční proces by měl být oboustranný.
<P>
Pokud jde o standard IFRS 8, měli jsme dojem, že toto není cesta, kterou by následovala mezinárodní organizace, a chtěli jsme na to upozornit veřejnost.
<P>
Druhým důvodem bylo, že nás mnozí lidé varovali, a to podle mého názoru zcela správně, že tento účetní standard byl navržen pro všechny uživatele, zejména účetní, investory a osoby vykonávající dohled, aniž by nejprve bylo provedeno posouzení dopadu.
<P>
Známe však posedlost Komise, které předsedá pan Barroso, spočívající v tom, že chce, aby byla hodnocení dopadu prováděna zcela pravidelně jako součást lepší tvorby právních předpisů, která jí slouží jako cestovní mapa. Zdá se nám, že to, co platí na úrovni Evropské unie, by mělo platit také na samoregulační mezinárodní orgány standardizace. Požádali jsme tudíž Komisi, aby provedla posouzení dopadu sama, jelikož žádné vyhodnocení z provenience mezinárodního orgánu nebylo k dispozici.
<P>
Komise splnila svůj formální závazek tím, že podle dohody předložila počátkem září závěry posouzení dopadu Hospodářskému a měnovému výboru. Musíme však uznat, že rozsah tohoto posouzení a způsob, jakým byly se zúčastněnými stranami vedeny rozhovory, musí být v budoucnu nepochybně revidován, aby se zlepšilo spektrum těch, s nimiž se vedou rozhovory, aby to nebyli jen ti, kdo jsou nazýváni přípravci, tedy ti, kdo sestavují účty.
<P>
Stále platí, že v tento Parlament si v důsledku své vůle pokročit v této rozpravě a možná také přispět k tomu, aby se mezinárodní standardy získaly na celém světě referenční platnost, přeje dnes přijmout standard IFRS 8, což ukazuje, že má jak smysl pro vážnost v procesu přijímání účetních norem, tak také smysl pro zodpovědnost.
<P>
Jelikož začíná důležitá diskuse se Spojenými státy americkými za účelem definování podmínek, za kterých by tato země mohla také přijmou účetní standardy, zdá se nám, že je důležité předvést odhodlání, že tak chceme sami učinit, a to jasně a zodpovědně.
<P>
Doufám, že tento Parlament zítra přijme účetní standard IFRS 8 a že zdůrazní, že jakmile bude revidován - a tento proces je již v rámci Rady pro mezinárodní účetní standardy (IASB) spuštěn -, bude zohledněna potřeba přesných finančních informací o tom, jaké jsou skutečné aktivity skupin. Mnohé nevládní organizace jsou citlivé na skutečnost, že prostřednictvím těchto informací může být těm, jichž se dotýkají aktivity skupin, podán jasnější obraz o této činnosti - například o těžbě v některé konkrétní zeměpisné oblasti nebo podle zemí tam, kde je to relevantní.
<P>
Závěrem - a tím skončím - bych chtěla Komisi znovu říci, že se domníváme, že výsledkem těchto postupů je velmi důležitá výzva k tomu, aby byl rovnocenně respektován evropský hlas, a aby posouzení dopadu umožňovala zúčastněným stranám vyjádřit svá stanoviska.
<SPEAKER ID="222" NAME="Předsedající">
Chtěl bych vás upozornit, že hlasování se nebude konat zítra, nýbrž ve středu.
<SPEAKER ID="223" NAME="Charlie McCreevy">
člen Komise. - Pane předsedající, rád bych upřímně poděkoval Hospodářskému a měnovému výboru za vynikající práci, kterou odvedl, pokud jde o přijetí Mezinárodního standardu účetního výkaznictví (IFRS) 8 - Provozní segmenty, nového standardu týkajícího se segmentových informací.
<P>
Poté, co Rada pro mezinárodní účetní standardy (IASB) v listopadu 2006 tento standard vydala, rozproudila se diskuse o vhodnosti IFRS v evropském kontextu. Tato diskuse byla užitečná. Museli jsme zajistit, že Evropská unie nepřijme nový účetní standard pouze ze snahy o konvergenci s odpovídajícím standardem Spojených států, ale hlavně proto, že zlepší kvalitu finančních informací a přispěje k veřejnému blahu v Evropské unii.
<P>
Než Komise a Parlament dosáhly konečného rozhodnutí, shodly se v květnu 2007, že pracoviště Komise provedou analýzu potenciálních dopadů přijetí standardu IFRS 8. V červenci a srpnu proběhla veřejná konzultace, při níž byly shromážděny názory zainteresovaných subjektů na celkový dopad zavedení IFRS 8 týkající se nákladů a výnosů. Má pracoviště připravila na základě téměř 200 příspěvků zprávu, která byla Parlamentu postoupena dne 10. září 2007. Hlavní závěr zprávy je ten, že výnosy z přijetí standardu IFRS 8 převáží nad náklady. Dále mnoho zúčastněných zdůrazňovalo, že by rychlé podpoření standardu IFRS 8 odstranilo nejistotu ohledně zacházení s finančními zprávami pro období končící v prosinci 2007.
<P>
Dovolte mi zdůraznit, že jsme si byli dobře vědomi obav, které byly vyjádřeny ohledně zavedení tzv. "koncepce řízení", která dává managementu ve srovnání se stávajícím standardem týkajícím se segmentového vykazování volnější ruku. Někteří zúčastnění měli obavy, že ve standardu IFRS 8 chybí přísné požadavky na podrobné zeměpisné informování, neboť údajně nevyžaduje dostatečné detaily odděleně pro jednotlivé země. Diskuse se zúčastněnými však odhalily, že standard IFRS 8 může tento druh informování spíše zlepšit. Dále se zdá, že v této oblasti nemohou být podle našeho názoru - a podle názorů většiny těch, kteří odpovídali ve veřejné konzultaci - konkrétní obavy rozptýleny prostřednictvím standardu účetního výkaznictví o segmentovém informování. Tohoto by bylo možné dosáhnout lépe prostřednictvím dalšího rozvoje rámcových podmínek týkajících se aspektů sociální odpovědnosti společností.
<P>
Shodli jsme se, že standard IFRS 8 by se neměl přijímat pouze kvůli konvergenci, třebaže si myslíme, že je zásadní chápat tuto otázku v širším kontextu Evropské unie a skutečně celosvětových standardů. Před několika roky jsme se všichni shodli, že by se Evropa neměla vydávat cestou své vlastní sady standardů, nýbrž podpořit a prosazovat rozvoj vysoce kvalitní celosvětové sady standardů, jako je IFRS.
<P>
Pracujeme na zlepšení řízení Rady pro mezinárodní účetní standardy (IASB). Dne 7. listopadu vydaly Evropská komise, Komise Spojených států amerických pro burzu a cenné papíry a Japonská agentura pro finanční služby společné prohlášení, v němž oznámily, že se dohodly na tom, že budou usilovat o určité změny za účelem posílení mezinárodního rámce Nadace Výboru pro mezinárodní účetní standardy (IASC). Tyto změny jsou zamýšleny za účelem posílení zodpovědnosti členů správní rady nadace, a to zejména nahrazením současného postupu jmenování členů správní rady na základě kooptace postupem, kdy budou z konečně schválení členů správní rady odpovědné orgány veřejné moci.
<P>
Ve společném prohlášení byl rovněž uznán význam dalšího posilování řádných postupů IASB, a to včetně provádění posouzení dopadu. Tato dohoda poskytuje silný základ pro řešení obav, které vyjádřil Evropský parlament. Rovněž odráží problémy identifikované ve dvou monitorovacích zprávách Komise určených Radě ECOFIN o řízení Rady pro mezinárodní účetní standardy (IASB). Budeme s Nadací Výboru pro mezinárodní účetní standardy a s mezinárodními partnery v nadcházejících měsících pracovat, abychom dospěli k detailnějším návrhům. Samozřejmě v rámci tohoto procesu povedeme úzký dialog s Evropským parlamentem. Věřím, že výstup tohoto procesu zajistí, že standardy, které odpovídají evropským potřebám, budou snadno použitelné ze strany všech zúčastněných subjektů jak v Evropské unii, tak na celém světě.
<P>
Rád bych řekl ještě pár slov závěrem. Rychlé přijetí standardu IFRS 8 je důležité ze dvou důvodů. Zlepší kvalitu finančního informování a poskytne jistotu všem účastníkům trhu. Diskuse, které probíhaly minulý měsíc, ukázaly, že bude v procesu schvalování nutné širší zapojení Evropského parlamentu. Komise bude také nadále pracovat s IASB, s nadací IASC a s našimi mezinárodními partnery na zajištění toho, aby byl proces rozvíjení mezinárodních účetních standardů zcela zodpovědný a transparentní a odpovídal potřebám evropských zúčastněných subjektů.
<SPEAKER ID="224" NAME="Alexander Radwan">
jménem skupiny PPE-DE. - Pane předsedající, pane komisaři, proces přijímání standardu IFRS 8 je symptomaticky ukazuje, kde dnes v Evropě jsme s prováděním a schvalováním standardů IFRS. Rád bych hned na počátku velmi jasně řekl těm, kdo možná vždy považují za samozřejmé opak toho, co Parlament, že většina Evropského parlamentu podporuje IFRS, podporuje celosvětový standard a chce v této věci jít tímto směrem, který je správný.
<P>
Měli bychom se podívat na proces schvalování standardu IFRS, a to zejména z toho hlediska, zda je nyní všechno v pořádku. Komise Parlamentu spolu se standardem předloží krátké vysvětlení, Komise a aplikační sféra chtějí standard zavést poměrně rychle, tlak ze strany aplikační sféry je stále silnější a ti, kteří to musí odůvodnit občanům, ani nedostanou příležitost utvořit si na věc názor.
<P>
Komise nařídila přiměřenou fázi, ale teď si budeme muset vážně popovídat o tom, co se stalo, protože prováděcí fáze je teď se zpětnou platností odložena. Aby se toto už v budoucnosti neopakovalo, je naprosto důležité, aby instituce legislativního procesu, jako je Evropský parlament, byly o práci informovány včas. Minulý týden jsem uvítal oznámení Komise o organizaci SSI, Japoncích a Mezinárodní organizaci komisí pro cenné papíry (IOSCO). Co tehdy prezentovala organizace IFRS - pokud jde o její vlastní řízení - je správný, ale velmi opožděný krok k přiměřené legitimizaci a řízení. Evropský parlament musí věnovat obzvláštní pozornost tomu, zda jsou dodržována demokratická pravidla hry.
<P>
To neznamená, že musí být Evropský parlament přímo zapojen, ale pouze bude-li proces pracovat správně, budeme moci zaručit, že poběží dobře i v budoucnu, až budou zaváděny jednotlivé standardy - a v budoucnu bychom měli být konzultováni ve věci každého jednotlivého standardu.
<SPEAKER ID="225" NAME="Sharon Bowles">
jménem skupiny ALDE. - Pane předsedající, přijetí standardu IFRS 8 našim společnostem umožní, aby používaly standardy pro běžný rok a skoncovaly s nejistotou.
<P>
Koncepce řízení našim společnostem umožní, aby vykazovaly veřejně, a to ve stejné struktuře, která se používá pro vnitřní potřebu, a tím bude sníženo břemeno spojené s vykazováním. Uživatelé budou mít přístup k informacím, které byla dříve uchovávány interně. Standard IFRS 8 je tak výhrou jak pro společnosti, tak pro investory.
<P>
Mám však určité obavy spojené s posouzením dopadu, které je podle vzoru, o kterém jsem předtím hovořila. Tentokrát se zdálo, že respondenty jsou v převážné míře zhotovitelé a nikoli uživatelé, a pokud jde o uživatele, nebyly tam žádné otázky zaměřené na srovnatelnost. Je možné, že bude nutno přijmout ve věci posouzení dopadu celkově proaktivnější přístup, a zde zajisté nepomohlo, že jednomu z odvětví důležitých pro posouzení dopadu nebyly položeny žádné klíčové otázky.
<P>
Dále chci říci, že některá odůvodnění ve zprávě odůvodňují velmi málo. Mně připadají spíše jako ten typ dokumentů, který se sestavuje před jednáními v naději na to, že se podaří dosáhnout dohody.
<P>
V tomto jsem velmi britská a dávám přednost tomu, aby mé záznamy, odpovědi a zprávy vypadaly, jako že byly sestaveny až po dotčených událostech.
<P>
Lituji, že evropské společnosti musí čekat, až standard podpoříme, ale nemělo by se očekávat, že Parlament dá souhlas na základě pouhého ujištění, aniž by měl čas a řádní informace na to, aby mohl celou věc projednat.
<P>
Těší mě však, že nedávno došlo ke zlepšení ve spolupráci, a těším se, že tomu tak bude i nadále.
<SPEAKER ID="226" NAME="Piia-Noora Kauppi" AFFILIATION="PPE-DE">
Pane předsedající, význam přiměřených účetních standardů nelze přecenit. V dnešním světě potřebují investoři čím dál více jasné, srovnatelné a dostatečné informace, a tyto informace rovněž usnadňují obchodování, neboť snižují náklady na dosahování kompatibility.
<P>
Souhlasím tudíž s kolegy v tom, jak je v této věci nezbytná opatrnost. Rozhodnutí by neměla být přijímána bez dostatečného zvážení a já si skutečně myslím, že názory kolegů, kteří zmínili včasné posouzení dopadu jako důležitý nástroj pro nalezení vyvážených řešení, jakož i zajištění toho, aby byly vzaty v potaz všechny zúčastněné subjekty a jejich názory, jsou velmi důležité.
<P>
Parlament by měl být samozřejmě rádně informován. Stejně tak je důležité, aby byl systém řízení Rady pro mezinárodní účetní standardy (IASB) revidován a pozměněn, aby se mohly správní orgány ztotožnit s procesem stanovování standardů, k němuž tam dochází, a s jeho výsledky. Jedná se konec konců o jediný orgán, který máme k dispozici pro účely mezinárodního stanovování účetních standardů.
<P>
Přestože však tento proces dosud není dokonalý, nesmíme umožnit, aby nás to brzdilo v práci na odstraňování mezery mezi námi a našimi hospodářskými partnery. Dnešní svět je mnohem více vzájemně propojen a je v našem zájmu, abychom zajistili jeho co nejhladší fungování; účetní standardy jsou k tomu účelu životně důležité.
<P>
V rámci Transatlantické hospodářské rady toho chtějí dosáhnout obě strany a standardy IFRS, jakož i finanční vykazování, je důležitým nástrojem k nalezení tohoto vzájemného uznání standardů.
<P>
Rada IASB je v této chvíli nejlepší způsob, který se nám nabízí. Musí být zapojeny evropské zúčastněné subjekty a fungování by mělo být monitorováno. Může a mělo by být pozměněno, aby se opravily eventuální chyby, pokud k nim bude docházet. Demokracie samozřejmě trochu trvá, ale někdy to je nezbytné, aby mohly být napraveny chyby. Mnozí mí kolegové zmínili, že je velmi důležité, aby mohl Parlament vznášet připomínky a přispět ke zlepšení celého procesu.
<SPEAKER ID="227" NAME="Předsedající">
Rozprava je uzavřena.
<P>
Hlasování o tomto bodu se bude konat ve středu ve 12:00.

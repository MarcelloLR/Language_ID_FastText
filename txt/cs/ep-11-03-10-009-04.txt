<CHAPTER ID="009-04">
4. 16. zasedání Rady pro lidská práva (Ženeva, 28. února - 25. března 2011) (
<SPEAKER ID="139" NAME="Heidi Hautala">
předsedkyně Podvýboru pro lidská práva. - Vážený pane předsedo, mám některé velmi dobré zprávy o lidských právech. Kandidát na Sacharovovu cenu, Haitham al-Maleh, 80letý syrský obhájce lidských práv, byl před dvěma dny omilostněn a propuštěn. To je krásný příklad toho, jak Evropský parlament může posílit lidská práva.
<P>
Teď, když je opět svobodný, je Haitham al-Maleh plný elánu a jeho cílem je pomoci osvobodit v Sýrii tisíce politických vězňů.
<P>
(Hlasitý potlesk)
<SPEAKER ID="140" NAME="Předsedající">
Děkuji, že jste nám sdělila tuto zprávu. Jistě nás velmi podnítí v další práci.
<P>
- Před hlasováním o odstavci 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Vážený pane předsedo, chtěl bych jen poukázat na to, že když dáte odstavec 8 původního textu k hlasování, francouzský překlad uvádí, že se jedná o odstavec 19. Takže došlo k nedorozumění ohledně pokynů k hlasování.
<SPEAKER ID="142" NAME="Předsedající">
Podíváme se na to. Děkuji za váš komentář.
<SPEAKER ID="144" NAME="Fiona Hall" AFFILIATION="ALDE">
Paní předsedající, ráda bych jen využila této příležitosti a poděkovala 400 kolegům z celé sněmovny, kteří podepsali Písemné prohlášení 81; poděkovala bych i svým zaměstnancům za jejich tvrdou práci a službě pro písemná prohlášení za jejich podporu, ale ze všeho nejvíc bych chtěla poděkovat aktivistům, jejichž nasazení toto umožnilo.
<P>
Jsem hrdá na to, že jsem poslankyní Parlamentu, v němž je možné, aby obyčejní občané přišli a předložili svůj případ, a v němž poslanci naslouchají a jsou přesvědčeni. To je demokracie v celé své kráse a ukazuje, že Evropský parlament není svým lidem vzdálený.

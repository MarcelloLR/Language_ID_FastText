<CHAPTER ID="021">
Hodnocení dublinského systému (pokračování rozpravy) 
<SPEAKER ID="192" NAME="Předsedající">
Dovolte nám shrnout rozpravu o zprávě paní Lambertové o hodnocení dublinského systému
<SPEAKER ID="193" NAME="Inger Segelström" AFFILIATION="PSE">
(SV) Pane předsedající, toto je velká změna tématu, ale pokud nevyřešíme gruzínskou krizi, budeme v Evropě potřebovat lepší politiku týkající se azylu a utečenců.
<P>
Úvodem bych ráda poděkovala paní Lambertové za komplexní zprávu. Podporuji rovněž pozměňovací návrhy předložené paní Roureovou a paní Lefrançoisovou. Opravdu je třeba přezkoumat dublinský systém a volbu první vstupní země pro lidi, kteří přicházejí do EU, zejména ohledně problémů, jež to způsobuje zemím, které přijímají uprchlíky. Tím myslím středomořské země, ale také Švédsko, které je evropskou zemí, jež přijala velký počet uprchlíků z Iráku. EU by měla přijmout větší odpovědnost, jinak nebude mít nařízení Dublin smysl.
<P>
Před rokem se Výbor pro občanské svobody, spravedlnost a vnitřní věci vydal na studijní návštěvu do Středomoří. Situace byla děsivá! Nezlepšilo ji ani Švédsko, když začalo posílat uprchlíky a žadatele o azyl zpátky do Řecka, které jimi bylo po nějaký čas zahlceno. Následně skupina Evropské lidové strany (Křesťanských demokratů v Evropském parlamentu) přijala směrnici o navracení nelegálních přistěhovalců, která obsahovala nehumánní ustanovení, například vyhoštění po čekací době 18 měsíců, která je obzvláště přísná pro děti. Společná evropská politika týkající se azylu a uprchlíků je nezbytná, ale domnívám se, že jde špatným směrem, a toho se obávám. Bojím se, že neakceptujeme a nejsme připraveni věnovat větší pozornost dětem.
<P>
Avšak existuje jedna věc, které pozornost věnujeme, a to dnešnímu projevu komisaře Barrota o dočasném pozastavení. Jako Švédka bych ráda využila příležitosti a zdůraznila městskou část Södertälje na jihu Stockholmu. Södertälje přijalo více uprchlíků z Iráku než celé Spojené státy a Kanada dohromady! Podle mého názoru musí být Södertälje zahrnuto do procesu, o němž pan komisař hovořil. Děkuji vám.
<SPEAKER ID="194" NAME="Jacques Barrot" LANGUAGE="FR">
Pane předsedající, tato rozprava je zcela zřejmě velmi významná a byla přerušena, ale to se stává. V každém případě jsem i já přesvědčen, že vybavení Evropy opravdu harmonizovaným azylovým právem bude vynikající odpovědí na problémy, o kterých jsme hovořili v předcházející rozpravě.
<P>
Rád bych se stručně zastavil u některých poznámek. Je pravda, že současný systém není pro tyto uchazeče o azyl "spravedlivý" a záleží na členském státu, ve kterém o azyl žádají, a odpověď nedostanou vždy stejnou. Máte pravdu, vážená paní, když zdůrazňujete, jak jsou některé země otevřenější a velkorysejší než jiné. Proto potřebujeme tuto harmonizaci. Musíme rovněž zvážit mnoho významných otázek, jako je například problém nezletilých osob bez doprovodu. Musíme rovněž přezkoumat problém zadržování žadatelů o azyl a, zcela zřejmě, to musíme učinit v rámci revize těchto dokumentů, nikoliv se nezbytně vzdálit od dublinského systému, ale přivést tuto evropskou odpověď žadatelům o azyl k dokonalosti.
<P>
Musíme zůstat věrni evropské tradici demokratického a humanistického přijetí. To je důvod, pane předsedající, dámy a pánové, proč považujeme tuto rozpravu za extrémně užitečnou. Konečně nám dává námět k přemýšlení a já se samozřejmě před Parlament vrátím, abych předložil dokumenty, které se nyní chystáme připravit s ohledem na vynikající postřehy, které vyplnily tuto rozpravu.
<P>
Proto musím vřele poděkovat Parlamentu a vám, pane předsedající, a doufám, že se budu moci do konce roku vrátit s návrhy dokumentů, které nám umožní výrazným způsobem zlepšit situaci ohledně azylového práva v Evropě.
<SPEAKER ID="195" NAME="Předsedající">
Rád bych se ještě jednou panu komisaři omluvil za přerušení rozpravy. Naneštěstí byly priority nastaveny tak, že se musíme odchýlit od běžného postupu a tuto výjimečnou rozpravu přerušit.
<SPEAKER ID="196" NAME="Jean Lambert">
zpravodajka. - Pane předsedající, i já bych ráda mnohokrát poděkovala panu komisaři za to, co řekl, a za jeho ujištění. Z toho, co dnes zaznělo ze všech částí sněmovny, je podle mého názoru zřejmé, že je třeba nejen účinný, ale rovněž vysoce kvalitní systém, který bude založen na společné odpovědnosti: jak řekla moje kolegyně paní Segelströmová, musí existovat společná odpovědnost, jinak je systém zbytečný.
<P>
Dále se domnívám, že je rovněž třeba, aby Rada vyslechla toto poselství velmi, velmi pozorně, protože Radu tvoří vlády, které jsou odpovědné za splnění svých závazků. Je pravda, že některé členské státy, například Švédsko, plní své závazky velmi dobře. Jiné nikoliv. To znamená, že opatření, která může Komise přijmout, aby je v tom podpořila - například využití vysokého komisaře OSN pro lidská práva a myšlenka podpůrného úřadu pro otázky azylu -, získají velký význam, pokud se budou opírat o přiměřené zdroje. To je rovněž něco, o čem si myslím, že bychom měli přemýšlet my všichni, kteří jsme zapojeni do rozpočtového systému.
<P>
Avšak jménem svého kolegy pana Busuttila bych ráda řekla, že někteří z nás jsou stále přesvědčeni, že tlak na některé členské státy je spíše dočasný, než systematický, a proto je potřeba, aby naše reakce byly systematičtější - pokud samozřejmě nepředpokládáme rychlou změnu světové situace, která by následně mohla ovlivnit toky uprchlíků. Ráda bych ještě jednou poděkovala panu komisaři a svým kolegům za jejich vřelá slova. Uvidíme, co budeme moci udělat pro předání poselství Radě a velmi se těšíme na návrhy Komise, které přijdou později v průběhu roku.
<SPEAKER ID="197" NAME="Předsedající">
Rozprava je ukončena.
<P>
Hlasování se bude konat v úterý.

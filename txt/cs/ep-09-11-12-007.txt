<CHAPTER ID="007">
Schválení zápisu z předchozího zasedání: viz zápis
<SPEAKER ID="070" NAME="Isabelle Durant" AFFILIATION="Verts/ALE">
(FR) Pane předsedající, dámy a pánové, chtěla bych vás upozornit, že na svých stolcích máte soubor týkající se Lux Prize, filmové ceny, kterou budete udělovat.
<P>
Chci vám připomenout, že máte možnost hlasovat. Musíte vybrat jeden ze tří filmů v soutěži. O uváděných filmech se dočtete ve svém souboru. Máte k dispozici také film na DVD, který zvítězil v roce 2007 a byl přeložen do 23 jazyků, plus dalších sedm. Chceme, aby každý mohl tyto filmy v Evropské unii vidět.
<P>
Žádám vás o dvě věci. Za prvé, abyste tyto filmy shlédli, a za druhé, abyste hlasovali. Hlasování je velice jednoduché, postup máte uveden ve svém souboru; můžete hlasovat prostřednictvím internetu a filmy je možno vidět také na 77. televizním kanálu.
<P>
Žádám vás, abyste se na tyto filmy podívali. Jedná se o dobré filmy, které šíří evropské hodnoty. Musíte si vybrat jedničku, dvojku nebo trojku. Záleží na vás, jak se rozhodnete, ale je důležité, aby tato sněmovna hlasovala jasně a ve velkém počtu. Vyzývám vás proto k účasti na hlasování. Jedná se o dobrou iniciativu. Je to občanská iniciativa, která se snaží propagovat evropské hodnoty a evropské filmaře.
<P>
Je to na vás. Stále ještě máte týden, příští týden, kdy můžete hlasovat. Spoléhám na vás.
<P>
Velmi děkuji předsedkyni Výboru pro kulturu a vzdělávání paní Packové, která měla na celé věci velký podíl. Obě společně vás žádáme, abyste se dostavili ve velkém počtu a hlasovali.
<SPEAKER ID="071" NAME="Předsedající">
Děkuji paní Durantové, která nám zadala úkoly na víkend, budeme je zajisté plnit s velkou pozorností a s velkým zájmem.

<CHAPTER ID="015">
Jednominutové projevy k důležitým politickým otázkám
<SPEAKER ID="021" NAME="Předseda">
Dalším bodem programu jsou jednominutové projevy k důležitým politickým otázkám.
<SPEAKER ID="022" NAME="Georgios Papastamkos" AFFILIATION="PPE-DE">
(EL) Pane předsedo, kolegové poslanci, jak víte, probíhají jednání mezi Unií a Jižní Koreou o vytvoření nové oblasti volného obchodu. V rámci parlamentní kontroly upozorňuji Komisi na problém, který má velký význam pro hospodářství určitých částí Řecka i další regiony.
<P>
Hovořím o mimořádně vysokých dovozních clech, které uvalila Jižní Korea na konzervované ovoce. Jsme si vědomi toho, že Evropský parlament může ve vytváření zahraniční obchodní politiky hrát jen omezenou úlohu. Diskrétnost jednání Komise by však neměla mít za důsledek nedostatečnou transparentnost a nedostatečnou demokratickou odpovědnost, tedy alespoň v rámci systému EU.
<SPEAKER ID="023" NAME="András Gyürk" AFFILIATION="PPE-DE">
(HU) Děkuji vám za slovo, pane předsedo. Dámy a pánové, ruské volby, které se konaly dne 2. prosince, nás možná naplňují obavami. Pozorovatelé OBSE a Evropské rady, pokud se jim vůbec podařilo získat víza, informovali o závažných pochybeních. Vládní jednotky učinily před volbou vše, co mohly, aby znemožnily akce politických hnutí, jež proti těmto volbám protestovala. Jejich kroky odepřely Rusům nejdůležitější pilíř demokracie - svobodu voleb. Jsme přesvědčeni, že pokud jde o demokratické postupy, Evropa nemůže strkat hlavu do písku. Za žádných okolností nemůže důraz na stabilitu vlády ospravedlnit omezení svobody projevu a voleb. Nesmíme zapomínat na to, že stát, který na svém území uplatňuje politiku síly, se nebude zdráhat použít takovou politiku i v mezinárodních vztazích. Máme pocit, že neexistuje jiné řešení než těsnější spolupráce Evropské unie a Ruska. Dvoustranný vztah musí být zároveň v každém případě založen na trvalém dodržování lidských práv a na skutečné vzájemnosti. Děkuji vám.
<SPEAKER ID="024" NAME="Předseda">
Pan Gyürk těžil z mé chyby. Omylem jsem přečetl PPE-DE namísto PSE, což je samozřejmě nepřijatelné. Nyní proto předávám slovo dvěma zástupcům skupiny sociálních demokratů v Evropském parlamentu.
<SPEAKER ID="025" NAME="Antonio Masip Hidalgo" AFFILIATION="PSE">
(ES) Pane předsedo, děkuji za to, že jste se na začátku zasedání zmínil o dvou mladých Španělech, kteří se stali oběťmi terorismu, a hovořil jste jménem celého Parlamentu. Velmi vám děkuji, pane předsedo.
<P>
Rád bych připomněl, že dne 16. května byli v Rize zadrženi dva mladí Španělé Miguel Ángel López a Edén Galván společně s pěti Portugalci za to, že sejmuli lotyšské vlajky, které byly zavěšeny na pouličních lampách.
<P>
Neměli v úmyslu spáchat trestný čin; až do předběžného slyšení jim nebyla poskytnuta žádná právní pomoc, neměli žádné tlumočníky a s právníkem se setkali pouze na několik vteřin. Policie je zbila a byli drženi v izolaci. Jeden z nich byl týden ponechán bez potřebných léků.
<P>
Někteří strávili ve vězení třináct dní, než byli bez obvinění propuštěni. Miguel Ángel a Edén Galván strávili ve vězení devatenáct dní. Tento zlý sen pro ně skončil v listopadu poté, kdy každý zaplatil pokutu ve výši 4 000 EUR.
<P>
Vím, že došlo i k dalším případům nepřiměřeného zacházení z důvodu údajných přestupků vůči lotyšským symbolům, což považuji za mimořádně závažné. Při příležitosti Dne lidských práv, který si dnes připomínáme, žádám pana předsedu, který je v otázkách lidských práv citlivý, aby lotyšskému prezidentovi písemně sdělil naše velké znepokojení.
<SPEAKER ID="026" NAME="Inés Ayala Sender" AFFILIATION="PSE">
(ES) Pane předsedo, ráda bych se připojila k poděkování za vaše slova v souvislosti se zavražděním dvou příslušníků bezpečnostních jednotek v Capbretonu.
<P>
Ráda bych rovněž vznesla stížnost ohledně smutné scény, ke které v Parlamentu došlo při návštěvě předsedy španělské vlády José Luise Rodrígueze Zapatera. Jako Španělka a zástupkyně evropských občanů v Parlamentu nemohu pochopit, jak je možné, že tento orgán pozve předsedu španělské vlády a potom neučiní všechno pro to, aby zajistil důstojnou návštěvu. To bylo zřejmé zejména v řadách většinové politické skupiny, která se chovala, jako by snad dostala příkaz - a média v mé zemi se k tomu vyjadřovala.
<P>
Myslím, že jsme promarnili vynikající příležitost k tomu, abychom zviditelnili proevropské vazby, které existují mezi Parlamentem a španělským lidem, který byl ten den zastoupen předsedou španělské vlády. Tento orgán neposkytl takovou míru pohostinnosti, jakou španělští a evropští občané možná očekávali.
<P>
Předseda španělské vlády, s velkou dávkou velkorysosti a z pozic silného proparlamentního přístupu, naštěstí komentoval běžnou a plodnou rozpravu, jakož i vřelé přijetí od zbývajících skupin a od velkého počtu španělských občanů, kteří jej vítali v prostorách Rady.
<P>
Věřím, pane předsedo, že Vaše bohaté zkušenosti a odpovědnost, kterou máte v současnosti jako předseda tohoto Parlamentu, Vám napoví, co je třeba učinit, abychom napravili tento nešťastný dojem a aby se taková situace již neopakovala.
<SPEAKER ID="027" NAME="Předseda">
Předseda je potěšený vždy, když se plénum sejde v plném počtu, a to zejména z takových důvodů, jako jsou tyto.
<SPEAKER ID="028" NAME="Metin Kazak" AFFILIATION="ALDE">
- (BG) Pane předsedo, vážení kolegové, Bulharsko po svém přistoupení k Evropské unii přispívá fungujícím modelem tolerance, který je specifický pro vztahy Balkánu a Evropy. Tento model je vybudován na zásadě začleňování menšin do všech oblastí politického, společenského, hospodářského a kulturního života země a zásadě zachování etnické a náboženské svébytnosti těchto menšin. Tento model nabídl východisko ze slepé uličky mezietnického napětí, do níž Bulharsko vehnal tzv. "proces obnovy". Právě tento proces obnovil dobré sousedské vztahy mezi křesťany a muslimy, a zároveň proměnil etnické konflikty v politický proces.
<P>
Rozhodující úlohu v rozvoji bulharského etnického modelu hraje Hnutí za práva a svobody. Hnutí za práva a svobody - největší liberální strana na Balkáně - brání práva a svobody jednotlivců a chrání menšiny, jak to stanoví právní předpisy a v souladu s evropskými hodnotami spíše než na základě původu nebo náboženství. Na rozdíl od situace v jiných sousedních zemích nebylo Hnutí za práva a svobody ani v dobách nejkrutějších represálií páchaných komunistickým režimem nikdy v pokušení uchýlit se k násilným metodám. Nikdy nepodporovalo nátlakové myšlenky či akce; naopak usilovalo o dohodu se všemi demokratickými stranami na vnitrostátní i evropské úrovni, a tím rozhodně čelilo novým tendencím směřujícím k etnické, rasové a náboženské nesnášenlivosti.
<SPEAKER ID="029" NAME="Zdzisław Zbigniew Podkański" AFFILIATION="UEN">
- (PL) Pane předsedo, nadměrné užívání pesticidů a nevhodné nakládání s odpady způsobuje zhoršení kvality půdy, a ohrožuje tak naše občany. Zajištění zdravých potravin pro současné i budoucí generace by mělo být jednou z našich priorit.
<P>
Řešení, která ve své zprávě, jež zahrnuje i návrh seznamu znečištěných oblastí v jednotlivých členských státech a strategii na jejich zlepšení, předkládá paní Gutiérrez-Cortinesová, jsou bezpochyby krokem správným směrem a já doufám, že takových kroků bude více.
<P>
Nejde však jen o chemické znečištění a o odstranění jeho důsledků. Novým a ještě znepokojivějším problémem, který se souběžně s tím objevil v souvislosti se zvýšenou produkcí geneticky modifikovaných potravin, je biologické znečištění. Mohu vás ujistit, že geneticky modifikované organismy jsou mnohem více znepokojující než chemické znečištění. Pokud bojujeme proti chemickému znečištění, musíme zároveň bojovat proti biologickému znečištění. EU musí říci rozhodné "ne" zavádění geneticky modifikovaných organismů do potravin.
<SPEAKER ID="030" NAME="Milan Horáček" AFFILIATION="Verts/ALE">
- (DE) Pane předsedo, volby do Dumy, které se konaly dne 2. prosince, opět ukázaly, že v Rusku nelze očekávat žádná překvapení. Postupy stanovily cílené odstavování a zastrašování opozice prostřednictvím rozsáhlých změn v právních předpisech upravujících volební postup, uvěznění a odstranění potenciálních soupeřů, jako je Chodorovskij, a opakovaná zadržení Garry Kasparova.
<P>
Výsledek kampaně Jednotného Ruska nám neimponuje. Putinova strana vítězí, demokracie upadá. Sporný úspěch je umocněn skutečností, že do Parlamentu se nedostala žádná strana kritická vůči vládě. Tyto volby nejsou signálem společné platformy vztahů mezi Evropou a Ruskem založené na demokracii, lidských právech a právním státu. Tato neradostná generální zkouška je neblahým znamením pro prezidentské volby v březnu 2008 a zároveň ukazuje, jak důležitý je náš smysl pro hodnoty.
<SPEAKER ID="031" NAME="Willy Meyer Pleite" AFFILIATION="GUE/NGL">
- (ES) Pane předsedo, děkuji vám za vaše prohlášení, v němž jste jménem tohoto orgánu odsoudil vrahy příslušející k teroristické organizaci ETA.
<P>
Přejdu ke své otázce - rád bych řekl, že jsem měl minulý týden možnost setkat se s paní Yolandou Puleciovou, matkou Ingrid Betancourtové, která je, jak víte, od roku 2001 zadržována organizací FARC jako rukojmí. Tak jako nyní hovořím já k vám, k Parlamentu a Komisi, k evropským orgánům, hovořila ona se mnou o tom, že je nutné, aby Unie hrála zásadní úlohu v podpoře zprostředkovatelské role ze strany venezuelského prezidenta Huga Cháveze a francouzského prezidenta Sarkozyho. Evropské orgány tuto zprostředkovatelskou roli dne 9. října, v době portugalského předsednictví, rovněž podpořily.
<P>
Je to velmi důležité, neboť se tím otevírá cesta pro zprostředkovatelskou roli, která by ukončila utrpení mnoha rukojmí, jež jsou již dlouhou dobu zadržována, a započala proces normalizace po konfliktu v Kolumbii.
<P>
Žádám proto evropské orgány, aby nenechaly slova paní Yolandy Puleciové, matky Ingrid Betancourtové, zapadnout.
<P>
(Potlesk)
<SPEAKER ID="032" NAME="Gerard Batten" AFFILIATION="IND/DEM">
Pane předsedo, dne 23. listopadu uplynul rok od vraždy mého voliče, Alexandra Litviněnka, která je projevem státem sponzorovaného jaderného terorismu. Látka, kterou byl zavražděn - polonium-210 - je přísně kontrolovaná a snadno vysledovatelná ke svému zdroji v Rusku, a to až k původní šarži, z níž pochází. Pokyn ke spáchání zločinu musel pocházet z nejvyšších kruhů ruského politického vedení.
<P>
Britské orgány požádaly o vydání jediné osoby - Andreje Lugovoje - ale vražda nebyla dílem jednotlivce: podílel se na ní tým školených agentů. Britská vláda zajistila, aby se zdálo, že odpovědnost nese výhradně Lugovoj, s cílem odpoutat pozornost od těch, kteří jsou skutečně vinni. Podezření ukazuje přímo do Kremlu. Pokud si prezident Putin vraždu neobjednal přímo, pak zcela jistě ví, od koho objednávka pochází.
<SPEAKER ID="033" NAME="Monica Maria Iacob-Ridzi" AFFILIATION="PPE-DE">
- (RO) Pane předsedo, v závěru roku vypracovala Evropská komise zprávu o překážkách v přístupu na trh práce.
<P>
Dle mého názoru by tato zpráva měla bezpodmínečně zdůraznit dvě následující otázky: omezení uvalená na nové členské státy nejsou odůvodněná, neboť přistoupení těchto států nezpůsobilo žádnou nerovnováhu na trzích v ostatních zemích Evropské unie; zadruhé by tato omezení neměla trvat déle než dva roky vymezené v evropských pracovně právních předpisech.
<P>
Pravidlo 2+3+2 je členskými státy využíváno spíše jako reakce na některé aktuální politické požadavky.
<P>
Domnívám se proto, že je nezbytný pevný postoj ze strany evropských orgánů, pokud jde o první dva roky, aby se zamezilo neodůvodněnému blokování pohybu pracovní síly.
<P>
Ráda bych rovněž připomněla zásadu preference Společenství, v souvislosti s níž Parlament projednává Evropskou modrou kartu, která umožní dovézt pracovní sílu více než 20 milionů lidí ze zemí mimo Evropskou unii.
<P>
Na základě této zásady není v pořádku, aby bylo zacházeno s pracovníky z členských států, které se nedávno staly členy Evropské unie, přísněji než s pracovníky z třetích zemí.
<SPEAKER ID="034" NAME="Justas Vincas Paleckis" AFFILIATION="PSE">
Vážený pane předsedo, rozšíření Schengenského prostoru je krásným vánočním dárkem pro Evropany jedenadvacátého století, ovšem pro naše sousedy na Ukrajině, v Rusku, Moldavsku a Bělorusku to znamená zatahování nové evropské opony: tentokrát nikoli té staré železné, ale finanční a administrativní. Dříve mohli naši sousedé do některých zemí, které jsou nyní součástí Schengenu, získat víza zdarma nebo za sníženou cenu. Nyní musí platit částku mezi 35 a 60 EUR. To v některých z těchto zemí představuje třetinu měsíční mzdy.
<P>
EU získává finanční prostředky zdaňováním víz, ale je tím sama proti sobě. Pro obyčejné lidi ze sousedních států se stává vzdálenou zemí. Přitom čím více lidí EU navštíví, tím lépe mohou poznat, jak žijeme, a zároveň podpoří cestovní ruch. I z finančního hlediska je lepší povolovat než omezovat.
<P>
Nepotřebujeme, aby Evropa byla pevností. Obracím se na své kolegy i na předsedu tohoto shromáždění a žádám je, aby vyvíjeli tlak na Radu, aby přehodnotila podmínky zdanění víz pro naše východní sousedy.
<SPEAKER ID="035" NAME="Toomas Savi" AFFILIATION="ALDE">
Pane předsedo, rád bych vás upozornil na dokument, který má Parlament vypracovat: návrh nařízení Evropského parlamentu a Rady, kterým se mění nařízení (ES) č. 1228/2003 o podmínkách přístupu do sítě pro přeshraniční obchod s elektřinou.
<P>
Znepokojuje mne, že návrh Komise neobsahuje články, které by členským státům umožnily omezit dovoz elektřiny ze třetích zemí v případě, že by tam platily mírnější právní předpisy týkající se ochrany životního prostředí než zde v Evropské unii.
<P>
Evropská unie by neměla činit žádné ústupky dodavatelům energií, kteří vyrábějí elektřinu za nižší cenu, ale s ničivým dopadem na životní prostředí. To by bylo slabošské odchýlení se od našich hodnot a rovněž by to bylo nespravedlivé vůči evropským dodavatelům energií, kteří dodržují nezbytné normy.
<SPEAKER ID="036" NAME="Ryszard Czarnecki" AFFILIATION="UEN">
- (PL) Pane předsedo, vrátím se ke dvěma příspěvkům mých kolegů, rád bych se vyjádřil k volbám v Rusku. Připomněly mi starý vtip o tom, že každý Američan si může vybrat auto, bude-li to černý Ford. Mám však dojem, že řada evropských politiků si s úlevou oddechla, že trvá určitá kontinuita a že je v Rusku stále někdo, s kým mohou mluvit.
<P>
Chápu samozřejmě hospodářské zájmy jednotlivých členských států EU, zejména těch velkých, i jednotlivých lobbistických skupin a průmyslových odvětví, ale náš tichý souhlas s nedodržováním lidských práv v Rusku, Evropská unie, která je slepá a hluchá, mohou ruské orgány jen povzbudit, aby nadále zatýkaly stále více Kasparovů. Čím zdrženlivější je EU k tomu, co se děje v Rusku, čím méně se k tomu vyjadřujeme, tím více je v této zemi uplatňována politika represe - je to snadné; navrhuji proto, abychom o tom, co se v Rusku děje, otevřeně mluvili - a dějí se tam špatné věci.
<SPEAKER ID="037" NAME="Gisela Kallenbach" AFFILIATION="Verts/ALE">
(DE) Pane předsedo, ráda bych upozornila na situaci bulharské kunsthistoričky Martiny Balevové a jejího německého kolegy ze Svobodné univerzity v Berlíně Ulfa Brunnbauera. Oběma bylo vyhrožováno smrtí a byli vystaveni nenávistným kampaním v souvislosti s vědeckou prací v oboru malířství a v důsledku této práce, a to zejména ze strany televizní stanice Skat TV a radikální politické strany Ataka. Později, v závěru evropské kampaně politické strany Ataka, se na billboardech objevil transparent s nápisem: Balevová na popravišti - německý žid připoutaný k pranýři! Bulharský státní zástupce stížnost od června až dosud neprojednal, vzhledem k veřejnému podněcování k vraždě. Paní Balevová pobývá v současnosti z bezpečnostních důvodů v Německu; televizní stanice nabídla za informace o jejím pobytu odměnu. Bulharská vláda nereaguje, a to není hodno členského státu ani to není přijatelné.
<SPEAKER ID="038" NAME="Kyriacos Triantaphyllides" AFFILIATION="GUE/NGL">
- (EL) Pane předsedo, v Lisabonu proběhla vrcholná schůzka EU-Afrika. Ve schváleném společném prohlášení byl kladen velký důraz na dohody o spolupráci mezi Unií a zeměmi Afriky. Podle příslušných komisařů - pana Mandelsona a pana Michela - se tyto dohody stanou impulsem pro rozvoj Afriky.
<P>
Pomineme-li skutečnost, že jsme řadu let ignorovali politickou pomoc a dávali přednost pomoci hospodářské, stojí za to zvážit, co více můžeme nabídnout africkým zemím, pokud například víme, že v posledních patnácti letech se zvýšil vývoz EU na africký kontinent o 84 %, a chudé země jsou tak nuceny použít 57 % svého HDP na dovoz potravin, které by mohly vyrobit v místě.
<P>
Jediným, kdo z veškeré této spolupráce získává, jsou velké evropské společnosti. Přestaňme si něco namlouvat a buďme upřímní: dáváme peníze, které si vzápětí bereme zpět.
<SPEAKER ID="039" NAME="Pál Schmitt" AFFILIATION="PPE-DE">
(HU) Děkuji vám, pane předsedo. V rumunských volbách do Evropského parlamentu získali mandát čtyři poslanci maďarského původu: Magor Csibi, Csaba Sógor, László Tőkés a Iuliu Winkler. To je vynikající výsledek a úžasná šance pro maďarskou komunitu bojovat za stejnou autonomii, jaká se v praxi osvědčila v celé Evropě, vzdělávání v mateřském jazyce a nezávislou univerzitu vyučující v maďarském jazyce.
<P>
Především bych rád zmínil biskupa László Tőkése, neboť díky němu je Parlament bohatší o čestného, ryzího poslance, který plně zastává demokracii a lidská práva. Byl zvolen jako nezávislý kandidát, aniž by byl na kandidátce nějaké strany, což samo o sobě znamená některé skutečnosti. Na jeho volebním úspěchu se velkou měrou podílelo to, že jeho kampaň byla čestná a založená na hodnotách vztahujících se k základním lidským právům. Biskup Tőkés se díky svým dosavadním aktivitám, podílu na přerodu Rumunska v demokratický stát a vytrvalému boji za největší evropskou původní národnostní menšinu - maďarskou komunitu v Rumunsku - stal jakousi legendou maďarské politiky. Jménem delegace maďarské lidové strany cítím povinnost přivítat své krajany, kteří byli zvoleni jako zástupci maďarské komunity žijící na území Rumunska. Děkuji vám.
<SPEAKER ID="040" NAME="Maria-Eleni Koppa" AFFILIATION="PSE">
- (EL) Pane předsedo, ráda bych dnes plénu předložila otázku Olympic Airlines. Domnívám se, že řecká vláda zanechala veškerých pokusů jednat o budoucnosti Olympic Airlines, což činí z chystaného rozhodnutí Evropského soudního dvora předem rozhodnutou záležitost.
<P>
Pro tento nepřijatelný postoj neexistuje žádné odůvodnění, pokud je známo, že jako součást své regionální politiky Evropská unie již uznala nutnost posílit aerolinie moderním vybavením, s cílem zajistit denní spojení s izolovanými ostrovními částmi této země.
<P>
Je jasné, že řecká vláda na základě předem jasného rozhodnutí zamítla veškerá práva a všechny možnosti, která by měla za cíl jednat o zachování pracovních míst, a vytvořila tak mimořádný společenský problém. Zároveň byly v tichosti shozeny ze stolu veškeré požadavky, které by zabránily rozptýlení nehmotných aktiv Olympic Airlines, majících značnou hospodářskou hodnotu.
<P>
Tímto způsobem řecká vláda a Evropská komise činí z Řecka ve jménu hospodářské soutěže druhořadou destinaci. Proti tomu se postaví veškeré síly odhodlané hájit budoucnost této země jako významné turistické destinace.
<SPEAKER ID="041" NAME="Zsolt László Becsey" AFFILIATION="PPE-DE">
(HU) Děkuji vám, pane předsedo. Opět máme příčinu k obavám o etnickou rozmanitost v oblasti Vojvodina v severním Srbsku, ježto v řadě rozhodnutí Evropského parlamentu byla etnická rozmanitost prohlášena za hodnotu, již je třeba chránit. Ve smyslu dohody o zpětném přebírání osob, která z jiného pohledu byla ze strany Evropské unie vůči Srbsku vymáhána nespravedlivě, bude podle některých odhadů nutné poslat zpět do Srbska desítky tisíc osob, které nyní nezákonně pobývají v integrovaných členských státech. Vzhledem k tomu, že srbská vláda nemá žádnou strategii na sociální ani geografické začlenění takového množství lidí, srbská ústava marně na papíře zakazuje změny týkající se podílů etnických skupin prostřednictvím osídlování, pokud se ti, kteří byli zpětně přebráni, neusadí opět tam, odkud původně přišli, nýbrž ve Vojvodině, která je nejrozvinutějším regionem. Ne náhodou jsou zde dokonce prázdné byty zařazovány na policejní seznam. Místní obyvatelé mají navíc skutečné obavy z vlny kosovských uprchlíků. Napětí se stupňuje v souvislosti s vojenskými soupisy, které se uskutečnily v nedávné době a v jejichž rámci jsou Maďaři z Vojvodiny považováni za loajální srbské občany, ale které jsou považovány za neodůvodněné ze strany země, která je mírovým partnerem v rámci NATO a usiluje o mírové uspořádání v Kosovu. Děkuji vám, pane předsedo.
<SPEAKER ID="042" NAME="Marianne Mikko" AFFILIATION="PSE">
(ET) Dámy a pánové,
<P>
Evropa nesmí obětovat bezpečnost liberalizaci trhu s energií. Nejméně tak dlouho, dokud třetí země budou používat energii jako nástroj zahraniční politiky.
<P>
Nákupem plynovodu v Moldavsku využil Gazprom přetrvávajícího konfliktu v provincii Transnistria a odstřihl dodávky plynu a vývozní kanály.
<P>
Se zřetelem ke zranitelnosti Moldavska nepochybuji o tom, že vytváření dalších partnerství mezi různými tržními regiony, členskými státy a třetími zeměmi, které bude splňovat naše kritéria, posílí naši energetickou bezpečnost
<P>
Menší členské státy musí k tomu, aby zajistily svou bezpečnost, učinit ještě více. Estonské hospodářství a armáda mohly znovu a znovu podléhat hospodářství a armádě našeho souseda, a jsou přitom mnohonásobně menší než hospodářství a armáda dobyvačného Ruska.
<P>
Pro Estonsko mají výroba i distribuce energie strategický význam. S ohledem na tuto situaci se domnívám, že by některé podniky neměly být oddělené a že by měly zůstat ve vlastnictví státu. Věřte nám prosím, když říkáme, že to pro nás je velmi důležité.
<SPEAKER ID="043" NAME="Emmanouil Angelakas" AFFILIATION="PPE-DE">
- (EL) Pane předsedo, rád bych se zde zmínil o brutálním útoku na novináře řecké národnosti, k němuž došlo dne 5. prosince v Istanbulu. Oním novinářem byl Andreas Robopoulos, dopisovatel řeckého televizního kanálu MEGA a vydavatel časopisu ECHO, který je v řeckém jazyce. Byl udeřen do zad údajně neznámými útočníky, kteří jsou možná známi úředním místům, a v důsledku toho utrpěl vícečetné zlomeniny rukou a zranění na hlavě, jež si vyžádalo chirurgické ošetření.
<P>
K incidentu došlo mimo kancelář ECHO v okrsku Pera. Pachatelé nechali ležet svou oběť zakrvácenou na zemi. Přivádí nás to na stopu řadě dalších incidentů, jako je vražda novináře arménské příslušnosti Hranta Dinka, k níž došlo dne 19. ledna v Istanbulu, a událostem ze dne 13. prosince, kdy buldozery tureckého ministerstva lesnictví zničily klášter Proměnění na ostrově Heybeliada (Halki).
<P>
Vyzývám Evropský parlament, který je nejvyšším politickým projevem demokracie v Evropské unii, aby provedl důkladné prošetření a rázně reagoval a odsoudil tyto zločiny ze strany země, která usiluje o přistoupení k Evropské unii a zároveň napadá vlastní občany.
<SPEAKER ID="044" NAME="Marios Matsakis" AFFILIATION="ALDE">
Pane předsedo, dnes si připomínáme Den lidských práv, a svět je přitom sužován množstvím případů porušování lidských práv. Tyto příklady lze nalézt i v mé maličké zemi Kypru. Po třicet tři let okupovaly turecké síly část ostrova a zadržovaly 200 000 uprchlíků mimo jejich domovy. Po třicet tři let okupovala turecká armáda neobydlené město Famagusta a využívala je k vydírání řeckokyperské komunity. Po třicet tři let vyžadovali turečtí vojáci v hlavním městě Nikosii rozdělení podobné rozdělení Berlína. A to všechno proto, že turecká armáda zdá se na Kypru diktovala tureckou politiku.
<P>
Doufejme, že nová vláda pana Erdoğana při vědomí toho, že je neospravedlnitelné, aby byl členský stát EU okupován ozbrojenými silami, vyzve tureckého velitele pana Büyükanıta, aby své jednotky z ostrova co nejdříve odvolal.
<SPEAKER ID="045" NAME="Hanna Foltyn-Kubicka" AFFILIATION="UEN">
(PL) Pane předsedo, parlamentní volby v Rusku, které právě skončily, je obtížné nazvat jinak než jako špatný vtip na účet demokracie. Mimořádně znepokojivé jsou výsledky z oblasti Čečenska, kde byla 99 % volební účast a podpora Jednotného Ruska.
<P>
Příklad Čečenců je příznačný. Lidé žijící v této zemi nemají žádný důvod volit Putinův tým. Nesmírné utrpení, které Čečensko vinou tohoto týmu zakusilo, bylo zmíněno při řadě příležitostí. Prakticky 100 % volební účast a podpora vládnoucí skupiny nenastala v žádné demokratické zemi. Naopak to živě připomíná volby v totalitních státech.
<P>
Existují i další podobnosti. Volby odhalily, že v Rusku už není žádný prostor pro opozici. Svoboda slova je omezována a média jsou kontrolována státem. Vrací se kategorie politických vězňů. Tuto kategorii tvoří ti, kteří mají odvahu otevřeně promluvit proti režimu, a demokracie se stává maskou, za níž si demokrat Putin, čistý jako padlý sníh, může dělat, co se mu zlíbí.
<SPEAKER ID="046" NAME="Mairead McGuinness" AFFILIATION="PPE-DE">
Pane předsedo, v předvánočním období bychom obyčejně měli být v dobré pohodě. Musím však říci, že Irsko je v současnosti poněkud šokované případy mladých lidí, kteří umírají v důsledku užívání kokainu. Právě dnes má pohřeb mladá dívka, o níž mluví celá země, neboť byla velmi známá. Domnívám se však, že zde vyvstává téma velmi závažné pro Irsko i pro ostatní členské státy a mladé lidi v těchto státech, drogy jsou v současnosti součástí zábavy.
<P>
Evropská unie i jednotlivé členské státy to musí naléhavě řešit, a to ve dvou směrech. Musíme zjevně přerušit dodávky, to však může být mimořádně obtížné. Lze tak učinit prostřednictvím lepší politiky a prostřednictvím lepší spolupráce členských států. Musíme však utnout i poptávku, a je proto třeba, aby si mladí lidé - a vlastně my všichni - uvědomili rizika užívání drog. A měli by si jich všímat i ti, kdo podporují legalizaci drog.
<P>
Nakonec bych chtěl naléhat na ty, kteří do toho fušují, aby laskavě přestali, a rád bych také vyjádřil soustrast irským rodinám, které ztratily své blízké.
<SPEAKER ID="047" NAME="Silvia-Adriana Ţicău" AFFILIATION="PSE">
- (RO) Pane předsedo, změna klimatu je jedním z nejsložitějších problémů mezinárodního společenství.
<P>
V těchto dnech se na konferenci na Bali shromáždily delegace ze 190 zemí, stovky oborníků a nevládních organizací a více než 1 400 novinářů.
<P>
Společným cílem je vytvořit plán s cílem zmírnit změnu klimatu rovněž po roce 2012.
<P>
Můžeme reagovat na výzvy související se změnou klimatu rozvinutím vědeckého výzkumu, přizpůsobením se změně klimatu, snížením emisí skleníkových plynů, vytvořením a zavedením celosvětové energetické strategie.
<P>
V souvislosti s konferencí na Bali by Evropská unie měla přijmout vedoucí úlohu v boji proti změně klimatu.
<P>
Kroky, které Unie již učinila v některých oblastech, jako je letectví, podpora méně znečišťujících vozidel, kvalita paliv, kvalita ovzduší, budou mít dopady na boj proti změně klimatu a na podnícení hospodářského rozvoje.
<SPEAKER ID="048" NAME="Zita Pleštinská" AFFILIATION="PPE-DE">
(SK) Pane předsedo, v době totalitních režimů prožívali občané z východní Evropy často strach z celních kontrol, proto je pro mnohé z nich členství v Unii úzce spjato s koncem těchto kontrol.
<P>
K překonání překážek na hranicích významnou měrou přispěly euroregiony, které svými aktivitami napomáhaly spolupráci v příhraničních oblastech. Právě tato přeshraniční uskupení nás, poslance Evropského parlamentu, povzbuzovala k tomu, abychom naléhali na zúčastněné strany, aby dodržely původně stanovený termín rozšíření Schengenského prostoru.
<P>
Jsem šťastná, že jejich očekávání v tomto ohledu byla naplněna, a že o půlnoci dne 20. prosince padnou poslední zbytky železné opony a euroregiony bez státních hranic se stanou skutečností. Vstupem Slovenské republiky do Schengenského prostoru a otevřením státních hranic s Českou republikou, Polskem, Maďarskem a Rakouskem se vytvořil nový prostor pro těsnou spolupráci.
<P>
Věřím, že všechna tato sdružení, vesnice a města v příhraničních oblastech se připojí k výzvě regionu Tatry a dne 21. prosince oslaví na hraničních přechodech největší úspěch evropské integrace, odstranění dosavadních hranic, které lidi v minulosti rozdělovaly.
<SPEAKER ID="049" NAME="Richard Corbett" AFFILIATION="PSE">
Pane předsedo, rád bych před Vánocemi vystoupil s poděkováním - tentokrát Evropské komisi za to, že přislíbila pomoc ve výši 170 milionů EUR z Evropského fondu solidarity na pomoc při odstranění následků povodní, které zasáhly mou zemi, a zvláště můj region, letos v létě. Vím, že pokud bude tato částka potvrzena, půjde o druhou nejvyšší částku, která kdy byla z Evropského fondu solidarity vyplacena. Jako poslanec Evropského parlamentu pocházející z jednoho z nejpostiženějších regionů mohu říci, že každý příspěvek je vítaný. Toto gesto solidarity od zbytku Evropy bude v mém volebním obvodu tím nejvítanějším.
<SPEAKER ID="050" NAME="Předseda">
Předseda se obvykle k příspěvkům řečníků nevyjadřuje, ale na mém seznamu je uvedeno "170 EUR", nikoli "170 milionů EUR" - jsem tudíž rád, že v tomto případě nemá Spojené království co kritizovat!
<P>
(Smích)
<SPEAKER ID="051" NAME="Ljudmila Novak" AFFILIATION="PPE-DE">
(SL) Ráda bych vás informovala o jistých událostech, ke kterým došlo na hranici mezi Chorvatskem a Slovinskem.
<P>
Chorvatská strana při urovnávání nevyřešených sporů ohledně hranic se Slovinskem opět používá postup faits accomplis. Chorvati nejdříve začali prodávat půdu ve sporných oblastech na levém břehu řeky Dragonje a poté postavili most v Hotize. Nedávno velmi pozvolna posunuli hranici v parku Snežniški a jejich lesníci začali s kácením stromů.
<P>
V Razkrižje nenápadně postavili novou budovu kontroly na hranicích, aniž by chorvatské ministerstvo zahraničí předem oznámilo své zájmy slovinské straně, ačkoli je to vyžadováno v rámci smluv, jichž je Chorvatsko členem. Nebyli uvědomeni ani slovinští vlastníci pozemků, na nichž má být hranice vytyčena.
<P>
Nehledě na podporu Slovinska, které je v zásadě pro vstup Chorvatska do EU, by Chorvatsko, pokud chce obhájit své postavení důvěryhodného kandidáta na členství v EU, mělo dodržovat dohody s ostatními státy, jichž je členem.
<SPEAKER ID="052" NAME="Viktória Mohácsi" AFFILIATION="ALDE">
(HU) Velice vám děkuji, pane předsedo. Dámy a pánové, v roce 1948 přijalo v tento den Valné shromáždění OSN Všeobecnou deklaraci lidských práv, a tak dnes můžeme slavit Den lidských práv. Rád bych se vás zeptal, se vší úctou - máme skutečně důvod k oslavám? Není pochyb o tom, že hodnoty vyjádřené v tomto dokumentu jsou stále základem Unie i našeho současného evropanství. Jen proto, že slavíme, však nemůžeme ignorovat jevy, k nimž dochází v řadě členských států Unie, od Maďarska po Řecko a od Slovenska po Nizozemsko - mohu uvést příklady - kde stále existují a rozšiřují se politické skupiny, které se skrývají za uniformami a jejichž příslušníci tyto hodnoty systematicky zpochybňují, pochodujíce přitom se symboly padlých diktátorských režimů. Snažně všechny odpovědné evropské politiky žádám: udělejme oslavu lepší; postupujme společně proti extremistickým skupinám! Doufejme, že se mé skupině podaří navrhnout parlamentní rozhodnutí na protest proti projevům extremismu. Sotva je někdy lepší čas pro spolupráci, než při mezinárodním Dni lidských práv. Velmi vám děkuji.
<SPEAKER ID="053" NAME="Mieczysław Edmund Janowski" AFFILIATION="UEN">
(PL) Pane předsedo, dne 5. prosince jsme si připomněli výročí narození významného Poláka a Evropana - polské hlavy státu maršála Józefa Piłsudského. Tento charismatický muž nebyl jen vynikajícím a hrdinským velitelem, ale především spolehlivým státníkem, který výrazně přispěl k obnovení polského státu.
<P>
Pod jeho vedením polská armáda v roce 1920 zastavila pochod bolševiků, kteří si chtěli podrobit celou Evropu. Otevřeně hájil život se sousedy v míru a harmonii při dodržení plné suverenity. Řekl rovněž, že Polsko stojí před závažnou otázkou: trvat na rovných podmínkách s ostatními světovými velmocemi, nebo být minoritním státem, který potřebuje ochranu mocných? Polsko si na tuto otázku dodnes neodpovědělo; musí teprve složit tuto zkoušku své síly. Nejvýznamnější úsilí v tomto ohledu leží před námi, a my, současná generace, se na to musíme připravit. Tato slova jsou aktuální i dnes, kdy Polsko je jedním z dvaceti sedmi členských států Evropské unie.
<SPEAKER ID="054" NAME="Milan Gaľa" AFFILIATION="PPE-DE">
(SK) Pane předsedo, dne 19. listopadu tohoto roku byla slavnostně otevřena dálnice A6, která spojuje města Bratislavu a Vídeň. Považuji to za významnou historickou událost, která výrazně zjednoduší dálniční spojení mezi Slovenskou republikou a Rakouskem.
<P>
Po třech letech intenzivních prací na dálnici A6 a jakmile Slovensko vstoupí do Schengenského prostoru budou kontakty mezi těmito dvěma zeměmi bezpochyby ještě produktivnější.
<P>
Rád bych poděkoval rakouské straně za to, že ve spolupráci se slovenskou stranou dovedla tento projekt k úspěšnému konci. Otevřením dálnice A6 dochází prakticky poprvé k napojení Slovenska na transevropské dopravní koridory. Odlehčí se tak ostatním, již tak dost vytíženým, dopravním trasám.
<SPEAKER ID="055" NAME="Jörg Leichtfried" AFFILIATION="PSE">
(DE) Pane předsedo, minulý týden bylo paní předsedkyni rakouské vlády Barbaře Prammerové předáno 70 000 popisů zasazujících se za přísnější právní předpisy upravující přepravu hospodářských zvířat. Občanskou iniciativu podnítila malá skupinka osob koordinovaná jedním z mých krajanů Helmutem Schaupensteinerem a podporovaná vysoce angažovanou novinářkou Maggie Entenfellerovou. Těchto 70 000 podpisů se jim podařilo shromáždit ve velmi krátkém čase.
<P>
Uvedená iniciativa má mou plnou podporu, a 70 000 podpisů je důkazem toho, že ani občané nejsou ochotni nechat tuto tragickou situaci nadále bez povšimnutí. Jako poslanec Evropského parlamentu proto považuji za svou povinnost vás informovat, dámy a pánové, o tomto skvělém příkladu použití iniciativy proti přepravě hospodářských zvířat a požádat vás všechny, abyste už konečně něco učinili pro to, aby se to, co se v současnosti děje na evropských silnicích, stalo minulostí.
<SPEAKER ID="057" NAME="Ján Hudacký" AFFILIATION="PPE-DE">
(SK) Pane předsedající, Ústavní soud Slovenské republiky ve svém nálezu ze dne 4. prosince 2007 rozhodl, že zákon o umělém přerušení těhotenství, který umožňuje vykonávat interrupce do dvanáctého týdne bez udání důvodu, opakuji bez udání důvodu, není v rozporu s Ústavou Slovenské republiky.
<P>
Ústava Slovenské republiky přitom mimo jiné říká, že lidský život je hodný ochrany již před narozením. Bohužel, tento den bude v historii Slovenska zapsaný krví dětí, které nedostanou šanci narodit se a žít.
<P>
Je mi líto, že většina ústavních soudců nedokázala najít dostatek odvahy k prosazení vyššího principu ochrany života. Ospravedlňovat potraty nenarozených dětí tzv. lidskými právy, resp. právy žen, která nemají nic společného s lidskou přirozeností a důstojností, je hodné odsouzení a politování.
<SPEAKER ID="058" NAME="Marie Panayotopoulos-Cassiotou" AFFILIATION="PPE-DE">
(EL) Pane předsedající, slyšeli jsme zde o obavách řeckého lidu v souvislosti s otázkou Olympic Airlines. Musíme zajistit, aby Olympic Airlines nadále létaly.
<P>
Je zde však jiný problém, který obyvatele Řecka znepokojuje a jenž byl projednáván v řeckém parlamentu z podnětu místopředsedy (prvního řečníka) pana Sourlase: závažné riziko, které pro mladé lidi představuje používání IKT a počítačů. Závislost na tomto novém fenoménu působí na lidi tak, že nejsou schopni účasti ve společnosti a boří se jejich vyhlídky na vzdělání a práci.
<P>
Zároveň se nenabízí žádná ochrana. Otázkou tedy je: Proč volná hospodářská soutěž na otevřeném trhu dovoluje výrobu a dovoz videoher ze třetích zemí a jejich šíření a nekontrolovaný nepřetržitý provoz internetových kaváren? Jak by tento trh měl být kontrolován? Co se skrývá za evropskou podporou za účelem zajištění bezpečného internetu pro mladé lidi? Jaká opatření jsou přijímána na léčbu nepříznivých účinků, jimiž mladí lidé trpí v důsledku své závislosti na počítačích a internetu? A jak na evropské úrovni kontrolují příslušné orgány zaměřující se na vymáhání práva elektronickou trestnou činnost?
<SPEAKER ID="059" NAME="Dushana Zdravkova" AFFILIATION="PPE-DE">
(BG) Pane předsedající, vážení kolegové, v předvečer zahájení procesu ratifikace Lisabonské smlouvy a podepsání Charty základních práv bych vás ráda upozornila na situaci v Bulharsku a na skutečnost, že bulharská vláda, její administrativa a zástupci vládnoucí koalice v Parlamentu jsou bohužel stále na hony vzdáleni uplatňování některých základních zásad. Jde především o zásady otevřené řádné správy věcí veřejných, transparentnosti, a zejména odpovědnosti v rozhodovacím procesu.
<P>
V několika minulých dnech zažili bulharští občané ještě jiný pokus vlády o použití nejasných kritérií, aby se tajně přerozdělil nadbytek státního rozpočtu a byly umožněny tzv. černé fondy vládnoucích stran k neregulované absorpci finančních prostředků. Toto je další příklad politických praktik, které v posledních letech převládají, s cílem dostat se k moci a udržet si ji cestou kupčení s hlasy, nikoli díky dobře vykonané práci.
<P>
Jako poslankyně Evropského parlamentu a zástupkyně největší bulharské opoziční strany a pravicové politiky, která sdílí hodnoty Evropské lidové strany, se domnívám, že stávající status quo bulharského politického modelu způsobuje odtržení občanů od rozhodovacího procesu a zvyšuje jejich vnímání korupce. Jsme připraveni podporovat v kampani zvyšující veřejné povědomí o Lisabonské smlouvě a Chartě základních práv zásady účinné a transparentní řádné správy věcí veřejných a přesvědčit občany o hodnotách zakotvených v těchto dvou dokumentech.
<SPEAKER ID="060" NAME="Péter Olajos" AFFILIATION="PPE-DE">
(HU) Děkuji vám, pane předsedající. Tento rok se ve všech dvaceti sedmi státech konaly oslavy padesátého výročí založení Evropské unie. Poslední takové akce jsem se zúčastnil počátkem prosince v Mosonmagyaróváru. Mosonmagyaróvár je město na hranici Slovenska, Rakouska a Maďarska, není proto překvapením, že se zde sešla řada starostů z těchto tří zemí. Zúčastnění starostové citovali iniciativu, která byla adresována Evropskému parlamentu či jeho předsedovi. Podstatou této iniciativy je, že by se Evropský parlament, v návaznosti na tradice starověkého Řecka, měl zasadit o první celosvětové příměří v průběhu konání olympijských her v Pekingu v roce 2008. Pane předsedající, heslo této výzvy zní "sedmnáct dní v míru". Zmínění starostové začali dne 1. prosince se shromažďováním podpisů a rádi by vám, pane předsedo, tuto petici zde ve Štrasburku na jaře předali. Požádali mne, abych vám tuto informaci tlumočil, což jsem nyní učinil. Děkuji vám.
<SPEAKER ID="061" NAME="Nickolay Mladenov" AFFILIATION="PPE-DE">
(BG) Pane předsedající, byl jsem osloven zástupci bulharské konfederace na ochranu zdraví, kterou založilo dvanáct organizací pacientů s cílem bránit zájmy jednoho milionu Bulharů s chronickými chorobami. Farmaceutická politika vyvolala v minulých letech v Bulharsku závažné obavy. Přestože se zdroje vyčleněné na zdravotní péči zvyšují, rok od roku za ně lze koupit stále méně léčiv. Jejich cena bohužel zahrnuje rovněž 20 % DPH. Bulharští pacienti se obávají, že jejich zástupcům nebude umožněno účastnit se ve sledování výdajů na zdravotní péči a dozoru nad těmito výdaji. Trvají na zapojení do těchto procesů, aby byla zaručena transparentnost. Roky se snažili apelovat na bulharskou vládu, nyní se rozhodli oslovit přímo Evropskou komisi a Evropský parlament.
<P>
Více než milion Bulharů trpí chronickými chorobami, a těmto občanům se nedostává dostatečné zdravotní péče. Problémy farmaceutické politiky mají navíc dopad na zájmy více než 80 evropských výrobců farmaceutických výrobců, kteří rovněž usilují o větší transparentnost. Proto od tohoto pultu apeluji na bulharské orgány a orgány EU, aby podpořily požadavek organizací pacientů na vyšší transparentnost.
<SPEAKER ID="062" NAME="Edit Bauer" AFFILIATION="PPE-DE">
(SK) Pane předsedající, chtěla bych mluvit o menšinovém rozhlasovém vysílání na Slovensku, které je momentálně před zánikem.
<P>
Veřejnoprávní rozhlas Slovenské republiky má ze zákona povinnost vysílat v jazycích národnostních menšin. Minulý týden se však ředitelství rozhlasu rozhodlo kvůli nedostatku finančních prostředků vysílání Rádia Pátria v jazycích menšin na středních vlnách zrušit. To by znamenalo konec vysílání v maďarském, rusínském a ukrajinském jazyce.
<P>
Vzhledem k tomu, že Slovenský parlament při schvalování rozpočtu na příští rok nevyčlenil prostředky na vysílání na středních vlnách, vysílání v jazycích menšin k prvnímu lednu skončí. Toto vysílání má přitom na Slovensku osmdesátiletou tradici. Podle rozhodnutí se bude vysílat přes internet, přičemž podle odhadů pouze 1 % posluchačů vlastní počítač, který využívá k poslechu rozhlasu. Existují však náhradní řešení...
<SPEAKER ID="063" NAME="Tunne Kelam" AFFILIATION="PPE-DE">
Pane předsedající, o tomto víkendu se bude Evropská rada zabývat rovněž energetickými problémy, které se staly otázkou společné bezpečnosti.
<P>
V této souvislosti bych se rád obrátil na Evropskou radu a vyjádřil tři přání.
<P>
Zaprvé bych byl rád, kdyby Rada podpořila návrhy Komise týkající se odděleného vlastnictví a omezení většinového podílu kapitálu třetích zemí na trzích s elektřinou a plynem. Je to klíčová otázka pro zabezpečení spravedlivé hospodářské soutěže a zamezení neprůhlednému jednání mezi státními monopoly.
<P>
Zadruhé bych si přál, aby členské státy měly možnost omezit dovoz elektrické energie ze třetích zemí v případech, kdy to může podstatně ohrozit dlouhodobou bezpečnost dodávek.
<P>
Zatřetí dovolte, abych Radě připomněl usnesení Evropského parlamentu o energetické bezpečnosti ze září tohoto roku, v němž se navrhuje zřízení pozice vnějšího úředníka pro energetickou bezpečnost.
<SPEAKER ID="064" NAME="Czesław Adam Siekierski" AFFILIATION="PPE-DE">
- (PL) Pane předsedající, v současnosti, na počátku třetího tisíciletí, čelí svět dosud nevyřešeným problémům z minulosti, které jsou doprovázeny novými výzvami. Můžeme být pyšní na to, že je Evropská unie strůjcem změny a že naše nejvýznamnější hodnoty jsou lidská práva, svoboda, demokracie, tolerance, volný trh, lepší životní podmínky a péče o přirozené životní prostředí.
<P>
Pokud máme jednat účinně, abychom tyto myšlenky a cíle zrealizovali, naše Unie musí fungovat jako podnik a být rovněž účinná. Dostáváme se ke konci jednoho významného stadia v naší činnosti: přijímáme reformní - Lisabonskou smlouvu. To je jistě dobře, ale život nám přináší nové výzvy. Při provádění veškerých ustanovení Smlouvy, při modernizaci fungování EU a jejích orgánů, musíme - a chceme - hovořit o budoucnosti, o lepší budoucnosti pro Evropu, pro naše členské státy...
<P>
(Předsedající řečníka přerušil)
<SPEAKER ID="065" NAME="Eluned Morgan" AFFILIATION="PSE">
Pane předsedající, ráda bych pokračovala ve své štrasburské tradici jmenování a pranýřování členských států, které neplní lisabonské cíle.
<P>
V roce 2005 odsouhlasilo všech dvacet sedm členských států, že budou dodržovat rámec pro stanovení požadavků na ekologické konstrukční zásady u výrobků používajících elektřinu. Do srpna 2007 pouze šest členských států oznámilo, že tuto směrnici plně převedlo do vnitrostátního práva. Komise zahájila řízení pro porušení právních předpisů vůči 21 členským státům a k dnešnímu dni ještě 15 členských států shody s těmito právními předpisy nedosáhlo.
<P>
K provinilcům tedy patří: Německo, Itálie, Lucembursko (opět), Portugalsko, Malta, Kypr, Polsko, Česká republika, Slovensko, Slovinsko, Maďarsko, Finsko, Dánsko, Estonsko a Řecko.
<P>
V tomto týdnu se na Bali koná konference - je to ostuda, že členské státy nedodržují opatření, která již odsouhlasily a jež by již mohla mít značný dopad na řešení problému změny klimatu.
<SPEAKER ID="066" NAME="Csaba Sándor Tabajdi" AFFILIATION="PSE">
(HU) Dámy a pánové, dnešní den je zlomovým pro západní Balkán a také pro život celé Evropské unie. Dnes totiž vyprší lhůta OSN, v níž měli Srbové a Albánci dosáhnout dohody. Měli bychom předem vědět, že úsilí Trojky v dosažení této dohody bylo odsouzeno k neúspěchu. Kosovo se vší pravděpodobností vyhlásí do dvou měsíců nezávislost a je stále obtížné posoudit důsledky, jaké to bude mít pro region Západního Balkánu. Kosovo bude protektorátem Unie. Uspořádání Kosova bude rozhodující zkouškou společné zahraniční a bezpečnostní politiky. Podaří se nám dosáhnout jednotného postoje, nebo budeme obětí hašteření mezi Amerikou a Ruskem? Pokud nebude Unie jednotná, představuje to značné nebezpečí pro slaďování a pro evropskou integraci tohoto regionu; je proto velmi důležité, aby existovalo správné a spravedlivé uspořádání Kosova. To je odpovědností Unie.
<SPEAKER ID="067" NAME="Jacky Hénin" AFFILIATION="GUE/NGL">
(FR) Pane předsedající, dne 6. prosince vydal průmyslový tribunál ve Štrasburku rozhodnutí v případu Evropský parlament v. několik jeho zaměstnanců. Cituji: "Shledává pověřeneckou smlouvu mezi společností Manpower a Evropským parlamentem neplatnou; shledává projektovou smlouvu mezi společností Manpower a zaměstnanci neplatnou; konstatuje a rozhoduje, že smluvní vztah mezi zaměstnanci navrhovatele a Evropským parlamentem by měl být založen na trvalém smluvním základě".
<P>
Vyjadřuji uznání odvaze krátkodobých úředníků, kteří nedbají na donucování a další provokace, aby dosáhli uznání svých práv. Rád bych věřil, pane předsedající, že administrativa dostane co nejdříve pokyn, aby ukončila tento případ, neboť tím vším je náš orgán diskreditován v očích pracujících lidí.
<SPEAKER ID="068" NAME="Ioan Mircea Paşcu" AFFILIATION="PSE">
Pane předsedající, rád bych se dnes zabýval otázkou rovnováhy mezi bojem proti korupci a demokracií. Mezinárodní představa o korupci v některých zemích, Rumunsko nevyjímaje, je tak silná, že zřejmě vytváří domněnku, že boji proti korupci musí ustoupit i demokracie. V důsledku toho Brusel trvale požaduje posilování nástrojů pro boj s korupcí a hlasitě mu aplauduje, většinou však mlčí, když jsou tyto nástroje zneužívány, neboť primárně byly vytvořené pro použití ve vnitřní politice.
<P>
Proto pokud zůstane boj proti korupci prioritou - a měl by jí zůstat - měla by současně s chválou od strážců demokracie zaznívat i kritika přehánění a porušování základních občanských práv. Pod záminkou boje proti korupci bude jinak postupně podrývána samotná demokracie a otevřeně říkám, že bude přinejmenším stejnou měrou také ničena.
<SPEAKER ID="069" NAME="Manolis Mavrommatis" AFFILIATION="PPE-DE">
(EL) Pane předsedající, dne 1. prosince jsme si připomněli světový den boje proti AIDS, který je připomínkou na všechny oběti choroby, která i nadále sužuje naši planetu. Údaje z posledního výzkumu Světové zdravotnické organizace ukazují, že procento nositelů viru zůstává stejné, počet nových případů však poklesl. Navzdory tomu jsou čísla stále příliš vysoká.
<P>
V dotazu, který jsem předložil Evropské komisi, jsem navrhl, aby byl vydán soubor poštovních známek, s cílem posílit povědomí veřejnosti o AIDS, a tento nápad poté podpořil Markos Kyprianou, komisař zodpovědný za zdravotní problematiku. Kostis Hatzidakis, který byl ještě před pár měsíci naším kolegou a nyní je řeckým ministrem dopravy a spojů, můj návrh schválil a Řecko vytisklo a vydalo soubor známek připomínajících AIDS; výtěžek z prodeje bude využit na nákup léků pro ty, kteří tímto virem trpí. Komise vyzvala všech dvacet sedm členských států, aby se této myšlenky chopily. První krok již učinilo Řecko!
<SPEAKER ID="070" NAME="Předsedající">
Tímto jsou ukončeny jednominutové projevy.

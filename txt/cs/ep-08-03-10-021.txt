<CHAPTER ID="021">
Opravný rozpočet č. 1/2008 - Fond solidarity -Využití Fondu solidarity Evropské unie (rozprava) 
<SPEAKER ID="169" NAME="Předsedající">
Dalším bodem jednání je společná rozprava o
<P>
zprávě pana Kyöstiho Virrankoskiho, jménem Rozpočtového výboru, o návrhu opravného rozpočtu Evropské unie č. 1/2008 na rozpočtový rok 2008, Oddíl III - Komise,
<P>
zprávě Reimera Bögeho, jménem Rozpočtového výboru, o návrhu rozhodnutí Evropského parlamentu a Rady o mobilizaci Fondu solidarity EU na základě bodu 26 mezi Evropským parlamentem, Radou a Komisí o rozpočtové disciplíně a řádném finančním hospodaření - C6-0036/2008 -.
<SPEAKER ID="170" NAME="Kyösti Virrankoski">
zpravodaj. - (FI) Vážená paní předsedající, Evropský fond solidarity byl založen roku 2002 v souvislosti s ničivými záplavami, které zastihly střední Evropu a postihly členské státy EU a kandidátské země. V tomto období bylo odsouhlaseno, že fond by měl disponovat částkou 1 miliarda EUR ročně. Tento fond byl vytvořen, aby pomohl poškozeným v důsledku velkých katastrof. Rozsah škod v důsledku katastrof musí být minimálně 3 miliardy EUR nebo ne méně než než 0,6 % HNP. Jestliže je škoda omezena jen na malou oblast, procentuální údaj může být nižší, pokud bychom však brali jako celek region, čáska by mohla být relativně vyšší.
<P>
Škoda, o které nyní jednáme, byla důsledkem velkých záplav ve Velké Británii v měsících červen a červenec 2007. Výše škody se odhaduje na 4,6 miliardy EUR, je tedy oprávněná pro kompenzaci. Komise navrhuje částku ve výši 162 milionů EUR.
<P>
Rozpočtový výbor doporučuje ve svém rozpočtu podporu pro poskytování finančních prostředků způsobem, který navrhuje Komise. Vyžaduje však, aby mobilizaci této podpory schválil Parlament. Z toho důvodu je nejdříve potřeba přijmout zprávu pana Bögeho o využití Fondu solidarity.
<P>
Jinými slovy, první opravný rozpočet se týká především agentur a administrativního řízení programu Galileo. V rámci rozpočtu byla vytvořena Výkonná agentura Evropské rady pro výzkum. Její vznik je v souladu s rozpočtovým postupem schváleným pro tento rok. V rámci opravného rozpočtu a také pro ostatní programy v rámci sedmého rámcového programu se vytváří společná výkonná agentura, Výkonná agentura pro výzkum (REA). Tento krok je také v souladu s předcházejícím rozpočtovým postupem.
<P>
Stejně tak byly uskutečněny změny a doplnění rozvrhu personálního zabezpečení pro agenturu ochrany hranic, Frontex, ke kterým vyzýval Parlament. V rámci rozpočtového postupu zvýšil Parlament objem finančních zdrojů pro tuto agenturu o 30 milionů EUR. Tyto finanční zdroje nyní představují potřebné doplňující zdroje.
<P>
Nejsložitější problém souvisí s programem družicového navigačního systému Galileo. Významným činem Parlamentu bylo, že uspěl v jednáních o rozpočtu a zabezpečil financování pro tento účel o 2,4 miliardy EUR na šest let. Došlo k tomu částečně prostřednictvím přizpůsobení se víceletému finančnímu rámci. Projekt se tak v plné míře stal projektem EU.
<P>
V současné době je cílem správa projektu. Komise navrhuje přesunout částku 2 miliony EUR z provozních rozpočtových prostředků do administrativních rozpočtových prostředků. Správa projektu však není v pořádku. Projekt v EU řídil především Evropského úřadu pro dohled nad globálním navigačním družicovým systémem (GSA). Jeho úkol spočíval především v udělování povolení a v jednáních o partnertství mezi veřejným a soukromým sektorem. Protože v úvodní fázi byl soukromý sektor vyloučen, úloha GSA je nejasná stejně tak, jako je nejasná úloha Komise a Evropské vesmírné agentury (ESA). Nejdříve se předpokládalo, že ESA bude zodpovídat za realizaci technické stránky projektu, kterou by připravovala a na kterou by dohlížela EU. Rozdělení činnosti mezi různé subjekty, jako například Komisi a samostatné agentury je však nejasné.
<P>
Výbor pro průmysl, výzkum a energetiku proto ve zprávě paní Barsi-Patakyové navrhuje zrušení GSA. Vzhledem k těmto skutečnostem nemohl Rozpočtový výbor souhlasit s přesunem rozpočtových prostředků Komisi, ale místo toho jednoduše navrhuje vytvoření položky pro memoria. Komise slíbila, že by to ovlivnilo přesun v rámci jejích pravomocí před schválením celého administrativního systému Galileo. Změna oprávněného rozpočtu by proto v této souvislosti neoddálila uskutečnění projektu, ale potvrdila by vyjednávací pozici Parlamentu. Doufám, že plenární zasedání bude probíhat v souladu s jednomyslným stanoviskem výboru v prípadě prvního opravného rozpočtu.
<SPEAKER ID="171" NAME="Reimer Böge">
zpravodaj. - (DE) Vážená paní předsedající, paní komisařko, dámy a pánové, zpravodaj pro rozpočet na rok 2008, Kyösti Virrankoski, se skutečně věnoval všem důležitým bodům. Dnes tedy jednáme na základě návrhu Komise o mobilizaci Fondu solidarity EU na základě bodu 26 meziinstitucionální dohody.
<P>
Je pravda, že Fond solidarity a ostatní zvláštní nástroje nepředstavují vysoké sumy peněz ve vztahu ke všeobecnému rozpočtu Evropské unie. Ve skutečnosti jsou určeny pro pomoc postiženým regionům a jejich obyvatelům v případě přírodních pohrom a, jak všichni víme, k těmto pohromám, bouřkám nebo živelným požárům dochází pravidelně.
<P>
Před přijetím svého rozhodnutí jsme si v Rozpočtovém výboru předsevzali vyslechnout pozvané představitele postižených regionů Velké Británie, představitele místních organizací a také představitele vnitrostátní správy. Na tomto slyšení nám velmi zřetelně připomněli výzvy, kterým postižení obyvatelé a regiony čelí, a rozsah škod způsobených záplavami v měsících červen a červenec 2007. Celková výše škod se odhaduje na 4,6 miliardy EUR.
<P>
Na základě tohoto slyšení a na zákaldě našich rozhovorů jsme v plné míře podpořili návrh Komise uvolnit pro tento zvláštní případ z Fondu solidarity částku ve výši 162 387 000 EUR.
<P>
Dovolte mi také uvést, že v následujících měsících můžeme očekávat další mobilizaci Fondu solidarity. V těchto případech není k projevu solidarity vyzýváno pouze Evropské společenství: vzhledem ke zvýšenému výskytu těchto pohrom by členské státy měly věnovat více pozornosti preventivnímu krizovému řízení, jinými slovy, posoudit stav svých systémů civilní obrany, zkontrolovat stupeň vybavení místních požárních sborů a prozkoumat způsob, jakým mohou v budoucnu rozvinout různé strategie v otázkách jako například stavební práce v povodňových oblastech. Pokud si chceme udržet důvěryhodnost, tyto prvky jsou nezbytnou součástí každé dlouhodobé strategie.
<P>
Jistým způsobem jsme v tomto případě v lepší situaci než v ostatních případech, ale dalším požadavkem je považovat za základní princip společné úsilí o to, aby zpracování budoucích žádostí o náhradu z Fondu solidarity trvalo nejvíce šest měsíců. Toto je výzva pro všechny: vnitrostátní ográny musí předložit všechny potřebné žádosti a dokumenty ve stanoveném období, Komise se musí aktuálním případem zabývat na základě uplatnitelných ustanovení, a i my v Parlamentu musíme záležitosti urychleně řešit prostřednictvím okamžité diskuse.
<P>
Dovolte mi poukázat na závěrečný bod, který se týká opravného rozpočtu. Vzhledem ke složitým jednáním a nedokončenému legislativnímu postupu, který se týká družicového navigačního systému Galileo, důrazně podporuji podmínku zpravodaje, aby rozpočtová položka pro výdaje na administrativní řízení byla položkou pro memoria. Pokud mají být v rámci Komise vytvořeny příslušné administrativní struktury, je to krok správným směrem. Zatím však nejsme spokojeni s organizací budoucí vzájemné spolupráce mezi Komisí, Evropskou vesmírnou agenturou a Evropským úřadem pro dohled nad globálním navigačním družicovým systémem.
<P>
V průběhu legislativního postupu je potřeba alespoň naznačit způsob předcházení zdvojení úsilí a rozvinutí příslušných řídicích struktur vzhledem k novým okolnostem v souvislosti se družicovým navigačním systémem Galileo. Ještě stále musíme jednat. Jsem přesvědčen, že k jednání dojde co nejdříve.
<SPEAKER ID="173" NAME="Dalia Grybauskaitė">
členka Komise. - Vážený pane předsedající, Komise přijala 18. ledna návrh mobilizace Fondu solidarity pro Spojené království a jsme šťastní a spokojení, že stanovisko Rozpočtového výboru je nakloněno našemu návrhu. Společně s opravným rozpočtem č. 1/2008 jsme také navrhli přidělení částky 162 milionů EUR z Fondu solidarity pro Spojené království s cílem vyrovnat vážné škody způsobené záplavami minulého léta.
<P>
Jak se vyjádřil předseda Rozpočtového výboru, nedávno jsme dostali požadavky ze dvou členských států, Řecka a Slovinska. Brzy pravděpodobně předložíme nový návrh. Samozřejmě, že tento návrh se netýká pouze Fondu solidarity. Týkají se jej pouze finanční důsledky: ostatní části návrhu jsou technického charakteru.
<P>
Otázka systému Galileo je samozřejmě velmi citlivá pro všechny z nás a zcela rozumím obavám Rozpočtového výboru. Musím však říci, že návrh Rozpočtového výboru o změně návrhu Komise oddálí uvolnění finančních prostředků z Fondu solidarity přibližně o jeden měsíc, protože návrh bude muset být znovu předložen Radě k opětovnému schválení. Rozumíme však citlivosti této otázky a nemůžeme se o ní s Rozpočtovým výborem přít. Opravdu však pevně doufám, že Parlament tento týden podpoří náš návrh.
<SPEAKER ID="174" NAME="Richard James Ashworth">
jménem skupiny PPE-DE. - Vážený pane předsedající, rád bych uvedl, že podporuji opravný rozpočet, a rád bych se vyjádřil k jednomu nebo dvěma bodům.
<P>
Nejprve poznámka v souvislosti s Fondem solidarity: byly to samozřejmě rozpočtové prostředky přidělené v souvislosti se záplavami v Británii v červnu a červenci minulého roku. Velká část těchto záplav zasáhla můj region a mohu potvrdit obrovské škody a utrpení, které přinesly mnohým obyvatelům v mé oblasti. Nebyl jsem překvapen, ale se zájmem jsem zaregistroval, že to byla třetí nejvyšší požadovaná částka v historii Fondu solidarity. Dosahovala výše 4,6 miliardy EUR a přidělené rozpočtové prostředky představovaly sumu 162,8 milionů EUR. Můj přítel a kolega Reimer Böge se vyjádřil, že z hlediska vyššího principu to samozřejmě není vysoká suma. Možná není, ale jako projev solidarity, věřte mi, se to velmi a opravdově cení a ve jménu obyvatel tohoto regionu chci poděkovat: v první řadě členům Rozpočtového výboru, kteří jednali při podpoře tohoto balíku pomoci jednomyslně, což je skutečně projevem solidarity. Rád bych však vyjádřil své uznání paní komisařce a jejím kolegům, kteří tuto žádost zpracovali za sedm měsíců. Paní komisařko, považuji to za mimořádný úspěch a děkuji za vaše úsilí. Následující týdny budu samozřejmě se zájmem sledovat, jak vláda Spojeného království rozdělí tyto finanční prostředky. Zřetelně si však uvědomuji, že čím dál častěji jsme svědky extrémních projevů počasí a k těmto situacím bude docházet stále pravidelněji v celé Evropské unii. Je jasné, že při projevu solidarity je rychlost reakce ve skutečnosti nejdůležitějším prvkem v tomto mechanismu.
<P>
Pokud jde o agenturu Frontex, rád bych též vyjádřil podporu doplňkovému financování pro tuto agenturu. Financování agentury jsme zdvojnásobili. Považuji to za velmi správný krok a poznamenávám, že tato žádost se týká vytvoření 25 pracovních míst. Jsem však přesvědčen, že je důležité pokračovat v monitorování rozdělování finančních prostředků s cílem zabezpečit jejich odpovídající využití. Stejným způsobem jsem důrazně podporoval lisabonské cíle, které si Komise stanovila zejména v oblasti výzkumu a rozvoje. Proto si uvědomuji potřebu výzkumných výkonných agentur. Opět však vyjadřuji svůj strach z přebytku těch agentur, které, musím říci, neměly v minulosti dobrou reputaci v účinném poskytování přiměřené hodnoty za vynaložené finanční prostředky.
<P>
Na závěr poznámka v souvislosti se systémem Galileo: tato nová rozpočtová položka výrazně přispěje k větší transparentnosti a zodpovědnosti. Souhlasím však se svými kolegy v Rozpočtovém výboru, pokud řekneme, že budeme postupovat opatrně. Je to obrovský závazek, paní komisařko, a jestli mohu říci výpůjčkou ze žargonu kosmického věku, že Komise "statečně kráčí směrem, kterým nikdy předtím žádná Komise nekráčela". Souhlasím proto s vyjádřením svého kolegy Reimera Bögeho, že to podporujeme, ale trvali bychom na vložení položky pro memoria.
<P>
Vážený pane předsedající, s radostí podporuji opravný rozpočet.
<SPEAKER ID="175" NAME="Linda McAvan">
jménem skupiny PSE. - Vážený pane předsedající, dnes večer zastupuji pana Titleyho, vůdčího představitele skupiny poslanců Evropského parlamentu za Labouristickou stranu, ale mohu vystoupit jménem všech těchto poslanců a uvítat tento opravný rozpočet a rozhodnutí poskytnout 162 miliónov EUR regionům ve Spojeném království postiženým záplavami.
<P>
Jak řekl pan Ashworth, je to nízká suma udělená na pokrytí obrovských nákladů na škody způsobené záplavami ve Spojeném království. My jsme však vděčni svým kolegům v Rozpočtovém výboru, kteří hlasovali jednomyslně, a jsme vděčni také Komisi. Uvědomuji si, že to byla nejrychleji uskutečněná platba vůbec. Celý proces trval sedm měsíců. Proto i navzdory tomu, že mnoho lidí dlouho trpělo, je to pokrok v porovnání s jinými fondy. Stejně tak si uvědomujeme, že je to jedna z nejvyšších uskutečněných plateb, a vážíme si toho.
<P>
Záplavy z minulého roku postihly 48 000 domovů a 700 podniků ve Spojeném království. Výše celkové škody se odhaduje na 4 miliardy EUR. Můj region Yorkshire byl jedním z nejvíce postižených a mnoho lidí se stále nevrátilo do svých domovů, a proto si této pomoci vážíme v takové míře.
<P>
Zastupuji pana Titleyho, protože uvázl v Londýně kvůli velice silným bouřkám, které dnes večer sužují západní Evropu. Nemůžeme každý případ špatného počasí odůvodňovat klimatickými změnami, ale jsme přesvědčeni, že počet extrémních projevů počasí se zvyšuje. Minulé léto jsme viděli prudké záplavy a požáry v Řecku a jižní Evropě. Žádnou částkou z fondů solidarity se nedá vyčíslit škoda a výdaje, kterých jsme svědky v důsledku těchto jevů souvisejících s klimatickými změnami.
<P>
Jako poslanci začínáme pracovat na novém legislativním balíku souvisejícím s klimatickými změnami. Jsem přesvědčena, že tento Parlament zaujme rázné stanovisko a přijme a schválí kvalitní legislativní návrhy v boji proti klimatickým změnám, abychom se nemuseli vrátit na toto místo a žádat Komisi o peníze na boj s uvedenými druhy jevů.
<SPEAKER ID="176" NAME="Diana Wallis">
jménem skupiny ALDE - Vážený pane předsedající, v jistém smyslu je moje úloha po vystoupení posledních dvou řečníků jednoduchá. Také bych se ráda zřetelně vyjádřila ve prospěch návrhu našich zpravodajů, pana Virrankoskiho a pana Bögeho, ale zejména ve prospěch mobilizace Fondu solidarity pro Spojené království.
<P>
Suma ve výši 162 milionů EUR: zdá se, že je nediskutabilní, ale je mimořádně důležitá na několika úrovních. Jako poslankyně Evropského parlamentu zastupuji oblasti Yorkshire a Humber zasažené, jak se vyjádřil pan McAvan, minulé léto záplavami. Města a vesnice v našem regionu byly zničeny. Mnoho jednotlivců, i z obce blízko mého bydliště, zůstává stále mimo svůj domov. Ačkoli si uvědomujeme, že tato platba nemůže změnit jejich situaci v průběhu jedné noci, nepřímo pomůže tím, že zmírní tlak na rozpočet naší vlády.
<P>
Za druhé, jsem nesmírně šťastná, že naše vláda předložila tuto žádost, která byla nanejvýš úspěšná. Na začátku jsme si nebyli jisti, zda by žádost mohla být úspěšná, a na základě této skutečnosti doufám, že naše vláda se nyní stane velkým obhájcem Fondu solidarity v Radě a v souladu s tím bude přesvědčovat ostatní členské státy.
<P>
Na závěr bych ráda uvedla, že britští občané, mí voliči, si nyní uvědomí opodstatněný a praktický význam Fondu solidarity. Domnívám se, že se to týká nás všech v tomto Parlamentu. Protože změny klimatu dotírají, všichni se můžeme ocitnout v situaci zástupců obětí těchto přírodních katastrof a možná budeme muset předložit žádost Fondu solidarity.
<SPEAKER ID="177" NAME="Wiesław Stefan Kuc">
jménem skupiny UEN. - (PL) Vážený pane předsedající, solidarita je nejdůležitější a nejušlechtilejší zásadou Evropské unie. Bez této zásady by neexistovala možnost společné akce nezávislých států a národů. Vytvoření Fondu solidarity Evropské unie bylo přirozeným důsledkem této zásady. V tuto chvíli máme k dispozici 1 miliardu EUR ročně. Není to vysoká suma, zejména pokud jsme minulý rok a v tomto roce museli také čelit zvýšenému výskytu katastrof v důsledku změn klimatu. Zasáhly nás nejenom záplavy a hurikány, ale požáry neočekávaného rozsahu.
<P>
Vzhledem k omezené výši našich prostředků jsme v tuto chvíli schopni poskytnout jen malé množství dostupné pomoci, 3 nebo 4 % vzniklé ztráty, anebo dokonce méně. Z toto důvodu, v rámci podpory zprávy pana Bögeho a opravného rozpočtu pana Virrankoskiho, také závěrem uvádím, že zdroje Fondu solidarity je potřeba postupně zvyšovat. Dvě eura na obyvatele nestačí k utření slz po takových obrovských vzniklých ztrátách.
<SPEAKER ID="178" NAME="Esko Seppänen">
jménem skupiny GUE/NGL. - (FI) Vážený pane předsedající, paní komisařko, tento Parlament zná mnoho různých druhů solidarity. Nejsložitějším druhem solidarity je vojenská pomoc.
<P>

<P>
V doložce o solidaritě v Lisabonské smlouvě je uvedeno, že členské státy jsou povinny poskytnout vojenskou pomoc jinému členskému státu, který je obětí teroristické hrozby nebo útoku. Složitější druh solidarity Evropská unie nezná. V doložce o zaručení bezpečnosti v Lisabonské smlouvě se neukládá povinnost vojenské pomoci. Je to tedy mírnější druh solidarity než v případě teroristické hrozby.
<P>
Paní Jutta Haugová, zpravodajka Parlamentu pro rozpočet na příští rok, navrhuje, aby klíčovou zásadou rozpočtu Komise byla regionální solidarita, t. j. vyvážení vnitřního rozvoje Unie. Nejlépe je toho možné dosáhnout prostřednictvím strukturálních fondů.
<P>
V rámci opravného rozpočtu je před námi postup použití rozpočtových prostředků na kompenzaci škod v důsledku záplav ve Spojeném království. Pro tento účel byla ve Fondu solidarity vyčleněna miliarda EUR. Naše skupina souhlasí s mobilizací těchto finančních prostředků pro pomoc Spojenému království.
<P>
Je možné, že v důsledku globálního oteplování dojde k dalším mimořádným přírodním jevům jako záplavám. Fond solidarity nabízí v případě těchto jevů jistý druh pojištění v malém rozsahu. Členské státy platí pojistné do rozpočtu EU, a proto mohou získat pomoc od ostatních, když přijdou na řadu.
<P>
Kromě Fondu solidarity zahrnuje rozpočet EU Fond na přizpůsobení se globalizaci, z něhož je možné každý rok vynaložit částku 500 milionů EUR na zjednodušení sociálních problémů v důsledku změny pracovního místa. Na tento účel se v minulém roce vynaložila částka téměř 20 milionů EUR. Zdá se, že EU projevuje solidaritu zemím, ale ne občanům, kteří se ocitli v těžké situaci.
<SPEAKER ID="179" NAME="John Whittaker">
jménem skupiny IND/DEM. - Vážený pane předsedající, jsem rád, že Británie dostane peníze, které nám pomohou zmírnit výši škod loňských záplav. Jsme všichni velmi šťastni, že EU velkoryse pomohla členskému státu, který se ocitl v těžkostech. Není to ale docela tak: za prvé udělená suma představuje jen 3,5 % výše škod. Jak řekl pan Ashworth, je to gesto. Za druhé od katastrofy uběhlo devět měsíců a podle nich, pomoc přišla rychle. Bylo by užitečnější, kdybychom předem věděli, že k tomu dojde. Potom by rekonstrukce mohla být plánována v souladu s touto informací. Pokud něco obtěžuje Brity, vzhledem k tomu, že dostáváme nazpátek zlomek hotovosti, kterou jsme vyplatili Evropské unii, je to, že musíme prosit a následně propagovat štědrost EU. Nemůžeme si raději nechat své peníze a potom se sami rozhodnout, jak je utratíme? Takto mohly být vyplaceny dříve.
<SPEAKER ID="180" NAME="Jean-Claude Martinez" AFFILIATION="NI">
(FR) Vážený pane předsedající, většina našich států má v rámci své rozpočtové právní úpravy úvěrové linky pro případ katastrof. V rámci francouzské rozpočtové právní úpravy existují například celkové rozpočtové prostředky, které umožňují, aby rozpočtové prostředky byly pro případ nouzových situací vyhrazeny dopředu na základě rozhodnutí. Od listopadu 2002 byla v rámci evropské rozpočtové právní úpravy zapracována právní úprava na financování v případě katastrof prostřednictvím Fondu solidarity. Pro případ finančních katastrof jsme také vytvořili Evropský fond na přizpůsobení se globalizaci.
<P>
Co se týká přírodních katastrof, žádají nás o pomoc ve výši téměř 4 % s cílem odstranit škody způsobené záplavami ve Spojeném království v červnu 2007, které dosáhly výše větší než 4 miliardy. Devět měsíců na vyhrazení rozpočtových prostředků je dlouhá doba, protože podle definice je toto nouzová situace. Znamená to, že metoda opravného rozpočtu na oprávnění vynaložit vyhrazené rozpočtové prostředky je nepoužitelná. Opravný rozpočet by měl nabýt účinnosti dříve, aby vyhrazené rozpočtové prostředky bylo možno vynaložit dopředu prostřednictvím dočasných rozpočtových prostředků a nerestriktivních rozpočtových prostředků na katastrofy, záplavy a požáry.
<P>
Věnování sumy 162 milionů EUR v rámci solidarity Spojenému království, z něhož pochází Adam Smith, Ricardo a paní Thatcherová, kteří věří jenom tržnímu mechanismu, darvinismu a přirozenému výběru, je vynikajícím ponaučením v oblasti pragmatismu. Když lev řvoucí v ekonomické džungli promokne, objeví moc solidarity. Už je to třetí případ - nemoc šílených krav, slintavka a kulhavka a záplavy - a zítra naši britští poslanci budou mít zase příležitost projevit solidaritu s evropskými farmáři, kteří promokli kvůli dovozům.
<SPEAKER ID="181" NAME="Margaritis Schinas" AFFILIATION="PPE-DE">
- (EL) Vážený pane předsedající, tento opravný rozpočet opět dokazuje to, co je samozřejmé: že EU má mechanismy a schopnost přizpůsobit se, aby poskytla řešení zvláštních neočekávaných problémů. Rád bych předložil tři návrhy, týkající se dvou zpráv, o kterých jsme dnes jednali. Dva z nich se týkají Fondu solidarity a třetí programu Galileo.
<P>
Pokud jde o záplavy ve Spojeném království, časový interval mezi červencem a současnou reakcí ze strany EU je velmi uspokojivý. Pokud se pamatuji, je to nejrychlejší reakce za dobu fungování tohoto fondu. Toto reakcí však vzniká precedens. V budoucnosti budeme očekávat stejnou okamžitou reakci na podobné katatrofy, mám na mysli environmentální katastrofu, která zasáhla Řecko v srpnu, jen o měsíc později v minulém roce. Jsem proto přesvědčen, že následující měsíc Komise alespoň předloží návrh prostřednictvím příslušného komisaře, v němž se bude zabývat žádostí Řecka o použití Fondu solidarity. Nemusím vám připomínat šokující obrazy požáru, obrovské katastrofy v Řecku. Viděli jsme je všichni v Evropě. Jsem přesvědčen, že následující měsíc budeme mít po nezbytných úpravách alespoň návrh Komise.
<P>
Moje druhá poznámka se týká představení, kterého se nyní aktivně zúčastňujeme. Nemám představu, jak to Parlament dokáže, ale vždycky, když máme nějakou dobrou zprávu, jsme jediní, kteří o ní vědí. Jsme osamoceni, nikdo není na galeriích a pravděpodobně tu není žádný novinář! Kdy se konečně naučíme nabízet dobré zprávy správným způsobem?
<P>
Moje třetí a poslední poznámka se týká programu Galileo. Souhlasím se všemi svými kolegy z Rozpočtového výboru a jako zpravodaj výboru pro program Galileo chci poměrně jasně říct, že pokud se s Radou nedohodneme na širší struktuře programu, neučiníme žádnou platbu ze značně velikého balíku finančních prostředků, které jsme vyhradili. Pokud nevíme, kdo se čemu věnuje, a stále si nejsme jistí, protože jednáme s Radou, nebudeme vynakládat žádné finanční prostředky. Nebudeme vyhazovat peníze oknem. Zítra dopoledne máme velmi důležité třístranné jednání se slovinským předsednictvem. Budeme jednat o dvou důležitých otázkách. Doufám, že budeme moci uzavřít toto jednání, abychom se mohli soustředit na skutečný pokrok.
<SPEAKER ID="182" NAME="DanutBudreikait" AFFILIATION="ALDE">
- (LT) Fond solidarity EU představuje velmi důležitý zdroj pomoci členským státům a oprávněným kandidátským zemím v případě přírodních katastrof. Na základě zkušeností je však potřeba Fond solidarity reformovat, přizpůsobit novým výzvám a zvýšit jeho účinnost.
<P>
Především minimální hranice škody ve výši 3 miliardy EUR nebo 0,6 % HDP je příliš vysoká. Takto stanovenou hranicí je vyloučena pomoc zemím, které zasáhly menší katastrofy, které by i navzdory tomu mohly mít v příslušných zemích vážné důsledky.
<P>
Za druhé fond není možné využít ke zmírnění důsledků terorismu, krize veřejného zdraví a technologických nebo průmyslových nehod.
<P>
Za třetí určité problémy vyvstávají v souvislosti s finančními prostředky, které je možno rozdělit v případě nehod výlučně na regionální úrovni. Kritéria jejich využití nebyla jasně vymezena.
<P>
Na závěr bych ráda uvedla, že vítám reformu fondu a naléhavě žádám Radu, aby k ní bezohladně načtrtla svoje stanovisko.
<SPEAKER ID="183" NAME="Zbigniew Krzysztof Kuźmiuk" AFFILIATION="UEN">
(PL) Vážený pane předsedající, rád bych upozornil na následující body v tomto jednání.
<P>
Za prvé je politováníhodné, že Rada ještě nepřijala návrh Komise nařízení Evropského parlamentu a Rady, kterým se zřizuje Fond solidarity Evropské unie, i navzdory tomu, že Evropský parlament přijal stanovisko k této otázce v prvním čtení téměř před dvěma lety, v květnu 2006.
<P>
Za druhé mobilizace částky 162 milionů EUR na pomoc při odstraňování škod způsobených záplavami v měsících červen a červenec 2007 v Británii a Irsku, jejichž celková výše dosáhla téměř 5 miliard EUR, si vyžaduje naši podporu. Je smutné, že finanční prostředky vyhrazené pro tento účel se přidělují mnoho měsíců po vzniku škod, čímž se pomoc může stát neúčinnější. Jak praví polské přísloví: "Kdo rychle dává, dvakrát dává."
<P>
Za třetí vzhledem k tomu, že horní hranice Fondu solidarity je stanovena na 1 miliardu EUR, očekával bych, že v případě tak rozsáhlé škody jako v Británii bude náležité financování mobilizováno rychle a že potřeby starých a nových členských států budou posuzovány na stejném základě.
<SPEAKER ID="184" NAME="Kyriacos Triantaphyllides" AFFILIATION="GUE/NGL">
- (EL)Vážený pane předsedající, mimo poděkování zpravodajovi za velmi kvalitní práci, kterou vykonal, bych rád v krátkosti poukázal na jeden bod týkající se Fondu solidarity.
<P>
Pane předsedající, v EU máme špatné počasí každý rok. Je ironií osudu, že právě v době našich jednání o těchto důležitých zprávách severní Evropu pravděpodobně zasahují silné bouřky. Díky za to, že EU poskytuje finanční podporu při těchto katastrofách, jako je tomu teď v případě Spojeného království a jak tomu bylo v minulosti v případě Kypru. Nesmíme však zapomínat, že kromě finančního hlediska musí existovat celoevropská organizační jednotka schopná poskytovat okamžitou pomoc v postižených oblastech.
<SPEAKER ID="185" NAME="Costas Botopoulos" AFFILIATION="PSE">
- (EL)Vážený pane předsedající, dámy a pánové, solidarita je pěkné slovo s ještě hezčím významem. Naneštěstí je mimořádně potřebná: skutečnost dokazuje, že tato potřeba je stále naléhavější kvůli přírodním katastrofám, na které bychom již neměli hledět jako na přírodní, protože do našich životů zasahují stále častěji.
<P>
Jenom v období letních měsíců roku 2007 došlo ke třem vážným událostem. Za prvé došlo ke katastrofě ve Spojeném království, o které dnes jednáme a hlasujeme. Okamžitě potom vypukly hrozné požáry v Řecku, o kterých všichni víte. A zanedlouho potom došlo k dalším záplavám ve Slovinsku. Všechny uvedené katastrofy ukazují, jak vážné jsou tyto události a jak důležité je, aby EU přijala opatření.
<P>
Jsem překvapen, jestliže kolegové poslanci řeknou, že nerozumějí tomu, proč by EU měla poskytovat peníze. Není to jen otázka peněz, ale morální podpory a pocitu občanů v těchto oblastech, že EU si uvědomuje jejich tragédii. V mnohých případech je to tragédie a EU přijímá určitá opatření. Tímto bych chtěl upozornit, jak již bylo uvedeno dříve, že příklad Spojeného království, který si zaslouží potlesk za poměrně rychlou reakci, by bylo potřeba zopakovat v dalších zasažených zemích. Není náhoda, že naše země, Řecko, je následující zemí na seznamu pomoci z Fondu solidarity, a doufáme, že také v našem případě přijde pomoc brzy. Nejsem si však jistý, že k tomu dojde, a zajímá mě, jestli je to kvůli EU a jejímu způsobu zacházení se žádostmi, nebo je to tím, jak Řecko předložilo svou žádost. Bez ohledu na to spoléháme, že pomoc bude brzy poskytnuta také Řecku, protože situace v této zemi je stále mimořádně vážná. Problém je v tom, že informace o finančních prostředcích pro Řecko, které byly vloženy do fondu, ještě nebyly oznámeny.
<SPEAKER ID="186" NAME="Czesław Adam Siekierski" AFFILIATION="PPE-DE">
(PL)Vážený pane předsedající, členské státy, a zejména občané EU, vnímají činnost Fondu solidarity EU velmi pozitivně. Fond vytváří možnost poskytnout pomoc v oblastech postižených přírodními katastrofami, které způsobují značné škody. Jeho cílem je pomoci odstraňovat vzniklé škody, které představují pro rozpočet mnohých rodin výraznou zátěž.
<P>
Tato finanční pomoc z fondů EU je příkladem evropské solidarity. Když vnikne potřeba této pomoci pro trpící evropské rodiny, naše občany, je tato pomoc nejlepším příkladem výhod a přínosu členství v Evropském společenství. Naše opatření však musíme soustředit na boj s dúsledky těchto katastrof, na vytvoření vhodné formy krizového řízení a vhodného systému pojištění a vyčlenění finančních prostředků v rozpočtu EU.
<SPEAKER ID="187" NAME="Kyösti Virrankoski">
zpravodaj. - (FI) Vážený pane předsedající, rád bych poděkoval všem, kteří se zúčastnili debaty, za jejich vynikající a konstruktivní přínos. Fond solidarity neexistuje dlouho, a tak byly jeho možnosti stanoveny na vysokou úroveň. Nebylo možné spolehnout se na předcházející informace týkající se množství potřebných finančních prostředků. V budoucnosti by snad bylo možné jeho možnosti v určitém rozsahu přezkoumat. Souhlasím s tím, že rychlost je bezpochyby výhodou v této práci.
<P>
Rozpočtový výbor pečlivě zvážil využití Evropského fondu na přizpůsobení se globalizaci s cílem překonat problémy v důsledku ztráty pracovních míst. Toto je, samozřejmě, oblast, ve které musí EU v budoucnosti vykonat hodně práce.
<P>
Mnozí stejně tak vyjádřili svůj postoj k otázce krizového řízení. V rozpočtu na tento rok je zahrnut pilotní projekt na urychlení prevence lesních požárů. V této oblasti se soustředíme na dosažení nových a kvalitních výsledků.
<P>
Pokud jde o projekt Galileo, v jeho financování nedojde k žádnému zvýšení. Toto je samozřejmě potřeba vnímat jako základní zásadu. Současná výše financování je dostatečná. Správa projektu však musí pracovat účinně. Zejména v současnosti, kdy je úroveň financování značná, existuje veliké nebezpečí, že jeho administrativní řízení bude byrokratičtější. Administrativní řízení musí být účinné, a proto chceme Parlamentu zachovat prostor pro jednání, abychom se spolu s Komisí a Radou mohli dohodnout na nejlepší možné formě správy s cílem dokončit tento velmi ambiciózní a důležitý evropský projekt. Jsem přesvědčen, že v následujících týdnech dosáhneme uspokojivého výsledku.
<SPEAKER ID="188" NAME="Předsedající">
Rozprava byla ukončena.
<P>
Hlasování se uskuteční v úterý 11. března 2008.
<P>
Písemná prohlášení (článek 142)
<SPEAKER ID="189" NAME="Monica Maria Iacob-Ridzi  " AFFILIATION="PPE-DE">
písemně. - (RO) Jsem přesvědčena, že požadavek Spojeného království je přiměřený, a souhlasím v tomto případě s mobilizací Fondu solidarity.
<P>
Rumunsko čelilo v posledních letech velkým záplavám. K posledním záplavám došlo nedávno. Jako v případě Velké Británie, se velké části škod způsobených záplavami dalo předejít větším úsilím při prevenci. Fungující infrastrukturu, jakož i reakci vnitrostátních orgánů, však ochromila síla přírodního živlu. Podporuji proto dvě opatření, která Evropská unie může přijmout s cílem zintenzivnit špatnou vazbu na vnitrostátní a evropské úrovni: přidělování peněz ze strukturálních fondů na projekty v infrastruktuře navržené s cílem zmírnit důsledky přírodních katastrof. Zadruhé co nejrychlejší vytvoření evropské intervenční jednotky, která by se skládala ze speciálních týmů všech členských států s cílem zasahovat v naléhavých situacích v každém regiónu Evropské unie.
<P>
Dalším důležitým hlediskem je výše finančních prostředků, které Evropská unie přiděluje v naléhavých případech. Jestliže uvažujeme nad rozsáhlým přezkoumáním rozpočtu Evropské unie, jsem přesvědčena, že bychom měli zvážit zvýšení sum přidělených Evropskému fondu solidarity.

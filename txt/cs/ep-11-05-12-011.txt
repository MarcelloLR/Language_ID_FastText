<CHAPTER ID="011">
Očista Evropy a program "Let's do it World 2012" (písemné prohlášení) 
<SPEAKER ID="118" NAME="Předseda">
Dámy a pánové, písemné prohlášení 0003/2011, které předložili paní Jordan Cizeljová, paní Gomesová, paní Lepageová, paní Morkūnaitė-Mikulėnienėová a pan Tarand o očistě Evropy a programu "Let's do it World", podepsala většina všech poslanců Parlamentu. Prohlášení bude podle čl. 123 odst. 3 a 4 jednacího řádu předáno všem, kterým je určeno, a bude zveřejněno spolu se jmény signatářů v textech přijatých na tomto zasedání. Pokud vím, paní Jordan Cizeljová chtěla o této záležitosti promluvit. Paní Jordan Cizeljová, máte slovo.
<SPEAKER ID="119" NAME="Romana Jordan Cizelj" AFFILIATION="PPE">
(SL) Pane předsedo, dámy a pánové. Nejprve bych vám ráda poděkovala za podporu, kterou jste tomuto písemnému prohlášení projevili. Tímto prohlášením jsme ukázali, že máme v letošním Evropském roce dobrovolnictví závazek k čistému životnímu prostředí. Ráda bych vás však vyzvala, abyste neskončili pouze u tohoto podpisu, ale pomohli zajistit, aby byla v příštím roce, v roce 2012, tato akce, tedy jednodenní akce týkající se očisty životního prostředí, úspěšná v co možná největším počtu zemí, ještě ve více zemích než doposud, a abyste tak podpořili ekologické skupiny ve vašich zemích.
<SPEAKER ID="120" NAME="Indrek Tarand" AFFILIATION="Verts/ALE">
Pane předsedo, chtěl bych všem poděkovat za podporu této iniciativy. Budu velmi stručný. Bylo mi potěšením pracovat pod dohledem paní Jordan Cizeljové a ve spolupráci s paní Gomesovou, paní Morkūnaitė-Mikulėnienėovou a paní Lepageovou. Jedná se o pravou občanskou iniciativu, která ukáže, jak jsou občané schopni vést Evropu k lepší budoucnosti.
<P>
Jelikož však vím, že písemná prohlášení jsou kontroverzní otázkou a že se liší názory na jejich užitečnost, chtěl bych se omluvit kolegům a kolegyním, jež naše kampaň urazila, a chtěl bych též zopakovat slib, který jsem dal předsedovi našeho podvýboru, panu Danjeanovi: Slibuji, že během tohoto programového období již s písemným prohlášením nepřijdu.
<P>
Doufám, že mi pomůžete můj slib dodržet, a doufám, že se setkáme opět na akčním dni v roce 2012.

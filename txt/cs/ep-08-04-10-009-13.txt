<CHAPTER ID="009-13">
13. Zpráva o pokroku Bývalé jugoslávské republiky Makedonie za rok 2007 (
<P>
- Před hlasováním
<SPEAKER ID="092" NAME="Hannes Swoboda">
jménem skupiny PSE. - (DE) Pane předsedo, promiňte, že jsem se před chvilkou zvedl tak brzo. Budu stručný. Plně souhlasíme se základní myšlenkou zprávy pana Meijera; odvedl výbornou práci. Je zde však jedna citlivá otázka, a to otázka názvu. Chceme Makedonii usnadnit proplout přes toto úskalí, a proto chceme v období mezi tímto zasedáním a příštím dílčím zasedání ve Štrasburku spolupracovat se zpravodajem a stínovým zpravodajem, abychom při příštím dílčím zasedání ve Štrasburku o ní mohli hlasovat. Což znamená, že dnešní hlasování musíme odložit.
<SPEAKER ID="093" NAME="Daniel Cohn-Bendit">
jménem skupiny Verts/ALE. - (DE) Pane Swobodo, to je směšné! Každý ví, že nemůžeme najít řešení za týden. Tento spor se vede léta a je třeba rozhodnout: Makedonie se nazývá Makedonie. Řecko to musí akceptovat a potom můžeme hlasovat. Není rozdíl, jestli to uděláme dnes nebo to o týden odložíme; Makedonie se bude pořád jmenovat Makedonie.
<P>
(Potlesk)
<SPEAKER ID="094" NAME="Martin Schulz" AFFILIATION="PSE">
(DE) Pane předsedo, rád bych hlasoval pro návrh pana Swobody, i když si to pan Cohn-Bendit neumí představit, možná proto, že se to neslučuje s jeho stylem politické činnosti. Je možné dosáhnout kompromisu během několika dní, pokud si uděláte na hledání tohoto kompromisu čas, a přesně to je účelem návrhu pana Swobody. Ano, můžeme hlasovat na příštím dílčím zasedání, ale v mezidobí můžeme najít určitý kompromis a zdá se, že jsme na dobré cestě k jeho nalezení. Tento čas bychom si měli dopřát, i když se pan Cohn-Bendit cítí být pod tlakem.
<SPEAKER ID="095" NAME="Erik Meijer">
zpravodaj. - (NL) Pane předsedo, ačkoliv v podstatě nesouhlasím s panem Cohn-Benditem, pokud jde o název, myslím si, že by měl být přijat návrh pana Swobody. Myslím, že by Parlament udělal rozumnou věc, kdyby se touto otázkou dále zabýval a našel řešení, neboť v následujících dnech proběhnou důležitá jednání a kontakty mezi Makedonií a Řeckem. Myslím si proto, že je opravdu rozumné odložit hlasování na zasedání ve Štrasburku.
<P>
(Parlament přijal návrh. Hlasování bylo odloženo)

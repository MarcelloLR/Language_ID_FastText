<CHAPTER ID="002">
Prohlášení předsedy
<SPEAKER ID="006" NAME="Předseda">
Dámy a pánové, zastihla nás dnes smutná zpráva o zastřelení francouzského policisty Jeana-Serge Nérina organizací ETA. To nám ukazuje, že problém terorismu v Evropě není doposud vyřešen. Rád bych jménem Evropského parlamentu i jménem svým projevil soustrast rodině zavražděného policisty. Doufám, že španělská a francouzská policie zatkne nejen samotné vrahy, ale také ty, kdo tyto vraždy nařídili.
<P>
Je zde ještě jedna znepokojivá zpráva: zatčení třiceti účastníků demonstrace pořádané skupinou Dámy v bílém na Kubě. Dámy v bílém jsou matky a manželky uvězněných opozičních aktivistů. V roce 2005 udělil Evropský parlament Dámám v bílém Sacharovovu cenu. Dnes se připojujeme k těmto statečným ženám a myslíme na jejich složitou situaci.

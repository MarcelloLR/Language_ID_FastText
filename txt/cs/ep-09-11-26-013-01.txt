<CHAPTER ID="013-01">
1. Nikaragua (hlasování)
<P>
Před hlasováním:
<SPEAKER ID="282" NAME="Véronique De Keyser" LANGUAGE="FR">
Pane předsedající, chtěla bych vám připomenout, že má skupina se rozhodla nezúčastnit se hlasování z důvodů, které jsem již uvedla předtím.
<P>
Proto nikoli zdržení se hlasování, nýbrž neúčast.
<SPEAKER ID="283" NAME="Eija-Riitta Korhola" AFFILIATION="PPE">
(FI) Pane předsedající, v poslední rozpravě bylo příliš velkému počtu poslanců povoleno překročit svou řečnickou dobu, v některých případech až dvojnásobně. Mohl byste prosím všem připomenout, že v případě potřeby může být mikrofon vypnut? To by pro nás mohlo být nezbytné, abychom nepřišli o svůj vyhrazený řečnický čas.
<SPEAKER ID="284" NAME="Předsedající">
Ano, někteří dostali slovo dvakrát, ale ne v jednom bodě. Pokud jde o vypnutí, já jsem byl benevolentní ke všem, dnes jsem nikomu nevypnul mikrofon, příště to učiním.
<SPEAKER ID="285" NAME="Raül Romeva i Rueda" LANGUAGE="FR">
Pane předsedající, chci zdůraznit, že naše skupina je skutečně přítomna, ale ze stejného důvodu jako skupina Pokrokové aliance socialistů a demokratů v Evropském parlamentu jsme se rozhodli nezúčastnit se hlasování, abychom dali najevo svůj nesouhlas s tím, že se rozprava i hlasování uskutečnily.
<SPEAKER ID="286" NAME="Ilda Figueiredo" LANGUAGE="PT">
Pane předsedající, ve svém vystoupení zaujímáme úplně stejný postoj. Z důvodů, které jsme ve svém projevu vysvětlili, se této rozpravy ... tohoto hlasování nezúčastníme. Zapojili jsme se do rozpravy, ale nezúčastníme se hlasování, neboť se týká falešné naléhavosti, jak jsme již vysvětlili.
<SPEAKER ID="287" NAME="Předsedající">
Musím vás, kolegové, upozornit na to, že v odstavci 6 je malá technická chyba, tzn. že slova "trestněprávní" a "disciplinární" budou z tohoto odstavce vymazána.

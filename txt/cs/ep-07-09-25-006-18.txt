<CHAPTER ID="006-18">
18. Restrukturalizace cukrovarnického průmyslu (hlasování)
<P>
- Zpráva: Katerina Batzeli
<P>
- Před hlasováním o pozměňovacím návrhu 8:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Pane předsedající, tento návrh se týká podílu zemědělců do restrukturalizačního fondu a výbor schválil znění: "...50 % příslušné restrukturalizační pomoci.." Rád bych to změnil na 25 %. Úprava byla dohodnuta s ostatními skupinami a doufám, že bude přijata.
<P>
(Ústní pozměňovací návrh byl přijat.)
<P>
- Před hlasováním o legislativním usnesení:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Pane předsedající, jménem naší skupiny bych rád v souladu s čl. 168 odst. 2 jednacího řádu požádal o vrácení návrhu do výboru. Důvodem je, že jsme právě odsouhlasili 25 % příspěvek pěstitelů cukrové řepy do restrukturalizačního fondu, ale Komise trvá na 10 %.
<P>
V nejnovější verzi mohly členské státy tento podíl překročit. I to bylo nyní zrušeno. Již jsme o tom minule uvažovali, zda nepožádáme o vrácení do výboru, a spokojili jsme se s 10 %. Neměli bychom to připustit znovu! Vzhledem k probíhajícímu konzultačnímu postupu je naše jediná možnost, jak vstoupit do diskuse s Komisí, vrátit zprávu zpět a jednat s Komisí a Radou.
<SPEAKER ID="136" NAME="Neil Parish  " AFFILIATION="PPE-DE">
Výbor pro zemědělství a rozvoj venkova. - Pane předsedající, nemyslím, že je správné vracet zprávu do výboru. Myslím, že chceme přijmout rozhodnutí. Potřebujeme pokračovat s restrukturalizací, a proto bych ji nerad vracel výboru a obávám se, že jsem proti tomu, co chce pan Graefe zu Baringdorf udělat.
<SPEAKER ID="137" NAME="Katerina Batzeli  " AFFILIATION="PSE">
zpravodaj. - (EL) Pane předsedající, nesouhlasím s návrhem pana Graefe zu Baringdorf. Ráda bych sněmovně své stanovisko vysvětlila: odhlasovali jsme návrh, na základě kterého poskytnou poprvé všichni producenti celkovou sumu 260 EUR plus 25 EUR. Čili celková dotace je tedy téměř 400 EUR.
<P>
Z finančního hlediska je to vyrovnané a domnívám se, že to pomůže odvětví jako celku.
<P>
(Návrh na vrácení zprávy do výboru byl odmítnut.)

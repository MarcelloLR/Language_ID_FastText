<CHAPTER ID="015">
Plán práce
<SPEAKER ID="021" NAME="Předsedající">
Konečná verze návrhu pořadu jednání, jak ji vypracovala Konference předsedů na svém jednání ve čtvrtek 28. srpna 2008 podle článku 130 a 131 jednacího řádu. Nebyly navrženy žádné změny, pořad jednání je tedy přijat.
<SPEAKER ID="022" NAME="Hannes Swoboda" AFFILIATION="PSE">
(DE) Pane předsedo, při pohledu na pořad jednání a vzhledem k tomu, že dnes bude pravděpodobně probíhat rozprava o Gruzii, nemáme žádné konkrétní požadavky. Pokud však dojde ke zdržení a zasedání se protáhne, takže rozprava o Gruzii bude moci proběhnout až zítra, pak bychom předložili návrh, aby rozprava o souboru sociálních opatření byla odložena na II. dílčí zasedání, které se bude konat v září, neboť podle mého názoru nelze během jediného dopoledne projednat soubor sociálních opatření i otázku Gruzie. Chtěl bych na to Sněmovnu takříkajíc dopředu upozornit.
<SPEAKER ID="023" NAME="Předsedající">
Děkuji vám, pane Swobodo. Mám za to, že se vůbec netlumočilo, zejména do angličtiny, pokud jsem správně rozpoznal dotyčné kolegy. Dovolte mi, abych zopakoval, co pan Swoboda právě řekl. Pan Swoboda prohlásil, že pokud rozprava o dnešní vrcholné schůzce neproběhne dnes, ale až zítra, pak rozprava o souboru sociálních opatření by měla být odložena na II. dílčí zasedání v září, neboť v době vymezené na tuto rozpravu budeme hovořit o dnešní vrcholné schůzce. Tak jsem to pochopil. Shodneme se na tom? Zdá se, že ano. Tím se dostáváme k jednominutovým vystoupením k důležitým politickým otázkám podle článku 144 jednacího řádu.

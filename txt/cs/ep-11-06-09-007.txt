<CHAPTER ID="007">
Potírání korupce v evropském sportu - Činnost Výboru pro pohřešované osoby na Kypru (písemná prohlášení) 
<SPEAKER ID="138" NAME="Marina Yannakoudakis" AFFILIATION="ECR">
Pane předsedající, v uplynulých třech měsících moje kancelář rozeslala e-maily, uskutečnila telefonické hovory a vypracovala seznamy, aby zvýšila povědomí o tomto prohlášení o pohřešovaných osobách na Kypru. Výsledkem byl velký úspěch. Dnešní písemné prohlášení č. 10 bylo velkou a pozitivní většinou přijato. Chtěla bych poděkovat spoluautorům a zvláště Charlesi Tannockovi, který trávil každé zasedání ve Štrasburku tím, že spolu se mnou získával podporu. Chtěla bych poděkovat i úřadu pro prohlášení a mému týmu, jehož pilná práce nám tento úkol velmi zjednodušila.
<P>
Na galerii dnes máme skupinu mladých lidí z organizace NEPOMAK, Světové organizace mladých Kypřanů v zahraničí ze Spojeného království, kteří přijeli, aby slyšeli toto prohlášení. Oni jsou mladými lidmi dneška, na nichž závisí budoucnost. Podpora tohoto prohlášení znamená podporu Parlamentu v budoucnosti. Děkuji vám za podporu.
<P>
(Potlesk.)
<SPEAKER ID="139" NAME="Předsedající">
Paní Yannakoudakisová, vítáme přítomnou delegaci a vzhledem k zásadě rovného přístupu přenecháme slovo panu Papastamkosovi.
<SPEAKER ID="140" NAME="Georgios Papastamkos" AFFILIATION="PPE">
(EL) Pane předsedající, vedle pana Zwiefky, pana Susty a pana Bennahmiase bych rád poděkoval také kolegům poslancům, kteří podepsali prohlášení č. 7. Věřím, že toto hlasité poselství Parlamentu bude motivovat Komisi, aby si účinněji procvičila své koordinační schopnosti v boji proti korupci ve sportu.

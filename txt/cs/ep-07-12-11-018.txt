<CHAPTER ID="018">
Evropská agentura pro bezpečnost letectví (rozprava) 
<SPEAKER ID="363" NAME="Předsedající">
Dalším bodem je doporučení pro druhé čtení jménem Výboru pro dopravu a cestovní ruch ke společnému postoji Rady k přijetí nařízení Evropského parlamentu a Rady o společných pravidlech v oblasti civilního letectví a zřízení Evropské agentury pro bezpečnost letectví, kterým se ruší směrnice Rady 91/670/EHS, nařízení (ES) č. 1592/2002 a směrnice 2004/36/ES (10537/3/2007 - C6-0353/2007 - (Zpravodaj: Jörg Leichtfried).
<SPEAKER ID="364" NAME="Jörg Leichtfried">
zpravodaj. - (DE) Paní předsedající, pane místopředsedo, dámy a pánové, jako dodatek k této zprávě, protože, jak je vidět, se proces chýlí k závěru, dovolte mi využít příležitosti, abych vyjádřil hluboké poděkování všem poslancům, kteří mě podpořili v této práci v období, které trvalo déle než rok a půl. Mé zvláštní poděkování patří panu Becseymu, panu Degutisovi, paní Lichtenbergererové a panu Kohlíčkovi, Komisi za její pevnou podporu a našemu sekretariátu, a zvláště panu Vervloetovi. Rozhodně bylo velmi zajímavé vidět, jak se díky společné práci kolegové stali za rok a půl skutečnými přáteli. To se také odráží ve zprávě, kterou jsme vytvořili. Všem vám mnohokrát děkuji.
<P>
Ve zprávě samotné jsme narazili na paradox ohledně evropského vzdušného prostoru. Na jedné straně byl evropský vzdušný prostor zcela liberalizován pro letecký průmysl a letecké dopravní společnosti, zatímco na straně druhé je zde stále 27 rozdílných úřadů pro civilní letectví s 27 soubory norem a způsoby myšlení, které se někdy rozcházejí. Výsledkem toho je, že nebe nad Evropou se nestalo vůbec bezpečnějším, ale spíše méně bezpečným, než bylo předtím. To vedlo některé letecké společnosti k nakupování licencí, přičemž zkusily získat své licence v zemích, kde je lze získat snadněji a kde se pravidla nemusí tak přísně dodržovat. Důsledkem toho bylo velké množství malých incidentů, několika nehod a několika katastrof v evropském vzdušném prostoru.
<P>
Myšlenka této zprávy - myšlenka, kterou plně podporuji - byla vytvořit jednotná pravidla regulující letecké operace, certifikaci letadel a jejich částí a licencování pilotů. Cílem není pouze vytvoření jednotných pravidel, ale také zajistit, aby tato pravidla byla jednotně a současně prováděna. To byl původní záměr Komise a velká většina Evropského parlamentu tento záměr podpořila.
<P>
Naším úsilím však bylo jít dále a usnadnit dosažení vytouženého cíle. Chtěli jsme, aby se EASA, Evropská agentura pro bezpečnost letectví, stala účinnější, aby mohla jednat pohotově a více reagovat. Přáním Parlamentu bylo, aby kontrolní orgán EASA, správní rada, která do určité míry ve svých diskusích a činnostech stále odráží a uplatňuje národní zájmy členských států nebo národních agentur, měla mnohem nezávislejší postavení.
<P>
Druhou myšlenkou bylo to, že až doposud měla EASA k dispozici pouze dvě možnosti, jak se vypořádat s chybami a problémy, a to buď nedělat nic, nebo provozovatelům úplně odebrat licence; bylo zde zapotřebí nalézt střední cestu.
<P>
Třetí bod, který považuji za zásadní, byl, že jedna skupina zaměstnanců v letectví se zvláštní zodpovědností za bezpečnost, jmenovitě posádka letadel, byla stále pouze v kategorii necertifikovaného personálu v celém prostoru letectví, a to se muselo změnit.
<P>
Čeho se dosáhlo? Pokud se týče správní rady, podařilo se nám zlepšit situaci zajištěním povinnosti jejích členů podávat zprávu příslušnému výboru Evropského parlamentu. Také se nám podařilo zavést systém pokut, které umožní EASA, aby pružně reagovala, namísto volby mezi tzv. "ústavní možností" a nečinností. Kromě toho se nám také podařilo najít prostředky k zajištění toho, aby členové posádky byli od nynějška licencováni. Jinými slovy jednotně vysoká úroveň odborné přípravy, bezpečnostní normy a všechny s tím související atributy se budou nacházet také mezi členy posádky.
<P>
Podařilo se nám podat zprávu, která si z velké části získala podporu všech stran. Odvětví bylo spokojené, odborové svazy byly spokojené, zaměstnanci byli spokojení, náš Parlament byl spokojen, všichni až na několik členských států s ní souhlasí.
<P>
Avšak ten nejdůležitější úspěch spočívá v budoucím bezpečnějším evropském leteckém prostoru pro pasažéry. To byla ta nejdůležitější věc, které jsme mohli dosáhnout a které jsme dosáhli.
<P>
(Potlesk)
<SPEAKER ID="365" NAME="Jacques Barrot">
místopředseda Komise. - (FR) Paní předsedající, pane Leichtfriede, dámy a pánové, ocitáme se na pokraji dosažení dohody s Radou ve druhém čtení mimořádně důležitého návrhu. Vděčíme za to zejména dobré práci zpravodaje, pana Leichtfrieda, kterému chci zvláště poblahopřát. Za výsledek vděčíme kompromisnímu duchu všech našich stínových zpravodajů, kterým chci rovněž vyjádřit svůj dík.
<P>
Rád bych vám připomněl přístup, kterému podléhá tento návrh nařízení. Přijetím nařízení (ES) č. 1592/2002 o společných pravidlech v oblasti civilního letectví a o zřízení Evropské agentury pro bezpečnost letectví bylo dohodnuto, že optimální a jednotná úroveň bezpečnosti může být zajištěna pouze rozšířením rozsahu rámce tohoto textu, a tudíž rozšířením pravomocí Evropské agentury pro bezpečnost letectví pro letecké operace, licence pilotů a bezpečnost leteckých společností ve třetích zemích: to je účelem pozměňovacího návrhu k nařízení (ES) č. 1592/2002. Kromě toho je záměrem tohoto návrhu urychlit kontroly a pokuty v případě nesouladu s těmito pravidly a na základě zkušeností zlepšit fungování Evropské agentury pro bezpečnost letectví.
<P>
Společný postoj Rady zpravidla vyplývá z návrhu učiněného Komisí, i když byl počet ustanovení, jako v případě předpisů týkajících se řízení agentury, snížen. Společný postoj rovněž bere v úvahu počet pozměňovacích návrhů předložených Parlamentem při prvním čtení.
<P>
Naše tři orgány v posledních měsících tvrdě pracovaly, aby dosáhly dohody při druhém čtení. Některá velká zlepšení byla učiněna díky pozměňovacím návrhům Parlamentu. Ten vytvořil systém pokut, jak nám pan Leichtfried právě řekl, které umožní Komisi dát adekvátní odezvu v případě menších porušení bezpečnostních předpisů. Tato možnost je tu vedle odnětí certifikátů a dodá pružnost vztahům mezi agenturou a subjekty, které spravuje.
<P>
Díky vytrvalosti Parlamentu byl počáteční návrh Komise týkající se atestací členů posádky znovu předložen. To je významný krok vpřed v uznání této profese. Přidaná hodnota vyškolených členů posádky je naprosto samozřejmá. Řešili ožehavé situace při mnoha velkých příležitostech. Posádka letadla má hlavní bezpečnostní funkci. Pragmatickým řešením bylo tedy shledáno omezení doby letu.
<P>
Kromě toho na sebe Komise při zvláštních diskusích o rozpočtu agentury ohledně poplatků a přirážek vzala závazek, že zohlední specifickou situaci malých a středních podniků při opětovném posuzování poplatků a přirážek v nařízení, zejména dopad na jejich ekonomickou realizovatelnost.
<P>
Co se týče definice komplexu letadla, cítím, že kompromis je vyvážený. Chápu zájem některých členů Parlamentu nepřetěžovat určité sektory trhu požadavky. Zde bude také Komise hodnotit ekonomický dopad včetně letadla s jedním či dvěma nebo více proudovými nebo turbovrtulovými motory. Pokud jde o možné změny v systému pro ultralehká letadla, Komise v této věci požádá agenturu o její názor.
<P>
Paní předsedající, dámy a pánové, myslím, že jsme v této dohodě pokryli všechny hlavní body. Komise tudíž může snadno vyhovět těmto pozměňovacím návrhům, které jsou odrazem sjednaného kompromisu mezi třemi orgány. Znovu děkuji Parlamentu a Radě za schvalující a rychlé druhé čtení. Rychlé přijetí tohoto textu také zajistí rezervu agentury na rok 2007. Tedy, poslední fáze provedení do souboru soudržných a jednotných bezpečnostních předpisů EU bude doplněna návrhem, který učiním v Kolíně v červnu 2008, o rozšíření pravomocí Evropské agentury pro bezpečnost letectví ohledně infrastruktury letišť, řízení letového provozu a leteckých navigačních služeb.
<P>
Dámy a pánové, proto tedy, díky vaší rozhodnosti a, opakuji, zvláště vašemu zpravodaji, můžeme posunout evropské oblohy blíže k maximální bezpečnosti.
<SPEAKER ID="366" NAME="Zsolt László Becsey">
jménem skupiny PPE-DE. - (HU) Děkuji, paní předsedající. Rád bych také svým jménem poblahopřál zpravodaji a stínovým zpravodajům a myslím, že snad tímto způsobem zvládneme zítra v druhém čtení uzavřít tuto kapitolu. Abych se stručně dotkl kompromisů pro druhé čtení, které jsou důležité pro mou skupinu: první je otázka trestu, která se tu již mnohokrát objevila. Nynější text se již hodně zlepšil a myslím si, že je zde hodně ochrany pro ty, kterých se týká. Je skutečným úspěchem, že licence nemusí být ihned odebrána, a doufám tedy, že tento vestavěný systém výzev úřadů založených Komisí bude skutečně fungovat a nezničí malé podniky.
<P>
Další velkou otázkou byly pro mou skupinu tarify, hlavně na straně Britů a Čechů. Jsou stále příliš vysoké pro malé podniky a - myslím - mí britští kolegové řeknou totéž, a doufám tedy, že závazek převzatý Komisí, že zmíní situaci malých podniků, ještě víc v období auditu, si zaslouží pozornost. Považoval jsem sestavování řídících orgánů a administrativy za velmi důležité a Parlamentu zde skutečně byla svěřena role politické kontroly, což vnímám jako velmi důležitý krok vpřed, takže členské státy nebudou posílat cokoli a komukoli chtějí. Finanční nezávislost je pro tento úřad také velmi důležitá, takže můžeme dát příjmy do různých kategorií v závislosti na tom, odkud se vzaly.
<P>
Závěrem bych rád poděkoval všem svým kolegům a řekl, že doufám, že zodpovědnost pronikla každým. To také ukazuje, že spojením sil, které máme, s Radou jsme byli schopni vrátit otázku členů posádky na původní úroveň Komise, a to ukazuje, že jsme dokázali nalézt velmi dobrou dohodu ohledně omezení doby letu. Rád bych znovu poděkoval Radě, Komisi a zpravodaji za jejich práci.
<SPEAKER ID="367" NAME="Inés Ayala Sender">
jménem skupiny PSE. - (ES) Paní předsedající, ráda bych poblahopřála svému kolegovi Jörgovi Leichtfriedovi k jeho lidským kvalitám a k jeho schopnosti vytvořit přátelství v komplexu parlamentární konfrontace v tak technické, ale i tak zásadní otázce, kterou je zajištění bezpečnosti v tak důležitém sektoru evropského ekonomického rozvoje, jako je letectví.
<P>
Ráda bych také vyjádřila svou spokojenost s úspěchem ohledně bezpečnosti, složitého a komplexního problému, pokud se vůbec jedná o jedno téma, s některými oblastmi, které jsou zcela jasné, jak ukazuje dnešní zpráva, a dalšími spíše temnějšími, i když bych raději neříkala, které oblasti mi tak připadají. Dnes jsme určitě podnikli jiné kroky směrem k dokončení dlouhého komplikovaného procesu, minimálně té části, která začala před mnoha lety přesunem požadavků JAR-OPS k požadavkům EU-OPS; poukazuji zejména na úspěch, kterého se dosáhlo ohledně odpočinku a doby letu.
<P>
V současné době se Parlament i Komise zavázaly, že se agentura posune směrem vpřed ohledně otázky, která byť je složitá, skutečně obsahuje nevysvětlenou trhlinu, a právě v této době potřebuje aktualizaci. Jsem proto ráda, že ti, kdo se na ní podíleli, dokázali přijmout tento závazek, který vnímám jako důležitý a se kterým se Parlament zavázal něco učinit. Celkově vzato si myslím, že je důležité, aby tato témata byla zhodnocena s ohledem na studii a návrhy, které nyní sestavuje Komise o situaci v oblasti letectví ve smyslu sociálních otázek a otázky zaměstnanosti.
<P>
Neméně mě těší dohoda o členech posádky, jejichž profesionalismus a certifikace musí být uznány. Jak pan komisař správně řekl, je v zájmu všech, aby se zlepšila bezpečnost odborné přípravy.
<P>
Stejně tak mě velmi těší pozitivní výsledek ohledně definice vrtulníků, které v jednu chvíli způsobily znepokojení ve výrobním sektoru.
<P>
Řešení týkající se pokut rovněž považuji za mimořádně důležité, protože Parlament vykonává kontrolu nejen v souvislosti s postupem projednávání ve výboru, ale také pokud jde o právo na informace v případě správní rady.
<P>
Rád bych poděkovala zpravodaji za jeho flexibilitu a jasnost v souvislosti s rozpočtem agentury, protože to jako člen Výboru pro rozpočtovou kontrolu považuji za zásadní věc pro takový druh agentury.
<P>
Závěrem bych ráda vyjádřila naději, že se tato agentura bude rozvíjet bez kolizí s organizací Eurokontrol. Podle mého názoru evropská a světová bezpečnost letectví vyžaduje obě tyto instituce a potřebuje, aby byly stejně efektivní.
<SPEAKER ID="368" NAME="Arūnas Degutis">
jménem skupiny ALDE. - (LT) Můj dík patří zpravodaji a stínovým zpravodajům, Komisi a Radě. Považuji tuto otázku a všechnu vykonanou práci nejen za zajímavou, ale také za užitečnou.
<P>
Navzdory faktu, že se po dlouhých diskusích dosáhlo přijatelné dohody takřka ve všech otázkách, postoj Komise zohledňující klasifikaci typů letadel podle váhy do 7 500 kg vzbuzuje zájem. Komisař se stručně zmínil o tomto tématu. Tato očividně velmi technická záležitost je velmi důležitá pro letecký průmysl a zdá se být velmi složitá; a tudíž by mohla mít značný dopad na rozvoj nových technologií a jejich zavádění do leteckého průmyslu.
<P>
Bohužel diskuse o této směrnici se poprvé nevyužilo, což chápu, k podpoře vnitřní konkurence, aniž by se přitom zvážila škoda, způsobená celé Evropské unii právě z tohoto důvodu. Mám na mysli konkurenci se Spojenými státy, Brazílií a možná velmi brzy také s Čínou.
<P>
Osobně jsem zklamán přístupem Komise k této otázce. To určité míry očekávám postoj jednotlivých členských států chráněných Evropskou radou. Nicméně Evropská komise by neměla toto téma posuzovat z úzkého hlediska zájmů firem jednotlivých států. Měl by se vážně zvážit přínos pro Unii a možná poškození způsobená prováděním takovýchto rozhodnutí. Abychom se vyhnuli byrokracii, malé společnosti a jednotliví vlastnící letadel by měli být donuceni používat jednomotorové stroje využívající zastaralé technologie namísto moderních dvoumotorových letounů s moderní tryskovou technologií.
<P>
To nejhorší na tom však je skutečnost, že toto rozhodnutí bylo učiněno pod převlekem letecké bezpečnosti. Kdo kdy slyšel, aby jednomotorové letadlo bylo bezpečnější než letadlo se dvěma motory? Bohužel takto je dnes letecká bezpečnost vnímána Radou a běda, také Komisí.
<P>
Dnes se neobávám toho, že by to znělo velmi kategoricky, protože jsem sám pilot, vím, o čem hovořím. Nezajímá mě deklarativní, rezortní stránka věci, ale spíše ta praktická. Jsem si jist, že to nebude dlouho trvat, a začneme pociťovat důsledky tohoto, na mou věru, velmi špatného přístupu, a bude tedy nevyhnutelné oznámit jména jeho tvůrců leteckému společenství. Nicméně věřím v efektivnost Agentury pro bezpečnost letectví a tomu, že bude dostatečně připravena k provedení jiných studií s ohledem na zhodnocení těchto závěrů a snad i jejich negování.
<SPEAKER ID="369" NAME="Mieczysław Edmund Janowski">
jménem skupiny UEN. - (PL) Paní předsedající, pan Leichtfried vykonal vynikající práci na úkolu, který mu byl svěřen. Rád bych mu tedy poblahopřál jménem svým a také jménem své skupiny. Při dokončování práce na předpisech týkajících se civilního letectví v Unii a bezpečnosti letecké přepravy by nás měl provázet rozumný kompromis.
<P>
Týká se to také operací letecké dopravy, licencí, odborné přípravy, posádky a letadel třetích zemí. Práce, na které se dnes podílíme, je pokračováním počátečního nařízení z roku 2002. Podle mého názoru se zabýváme praktickým rozšířením pravomocí Evropské agentury pro bezpečnost letectví (EASA) a zlepšováním mnoha finančních a správních postupů.
<P>
V této situaci vyvstává otázka, zde je to nutné a užitečné. Vzhledem k drastickému nárůstu pohybu letadel nad Evropou a potřebě koordinace spojení při zachování maximální úrovně bezpečnosti by odpověď měla znít ano. Tato jednotící opatření ve skutečnosti neomezují suverenitu členských států. Jejich přijetí těmito zeměmi místo toho zajistí nejvyšší možné normy v oblasti civilního letectví.
<P>
Bezpečnost na všech stupních samotného letu a také podmínky na letištích by se měly považovat za prioritu a neměly by být předmětem konfliktů příslušnosti vnitrostátních orgánů. Předpokládám také, že pravomoci Evropské agentury budou rozšířeny, aby zahrnovaly záležitosti, které jsou v současnosti řešeny organizací Eurocontrol. Není zde tedy zapotřebí rozšíření norem.
<P>
V tomto kontextu, včetně letectva třetích zemí, jsou opatření EASA zvláště důležité. Umožní provádět kontroly ex-ante, zda provozovatel z určité země dodržuje bezpečnostní normy, dříve než mu bude povolen let v rámci Unie nebo příletu do Unie z třetích zemí.
<P>
Úmluva o mezinárodním civilním letectví podepsaná v Chicagu 7. prosince 1944 hraje v této oblasti klíčovou roli. Samozřejmě že jsme před pouhými čtyřmi dny zaznamenali její výročí při příležitosti oslavy Mezinárodního dne civilního letectví. Rád bych připomněl Parlamentu, že slogan roku 2007 pro tento den zněl: "Mezinárodní letecká přeprava - šofér udržitelného ekonomického, sociálního a kulturního rozvoje". Věřím, že nebude trvat dlouho a EASA převezme roli organizace ICAO (Mezinárodní organizace pro civilní letectví), která je institucí Spojených národů, která se zabývá otázkami týkajícími se týkají letectví na celosvětové úrovni. Konec konců tento problém se týká celého světa.
<P>
Otázku poplatků je třeba vysvětlit. Velmi doufám, že Komise v tomto ohledu zohlední zájmy malých a středních podniků. Poslanec z Maďarska již o tomto efektu hovořil. Projednáváme velmi důležitou otázku, z níž budou mít prospěch naši občané. Proto věříme, že tento odvážný podnik bude korunován úspěchem. Mimoto doufáme, že detaily jeho provádění nebudou rozčilovat naše pasažéry, jak tomu bohužel někdy je v takových situacích.
<SPEAKER ID="370" NAME="Eva Lichtenberger">
jménem skupiny Verts/ALE. - (DE) Paní předsedající, také bych ráda začala svůj projev několika slovy díků zpravodaji, panu Leichtfriedovi. Úzce s námi spolupracoval a vždy nás dostatečně informoval. To byl velmi dobrý výchozí bod, protože to nebyla jen čistě technická a administrativní záležitost, jak se možná na první pohled zdálo. Samozřejmě se ukázalo, jak tomu často v těchto případech bývá, že to byl boj plný rozdílných vzájemně soupeřících zájmů.
<P>
Nyní mi dovolte probrat několik jednotlivých bodů. Věřím - a doufám, že to bude odrážet obecně rozšířené přesvědčení -, že samostatný vzdušný prostor potřebuje přísný a jednotný dozor. Odlišné vyšetřovací normy se musí stát minulostí, a nakonec musíme mít nástroj - ozubený nástroj -, abychom mohli důkladně provádět a vymáhat předpisy na černé listině pro letectví, jak vně, tak i uvnitř Evropského hospodářského prostoru. Při projednávání jsme zjistili, že letadla uvedená na černé listině způsobují mnohem více nehod než všechna ostatní. Zkrátka je zřejmé, že evropské předpisy dávají dobrý smysl.
<P>
Všichni samozřejmě doufáme, že nyní budeme přiměřeně rychle postupovat v otázce funkčních bloků vzdušného prostoru, kde, jak víte, nadále kříží plány národní zájmy některých členských států. To je velká škoda a může to být i na újmu dlouhodobému úsilí o snížení objemu emisí ve vzdušném prostoru.
<P>
Zda by zde měly být tresty nebo pokuty, to byla jedna z nejsložitějších otázek, Ano, obávám se, že v našem světě neexistuje jiná alternativa. Viděli jsme, že prostřední opatření jsou potřebná pro efektivní fungování systému a tato opatření musí být nyní nastolena.
<P>
Závěrem k letovým posádkám: Jsem velmi ráda, že jsme nyní dosáhli solidní úpravy této skupiny zaměstnanců, bylo už načase. Uznávání této profesní skupiny musí pokračovat a dalším úkolem pořadu jednání bude snížení emisí a vytvoření vzdušného prostoru, který je méně škodlivý pro životní prostředí než ten, který jsme měli doposud.
<SPEAKER ID="371" NAME="Jaromír Kohlíček">
jménem skupiny GUE/NGL. - Milé kolegyně, vážení kolegové, dovolte mi, abych poděkoval všem, kteří svou pílí přispěli k výsledku dohodovacího řízení, zejména kolegovi Leichtfriedovi a panu Propstovi z EASA. Vážím si ambiciózního plánu EASA na přípravu zjednodušení zkušebních procedur pro letouny do 1 tuny a pro letouny do 2 tun MTOM. Po dosavadním jednání věřím, že dodatek 2 včetně návazností bude zachován v současné podobě.
<P>
Doufám, že společně v krátké době otevřeme dveře kategorii LSA - light sport aircraft - pro výrobce ze zemí Evropské unie na vnitřním trhu. Nevěřím tomu, že by kdokoliv ze zainteresovaných chtěl likvidovat slibně se rozvíjející sektor, ve kterém dnes operuje několik desítek malých a středních podniků. Potřebujeme urychlenou dohodu o přechodných podmínkách pro tyto podniky se sídlem zejména v Německu, České republice, Itálii a Francii. Těším se proto, že v návaznosti na vstřícnost Parlamentu projeví zástupci Komise i EASA podobnou pružnost a koncepční vidění současné situace na světovém trhu v tomto bouřlivě se rozvíjejícím segmentu. Věřím, že jejich rozhodnutí podpoří rozvoj sektoru lehkých letadel v Evropské unii s využitím dosavadních osvědčených zkušebních a certifikačních procedur, mechanismů a organizací.
<P>
Doufám, že zástupci Komise i Rady v návaznosti na Lisabonskou strategii budou v této věci nápomocni dalšímu rozvoji tohoto technicky a technologicky velmi progresivního oboru letecké výroby. Neuvážená rozhodnutí či dlouhé váhání by mohly v této fázi rozvoje způsobit v oboru fatální následky. Těším se i na další jednání a návrh progresivního snížení příspěvků pro malé výrobce letecké techniky. Předem děkuji za podporu a porozumění i v této otázce. Na důkaz dobré vůle plně podporuji vyjednaný kompromis.
<SPEAKER ID="372" NAME="Philip Bradbourn" AFFILIATION="PPE-DE">
Paní předsedající, není pochyb, že bezpečnost letectví je životně důležitým tématem, a nikdo si nemůže dovolit to ignorovat. Nicméně Evropská agentura pro bezpečnost letectví pokračuje ve své přehlídce četných selhání, zejména v souvislosti s její schopností jednat efektivním a nákladově účinným způsobem.
<P>
Výsledkem těchto neefektivností bylo, že se Parlament v minulosti rozhodl omezit financování této agentury. Jsem šokován, že i přes tyto problémy Parlament nyní vypadá, jako by s uspokojením dohlížel na rozšíření pravomocí této agentury.
<P>
Pokud jde o zdůraznění dopadu toho, že EASA jedná napříč EU, přál bych si, aby Parlament i Komise věnovaly pozornost případu společnosti v mém volebním obvodu. Tato společnost, se kterou jsem hodně korespondoval, bude vnímat poplatky v této záležitosti a obnovení oprávnění k údržbě jako výsledek těchto nařízení.
<P>
Podle mých voličů - jejichž náklady rostou, což mám písemně -, náklady na údržbu vzrostou z 1206 liber v tomto roce na 3 000 liber v příštím roce. To znamená nárůst o 150 %. Přinejmenším se obávám, že nárůst pravomocí EASA se projeví pouze v nárůstu břemena nadměrné byrokracie a bezpečnost, kterou bychom si tolik přáli, zde nic zvláštního nezíská.
<P>
Do té doby EASA může dokázat, že je připravena jednat způsobem, který není škodlivý, zejména malým podnikům, a způsobem, který nepředstavuje více byrokracie; spolu se svými britskými konzervativními kolegy musím oponovat jakémukoli dalšímu rozšíření pravomocí agentury.
<SPEAKER ID="373" NAME="Ulrich Stockmann" AFFILIATION="PSE">
(DE) Paní předsedající, pane komisaři, dámy a pánové, můj názor je přesně odlišný od názoru pana Bradbourna, ale než budu pokračovat, rád bych také přidal svůj dík panu Leichtfriedovi za zprávu a samozřejmě za obratně vyjednanou dohodu. Rozšířením pravomocí Evropské agentury pro bezpečnost letectví (EASA) je krokem k zajištění nejvyšších možných norem letecké bezpečnosti, jednotných licencí pilotů s rovnocennými normami odborné přípravy, licencování leteckých společností ze zemí mimo Evropský hospodářský prostor a jednotné odborné přípravy letových posádek stejně jako zodpovědnosti za provádění požadavků EU-OPS.
<P>
Věřím, že tím, že umožníme EASA ukládat pokuty za nedodržování bezpečnostních předpisů, podstatně zvýšíme její pravomoci pro vymáhání. To, doufám, brzy zastaví někdy zbytečné a kontraproduktivní soupeření a mocenské boje mezi vnitrostátními orgány a EASA. Vzhledem k rychlému nárůstu letového provozu v Evropě je důležité, aby EASA byla silnou institucí s centralizovanou zodpovědností za dohled nad technickou bezpečností. Podle mého názoru to také znamená, že financování EASA musí být na stabilní dlouhodobé bázi.
<P>
Věřím, že jedním z dalších kroků bude nejen zajištění toho, aby byla koordinována práce vnitrostátních orgánů pro vyšetřování leteckých nehod v Evropě, ale také aby jejich nálezy byly analyzovány EASA. To zvýší bezpečnost v Evropě a zabrání zakrývání dotčených členských států. Dlouhodobě, zdůrazňuji dlouhodobě, potřebujeme v Evropě model, který nebude vytvářet pouze nadbytečné národní stupně, ale také bude jednotně postupovat v záležitostech, které se týkají bezpečnosti a prevence nehod, jako to ve Spojených státech dělá Federální letecká správa. To je má vize.
<SPEAKER ID="374" NAME="Kyriacos Triantaphyllides" AFFILIATION="GUE/NGL">
(EL) Paní předsedající, třídenní diskuse na toto téma byla konečně ukončena a my jsme zde jednoduše vyzvali k dohodě o složitém tématu: o složitém, protože se pokouší nalézt globální řešení pro problémy, které jsou svým rozsahem velmi specifické.
<P>
Tak bylo navrženo, že by Komisi mělo být umožněno ukládat pokuty jako alternativu k pravomoci EASA zadržet licenci letecké společnosti v případě porušení. Všimněte si v tomto nařízení, že dotyčná agentura bude zodpovědná za vydávání osvědčení. To způsobí naprosté technokratické přeorganizování, a z tohoto důvodu navržené nařízení zajistí nezávislý rozpočet pro agenturu, takže neztratí svou nezávislost ve vztahu k členským státům.
<P>
I když se zdá, že tento ambiciózní systém má jasnou technokratickou formu, rád bych věděl, kdo bude nést politickou zodpovědnost za možné budoucí chyby, zodpovědnost, která v současnosti přísluší příslušným vnitrostátním ministrům nebo administrátorům Úřadu pro civilní letectví. V tomto případě ve jménu politické unifikace vytváříme agenturu, která nemá důvod své existence, protože se tyto záležitosti velmi snadno organizovala a řešila na mnohostranné úrovni v rámci existujícího mechanismu organizace ICAO. Kromě toho, pokud je zde problém ohledně bezpečnosti letu, pak není na vině nikdo jiný než Evropská komise, která uvolnila liberalizaci tohoto sektoru natolik, že malé soukromé letecké společnosti rostou jako houby po dešti, aniž by měly nezbytné know-how v oblasti infrastruktury.
<P>
Nedovolte, abychom se pokoušeli o záchranu našich chyb plýtváním peněz daňových poplatníků! Nyní máme v Evropské unii 22 vnějších agentur. Jednou se budeme muset omezit na ty, které jsou zásadního významu.
<SPEAKER ID="375" NAME="Reinhard Rack" AFFILIATION="PPE-DE">
(DE) Paní předsedající, pane místopředsedo, dámy a pánové, ono často vzývané "evropské nebe" je stále daleko toho, aby bylo skutečným společným vzdušným prostorem, dokonce i po více než 50 letech Evropských společenství. Členské státy stále zásadně odmítají vzdát se suverenity svého vzdušného prostoru kvůli sjednocené Evropě nebo dokonce sdílet s Evropou svou suverenitu. Nadto je společná evropská legislativa také nedostatečná v mnoha specifických technických oblastech.
<P>
Naším cílem při zakládaní Evropské agentury pro bezpečnost letectví, nebo spíše při rozšiřování její působnosti, je učinit pokroky malým, ale důležitým balíčkem nařízení. Komise představila vyvážený návrh. Výbor pro dopravu a cestovní ruch a jeho zpravodaj jej, doufáme, vylepšili.
<P>
V dalším kroku tohoto procesu byla zpráva předmětem úspěšné konzultace s Radou, což znamená, že můžeme nyní doufat v jeho přijetí v zítřejším druhém čtení.
<P>
Nakonec, jak už to udělalo mnoho poslanců přede mnou, rád bych také zmínil zpravodaje a poděkoval mu za jeho dobrou práci. Společně se svým stínovým zpravodajem odvedl pan Leichtfried skutečně dobrou práci. Dovolte mi však připomenout Parlamentu, že musíme udělat ještě velký kus práce. Včera a dnes jsme probrali mnoho nevyřešených témat týkajících se vzdušné bezpečnosti. Doufám, že zvládneme dosáhnout dohody o zbývajících klíčových otázkách, financování, postupu projednávání ve výborech a tekutinách - fráze, snad ale s hlubším významem. Potřebujeme dohodu o těchto záležitostech, pokud sníme o tom, že se společné evropské otevřené nebe stane skutečností.
<SPEAKER ID="376" NAME="Silvia-Adriana Ţicău" AFFILIATION="PSE">
(RO) Paní předsedající, cílem návrhu změny nařízení o společných pravidlech v oblasti civilního letectví a založení Evropské agentury pro bezpečnost letectví je zdokonalit bezpečnost civilního letectví v Evropě. Tyto pozměňovací návrhy se zaměřují rovněž na rozšíření původní upotřebitelnosti nařízení pro letadla využívaná ve vzdušném prostoru Společenství, samozřejmě v rámci limitů stanovených Chicagskou úmluvou.
<P>
Jedno ze sporných témat se týkalo certifikace personálu na palubě. Komise nepřetržité podniká akce ke zlepšení letecké bezpečnosti; pravidelně vydává černou listinu společností, které nedodržují bezpečnostní normy uložené Evropskou unií. Již byl zveřejněn šestý seznam.
<P>
Oblast letecké dopravy prožívá značný rozvoj a tohoto rozvoje nelze dosáhnout bez dodržení bezpečnostních norem. Nízkorozpočtové společnosti jsou také součástí tohoto rozvoje a měli bychom specifikovat, že v samotném roce 2006 bylo vytvořeno přibližně 300 nových tras, což představuje přibližně 1 800 letů každý týden. Podle nedávného průzkumu v samotném roce 2006 nízkorozpočtové společnosti přepravily 140 milionů cestujících; takové společnosti jsou přítomny na 280 evropských letištích. Nízkorozpočtové společnosti poskytují buď přímo, nebo nepřímo 427 000 pracovních míst.
<P>
Domnívám se, že toto nařízení je mimořádně důležité pro bezpečnost vzdušné přepravy. I když je zde možnost potrestat zanedbání bezpečnostních pravidel, nemusíme vytvořit systém byrokratický, ale flexibilní, který bude přispívat ke zlepšení vzdušné přepravy.
<P>
Také považuji za důležité udělování certifikátů palubnímu personálu. Blahopřeji zpravodaji.
<SPEAKER ID="377" NAME="Timothy Kirkhope" AFFILIATION="PPE-DE">
Paní předsedající, od svého založení v roce 2003 byla Evropská agentura pro bezpečnost letectví (EASA) velkým měřítkem pro nezpůsobilost. Nyní nastal čas se na tuto agenturu pečlivě podívat. Důkazy nasvědčují tomu, že bezpečnostní normy byly někdy zanedbány, a po tom všem se EASA považuje za bezpečnostní agenturu. Co je důležitější než bezpečnost? Je zřejmé, že agentura zažila značné problémy při uvádění do provozu a uspokojivém fungování.
<P>
Stále se vyskytují nesčetná zpoždění v jejích řízeních. Stále nedodržuje své vlastní cíle a zmatek a poruchy vrhají EU do konkurenční nevýhody.
<P>
Ve Spojeném království jsou samozřejmě regulační náklady vysoké, protože Úřad pro civilní letectví požaduje uhradit náklady za služby, které poskytuje. Ale nebere v úvahu nové nárůsty, pokud jde o náklady na údržbu a negativní dopady na sektor oprav, způsobených EASA.
<P>
Ale tato agentura se netýká jen velkých komerčních leteckých společností nebo podniků. Týká se také soukromých pilotů, jako jsem já. Jsem znepokojen. Vezměte nástroj hodnocení meteorologických podmínek (IMC), který já sám mám: certifikace, která dovoluje soukromým pilotům ve Spojeném království létat s použitím nástrojů letedla pro létání v méně příznivých povětrnostních podmínkách - dobrá, chápu, nyní je ohrožena ze strany EASA.
<P>
Časopis Flyer ve Spojeném království píše, že v případě IMC nepomohla skutečnost, že je určen zvláště pro britské podmínky. Počasí ve Spojeném království je takové, že piloti potřebují nástroj IMC více než ostatní. Jeho vyškrtnutí by mohlo mít pro lehký letecký průmysl ve Spojeném království katastrofální následky a mohlo by vést k tomu, že by tisíce pilotů, včetně mě, mělo účinně zrušené certifikáty. Musím se zeptat, co dalšího má Komise v úmyslu, prosím, uklidněte mě a mnoho dalších pilotů ohledně tohoto důležitého tématu.
<P>
Jednání EASA je nepřijatelné. Obávám se, že ještě nesplňuje svůj účel. Jednotný letecký trh nechce dosáhnout toho, aby přetrvávalo narušení, aby přetrvávala zpoždění v řízeních a aby se v oblasti letectví nepoužíval společný zdravý rozum.
<SPEAKER ID="378" NAME="Jacques Barrot">
místopředseda Komise. - (FR) Paní předsedající, jsem zde k službám pana Kirkhopeho, který je vynikající pilot. Pokud se potýká s nějakými problémy ohledně Evropské agentury pro bezpečnost letectví (EASA) - a nemyslím si, že by agentura v poslední době podnikla nějaké kontroverzní kroky -, byl bych tím prvním, kdo byl protestoval a byl by vám k dispozici.
<P>
Když jsem toto řekl, přeji si také vás znova ujistit, , že nařízení agentury a její kontrolní funkce nebudou zahrnovat žádné požadavky týkající se dodatečných finančních zdrojů, pokud tyto úkoly budou financovány z veřejných fondů. Jednoduše žádám Parlament, aby zajistil, že agentura bude mít všechny prostředky nezbytné k tomu, aby, jak nám pan Bradbourn řekl, nemusela usilovat o poplatky, které by mohly být v některých případech přehnané.
<P>
Skutečně věřím, že výkon EASA v oboru byl pozitivní. Je samozřejmé, že jednání agentury se musí zdokonalit, ale cítím, že nesmíme podceňovat potenciál EASA pro evropské letectví jako celek. Důkazem toho je, že vám mohu říci, že paní Marion Blakeyová, bývalá správkyně Federálníletecké správy (FAA) ve Spojených státech, se setkala s agenturou v Kolíně, aby diskutovali o spolupráci, protože považuje EASA za velmi kvalitní agenturu. Paní Blakeyová mi to řekla osobně.
<P>
Velmi pečlivě jsem naslouchal komentářům pana Degutise. Jak jsem řekl, Komise neignoruje jeho argumenty. Posoudí ekonomický dopad na letecký trh, zda má být letectvo definováno jako komplex, a budu rád, když vám budu moci sdělit, že jsme podali řádnou odpověď na vaši otázku. Všiml jsem si, že jste také pilot, a nebudeme uzavírat tuto záležitost, aniž bychom ji pečlivě prozkoumali a provedli přiměřené kroky. Máte právo na tom trvat.
<P>
Paní předsedající, bylo by ode mě nezdvořilé tuto rozpravu protahovat. Zvláště rád bych poděkoval Parlamentu. Cítím, že jsme udělali velký pokrok v oblasti bezpečnosti, a jak pan Rack řekl, na jednotné evropské nebe jsme uložili funkční bloky vzdušného prostoru. Paní Lichtenbergerová právem říká, že tyto bloky mají zásadní význam pro efektivnější a pro životní prostředí příznivější oblohu.
<P>
Paní předsedající, proto tedy děkuji Parlamentu za jeho mimořádně dobrou práci na tomto úkolu. Proces bude mít další fáze - vše v patřičnou dobu -, ale věřím, že nyní máme nařízení, které učiní evropské nebe bezpečnější než kdykoliv předtím. Ještě jednou bych rád vyjádřil Parlamentu své poděkování.
<SPEAKER ID="379" NAME="Předsedající">
Rozprava je ukončena.
<P>
Hlasování se bude konat zítra, ve středu 12. prosince 2007.
<P>
Písemná prohlášení (Článek 142)
<SPEAKER ID="380" NAME="Christine De Veyrac  " AFFILIATION="PPE-DE">
písemně. - (FR) Těší mě, že jsme s Radou zajistili vyváženou dohodu. To by nám mělo pomoci v rychlém zavedení textu, který bude skutečně představovat pokrok pro EU a bezpečnost cestujících.
<P>
Nyní budou všechna letadla ze třetích zemí podrobena kontrole a budou muset získat osvědčení potřebné k přepravě cestujících v rámci EU, a to je také výsledkem pokroku ohledně harmonizace ochrany evropských občanů. Rozšiřuje to proces, který začal evropskou černou listinou, poskytující stejnou ochranu všem cestujícím bez ohledu na to, jaké letiště v rámci EU používají.
<P>
Než skončím, ještě bych ráda zmínila jiný bod, který považuji za důležitý. Při nedávném přijetí projektu Galileo se vzalo 50 milionů EUR z rozpočtů několika evropských agentur, a Evropská agentura pro bezpečnost letectví (EASA) byla jednou z nich. Já jsem vždy podporovala projekt Galileo, protože je pro mou oblast zvláště důležitý, jsem velmi ráda, že jsme dosáhli dohody o tom, jak bude financován. Nicméně bych ráda zdůraznila, že nemůžeme současně rozšiřovat pravomoci agentury a přitom snižovat její rozpočet. EASA nesmí být postižena touto daní.

<CHAPTER ID="006-03">
3. Program Společenství pro zaměstnanost a sociální solidaritu - Progress (
<P>
- Před hlasováním:
<SPEAKER ID="087" NAME="Kinga Göncz">
zpravodajka. - (HU) Chtěla bych říci jen několik slov. Na jedné straně bych ráda poděkovala za spolupráci stínových zpravodajů během těchto velmi náročných vyjednávání, za spolupráci výboru a, což je velmi důležité, za spolupráci španělského předsednictví. Když jednání vázla, španělské předsednictví je na počátku tohoto roku opět uvedlo do pohybu.
<P>
Základním kompromisem je, že Rada schválila text pro nástroj mikrofinancování přijatý Parlamentem při prvním čtení, který byl důležitý pro rychlé uvedení do praxe. Další důležitou součástí kompromisu je, že 60 milionů EUR je přiděleno z programu Progress a 40 milionů EUR z rezerv, přičemž finanční nástroje až do výše 20 milionů EUR mohou být na doporučení Komise do programu Progress vráceny. Chtěla bych požádat Radu, aby si přečetla znění sdělení v této záležitosti, a bylo by důležité je uveřejnit v okamžiku, kdy bude znění této dohody zveřejněno v Úředním věstníku.
<P>
Budeme mít v rukou velmi důležitý nástroj pro řešení krize. Chtěla bych požádat všechny o pomoc při zajištění toho, aby se tyto informace dostaly k členským státům, aby více lidí, kteří mají problémy, mohlo využít tohoto nástroje při nastartování podnikání. Jménem svým i jménem výboru mohu slíbit, že budu sledovat spuštění i následný chod programu. Upřímně doufáme, že bude úspěšný.
<SPEAKER ID="088" NAME="Viviane Reding">
místopředsedkyně Komise. - Pane předsedající, domnívám se, že je důležité, abych jménem Komise učinila následující prohlášení, o které mě Parlament požádal.
<P>
Finanční příspěvek z rozpočtu Evropské unie na facilitu pro období od 1. ledna 2010 do 31. prosince 2013 byl stanoven na 100 milionů EUR a má být částečně financován omezením programu Progress o 60 milionů EUR. Při představení svého návrhu rozpočtu Komise ponechá dostatečnou nepřidělenou rezervu v rámci výdajového stropu položky 1a, přičemž rozpočtové orgány - Rada a Parlament - mohou v souladu s bodem 37 interinstitucionální dohody ze dne 17. května 2006 o rozpočtové kázni a řádném finančním řízení rozhodnout o zvýšení částky pro program Progress maximálně o 20 milionů EUR v období 2011-2013.

<CHAPTER ID="004-15">
15. Struktura a výše spotřební daně z tabákových výrobků (
<P>
- Před hlasováním
<SPEAKER ID="118" NAME="Zsolt László Becsey">
zpravodaj. - (HU) Abych trochu oživil dnešní hlasování, požádal jsem o slovo, neboť toto je otázka, kterou jsme nebyli schopni projednat v plénu. Chtěl bych vám ve stručnosti říci, kolegové poslanci, že jsme dospěli ke konci velmi dlouhého vyjednávání. Jde o velmi citlivé téma a já bych byl nerad, aby se stalo totéž, co s tématem alkoholu, k němuž se Parlament nevyjádřil.
<P>
V tomto případě uvažujeme o zvýšení ceny, mimo jiné z hlediska zdraví, ale nemůžeme být tak fanatičtí a zavést takové zvýšení cen, jež některé členské státy prostě nemohou unést nebo které by vedly ke zvýšené míře pašování, zejména v okrajových členských státech.
<P>
Proto vás všechny žádám, abyste hlasovali zodpovědně a zvážili mírné, ale jednoznačné zvýšení cen nad minimální úroveň. Rád bych vás tedy požádal, abyste přijali můj návrh týkající se hlasování v této věci, který po určitém kompromisu přijal Výbor pro hospodářské a měnové záležitosti. Stejně tak žádám všechny své kolegy poslance, aby jednali zodpovědně a tak, abychom mohli Radě předat svůj postoj k této velmi sporné otázce velkou většinou.

<CHAPTER ID="016">
Jednominutové projevy k důležitým politickým otázkám
<SPEAKER ID="196" NAME="Předsedající">
Dalším bodem jsou jednominutové projevy k důležitým politickým otázkám.
<SPEAKER ID="197" NAME="Mairead McGuinness" AFFILIATION="PPE-DE">
Pane předsedající, jak víte, v Irsku probíhá diskuse o Lisabonské smlouvě, neboť máme výsadu o této smlouvě jako voliči hlasovat. Rovněž však mezi zemědělsko-podnikatelským odvětvím a naším komisařem pro obchod, Peterem Mandelsonem, probíhá - a dnes zesiluje - válka slov, která se nyní ke značnému politování ještě prohloubila a je už téměř nezvladatelné oddělit obavy o světové obchodní jednání od hlasování o Lisabonské smlouvě.
<P>
Osobně mám za to, že z tohoto bodu můžeme ustoupit, ovšem pouze v případě, dozvědí-li se lidé fakta. Ráda bych zde tento večer zdůraznila - a říká se, že tato sněmovna je tepem demokracie a tepem Evropské unie - že my, jakožto volení zástupci, musíme znát fakta, která nám dá Komise. Napsala jsem panu komisaři. Na odpověď čekám šest týdnů. Tolik k tomuto bodu. Lisabonská smlouva je však důležitá a je ostuda, že jsou tyto dva problémy spolu spojovány.
<SPEAKER ID="198" NAME="Marianne Mikko" AFFILIATION="PSE">
(ET) dámy a pánové, svoboda slova je nejvýznamnějším prvkem demokracie. Nemůže podléhat žádným kompromisům.
<P>
2. května, pouhý den po Světovém dni svobody tisku, byl soudním příkazem zmrazen bankovní účet moldavských novin Jurnal de Chisnau. Došlo k tomu na základě toho, že tyto noviny informovaly o obvinění státního veřejného žalobce ze znásilnění. Opakuji: informovaly a uvedly přehled, tedy učinily to, co mají sdělovací prostředky dělat.
<P>
Jako novinářka s dvacetiletou zkušeností a stávající předsedkyně moldavské delegace tento čin otevřeně odsuzuji. Své obavy rovněž vyjádřilo několik mezinárodních novinářských organizací. Tento soudní příkaz není ničím jiným než novým prostředkem porušování svobody slova v Moldavsku.
<P>
Evropská unie musí Moldavsku nadále poskytovat rozsáhlou podporu. Evropa jedenadvacátého století je Evropa svobody slova. Cokoli jiného by znamenalo, že je demokracie v ohrožení. Neměli bychom jen tak čekat, až to bude opravdu špatné. Naopak, ve jménu demokracie bychom měli každého, kdo pošlapává naše nejcennější hodnoty, podrobit tvrdé slovní kritice. Demokracie a svoboda slova jsou nenahraditelné.
<SPEAKER ID="199" NAME="Danutë Budreikaitë" AFFILIATION="ALDE">
- (LT) Dosud si pamatuji, když jsem četla průvodce Evropskou unií, že se v něm uvádí, že solidarita členských států je jednou z nejvýznamnějších hodnot Evropy, přičemž skutečnou hnací silou vnitřního trhu EU jsou malé země, tj. země Beneluxu. Jako stejně významné se v něm považují zájmy každé země.
<P>
Dnes však zájmy největších zemí spojené s energetikou zastínily veškeré hodnoty EU do takové míry, že zde hrozí, že budou energetickými ostrovy navždy. Přeruší-li Rusko dodávky zemního plynu do Litvy, obviní velké členské státy společně s Ruskem Litvu, že kvůli ní Evropa zcela závisí na zájmech postsovětských zemí spojených s energetikou. Jinými slovy, postsovětské země zavádějí program, který nepředstavuje vztahy mezi Ruskem a EU, čímž se zároveň zabraňuje strategické spolupráci.
<P>
Jako by EU nezaznamenala, že rozvodná síť zemního plynu společnosti Gazprom již prakticky pokrývá celou EU, a my velmi brzy zjistíme, kdo ovládá dodávky energie v Evropě.
<P>
Chtěla bych přesvědčit Evropskou komisi a členské státy, aby nezahajovaly jednání s Ruskem, dokud nebude dosaženo konsenzu se všemi členskými státy, jak velkými, tak malými. Dvojí standardy EU jsou dlouholetou ostudou.
<SPEAKER ID="200" NAME="Mikel Irujo Amezaga" AFFILIATION="Verts/ALE">
(ES) Pane předsedající, včera Evropská komise zveřejnila zprávu, v níž uvádí, že zvláštní daň označovaná jako "zvláštní daň na maloobchodní slevy na určitá paliva" není v souladu s právními předpisy Společenství.
<P>
Komise má kromě jiného za to, že hlavním účelem této daně je posílit autonomii regionů a dát jim tak prostředky k získání příjmů z daní.
<P>
Zítra, 8. května, generální advokát předloží v Lucemburku ohledně tohoto případu své stanovisko, v němž bude stanoveno, zda mají baskické provinciální rady nebo území možnost vydávat zákony.
<P>
Vzhledem k tomu, že Komise považuje jakékoli narušení daňových sazeb za státní podporu, dalo by se říci, že je Komise proti jakékoli jiné entitě, která může stanovit vlastní daňovou sazbu, než je stát.
<P>
Proto vyzývám Parlament, aby tuto věc zvážil a požádal Komisi, aby změnila svůj politický směr, protože by tak mohla omezit autonomii, již má zaručenu řada území, která nejsou státy.
<SPEAKER ID="201" NAME="Zdzisław Zbigniew Podkański" AFFILIATION="UEN">
Pane předsedající, jsem rád, že dochází k přezkumu společné zemědělské politiky a že jsou prováděny první protikrizové kroky v oblasti šetření potravinami.
<P>
Navržené závěry a přijatá rozhodnutí jsou však naneštěstí zmatené a nepřiměřené. Je třeba zcela jasně říci, že společná zemědělská politika ve stávající podobě vede ke ztrátám biologické bezpečnosti v Evropské unii a k prohloubení potravinové krize. Důsledkem omezování zemědělské výroby, příkazů, zákazů, kvót a kontingentů je další zmenšování zásob potravin, zejména v nově přistoupivších zemích. Před zahájením integračního procesu EU například Polsko vyrábělo dvakrát tolik potravin co dnes. Nyní by jich vyrábělo mnohem více, kdyby mu to bylo umožněno.
<P>
Závěr je velmi jednoduchý: máme-li nedostatek potravin, umožněme těm, kteří mají potenciál je vyrábět, aby je vyráběli, a tím myslím nové členské státy.
<SPEAKER ID="202" NAME="Diamanto Manolakou" AFFILIATION="GUE/NGL">
(EL) Pane předsedající, v ulicích kolem istanbulského náměstí Taksim a v ústředí konfederace pracujících DISK začalo více než 30 tisíc policistů se zvláštními vojenskými jednotkami, vodními děly a slzným plynem mlátit a masakrovat pracující. V důsledku toho bylo zatčeno a zraněno více než 500 demonstrantů.
<P>
Chceme vyjádřit svou solidaritu s pracující třídou a obecně se všemi tureckými pracujícími. Žádáme, aby bylo ukončeno stíhání za politickou a odborovou činnost. Pracující třída má nezcizitelné právo na prvomájovou stávku a demonstrace. V tento den si připomínáme pracující, kteří padli v třídním boji, bránili a budovali svůj úspěch a likvidovali veškeré vykořisťování lidí.
<P>
Rádi bychom odsoudili nepřípustný zákaz a brutální potlačování ze strany turecké vlády. Zároveň podporujeme právo odborů a politických stran, aby pořádaly své prvomájové shromáždění na istanbulském historickém náměstí Taksim, kde bylo dne 1. května 1977 zavražděno 34 pracujících.
<SPEAKER ID="204" NAME="Csaba Sándor Tabajdi" AFFILIATION="PSE">
(HU) Pane předsedající, blahopřeju s upřímnou vřelostí a v nejvyšší úctě kancléřce Angele Merkelové k letošnímu udělení ceny Karla Velikého. Přispěla mimořádnou měrou k prosazování Lisabonské smlouvy a k usnadnění integrace nových členských států. Rovněž vítám skutečnost, že byly letos poprvé uděleny ceny Karla Velikého pro mládež. Mám zvláště velkou radost a jsem hrdý na to, že tato první cena Karla Velikého pro mládež byla udělena v Maďarsku, skvělé skupině mladých Maďarů, Nadaci Ference Rákócziho, za její projekt Studenti bez hranic. Maďarské skupině vřele blahopřeji, stejně jako držitelům stříbrné medaile z Velké Británie a oceněným bronzovou medailí z Řecka. Maďarský projekt Studenti bez hranic je jedinečný v tom, že přináší příležitost mladým z maďarských etnických menšinových společenství v zúčastněných zemích, Slovensku, Rumunsku, na Ukrajině a v Srbsku, aby si předávali myšlenky spojené se vzděláváním a kulturními otázkami v Evropě. V souvislosti s touto význačnou evropskou cenou se jedná o milník, neboť v rámci jejího udělení byla oceněna podpora vztahů mezi částmi etnické skupiny, které žijí v zemi původu a v zahraničí.
<SPEAKER ID="205" NAME="Předsedající">
Velmi vám děkuji, pane Tabadji. Jistě vás potěší, když vám řeknu, že jsem měl tu čest zasedat v porotě, která cenu Karla Velikého pro mládež udělila. Chci, abyste věděl, že jsme učinili toto správné rozhodnutí.
<SPEAKER ID="206" NAME="Marco Pannella" AFFILIATION="ALDE">
(IT) Pane předsedající, dámy a pánové, věřící by to měli vědět lépe než já, bezvěrec, ale od 13. do 17. května ve Vietnamu slaví významný svátek dle buddhistického kalendáře: Wesak, den narození Buddhy. Zdá se tak, že dnes ve Vietnamu nejvyšší patriarcha Sjednocené buddhistické církve Vietnamu, Thich Huyen Quang, který byl 26 let v domácím vězení ve svém chrámu, a jeho zástupce Thich Quang Do, kandidát, jehož řada z nás nominovala, nebude moci tento obřad svobodně sloužit. Pane předsedající, během uplynulých 26 let jsme jakožto Parlament žádali patnáctkrát o jejich propuštění. Domnívám se, že čas vypršel, ale Evropě bohužel čas nevypršel, vrátil se. Takže se, dámy a pánové, mějte na pozoru.
<SPEAKER ID="207" NAME="Ilda Figueiredo" AFFILIATION="GUE/NGL">
(PT) Skutečná krizová situace, která má dopad na rozsáhlé oblasti severního Portugalska jako důsledek zavření řady malých a středních podniků nebo přemístění nadnárodních společností nebo také kvůli velmi nízkým mzdám, byla příčinou toho, že se více než 100 000 pracujících přesunulo do Španělska a dalších zemí EU, ve většině případech za prací na stavbách. Tito pracující často skončili v nejisté situaci, v mnoha případech jim skončila práce, jiní zjistili, že jejich smlouva není splněna a sliby nebyly dodrženy, mzda nedosahuje zákonného minima nebo je jejich pracovní doba přehnaně dlouhá; firmy, které je najímají, zkrátka obecně nesplnily své povinnosti. Proto zdůrazňujeme, že v zemích, kde k těmto situacím dochází, je naléhavě nutné účinné sledování a že je třeba naléhavě podniknout opatření proti takovým nezákonným praktikám. Odbory například navrhly, aby stavebním firmám, jež nedodržují práva pracujících nebo neplní požadavek poskytovat každý měsíc informace s úplným seznamem pracujících na výplatní listině, včetně těch, které se přemístily nebo neplní své povinnosti, bylo odebráno povolení.
<SPEAKER ID="208" NAME="Silvia-Adriana Ţicău" AFFILIATION="PSE">
(RO) Pane předsedající, dne 9. května 2008 oslavíme padesáté výročí založení Evropské unie. Je to pro všechny občany dobrá příležitost dívat se s důvěrou a oddaností do budoucnosti.
<P>
Nyní na evropské úrovni jednáme o reformě zemědělské politiky, budoucí společné energetické politice, rozšíření transevropské sítě v odvětví dopravních struktur, telekomunikací a energetiky, změnách klimatu a rozpočtové reformě Unie.
<P>
Lisabonská smlouva již byla ratifikována parlamenty 11 členských států jako Rumunsko. V nové smlouvě se zdůrazňuje význam sociální tržní ekonomiky s vysokým stupněm konkurenceschopnosti k udržitelnému rozvoji Evropy. Fungování jednotného trhu rovněž podporuje sladění sociálních systémů v členských státech. V Listině základních lidských práv, která má právní způsobilost, se potvrzují základní práva. Evropští socialisté mají za cíl vybudovat počínaje společnými hodnotami - sociální spravedlnost, rovnost a prosperita pro každého - sociální demokracii, společnost, jež nikoho nevylučuje a jejíž občané mají rovné příležitosti. Podstatou sociálnědemokratického přístupu je budování sociální Evropy.
<SPEAKER ID="209" NAME="Marco Cappato" AFFILIATION="ALDE">
. - (IT) Pane předsedající, dámy a pánové, stejně jako kolega pan Pannella bych rád upozornil poslance na to, co se odehrává ve Vietnamu, a netýká se to jen vůdce Sjednocené buddhistické církve, jemuž je přes 80 let a jenž je více než 20 let v domácím vězení, ale také pronásledování obyvatel žijících ve vysočině středního Vietnamu.
<P>
Dostáváme nové informace od Kok Ksora a Montagnardské nadace, například 28. dubna zabila vietnamská policie a bezpečnostní složky Y-Tao Ebana a 15. dubna zabili čtyři vietnamští policisté dvě děti z etnické skupiny Degar. Chci tím požádat o podporu dopisů, které kolují mezi všemi poslanci, jež jsou určené vietnamskému režimu a vyzývá se jimi mezinárodní společenství a Evropské orgány, aby na situaci ve Vietnamu reagovali.
<SPEAKER ID="210" NAME="Pedro Guerreiro" AFFILIATION="GUE/NGL">
(PT) Vzhledem k ustavičným odsouzeníhodným pokusům Maroka o zablokování jednání probíhajících pod záštitou OSN, jejichž cílem je uplatnění nezcizitelného práva obyvatel Sahrawi na sebeurčení, a jejich zavedení do slepé uličky, rád bych využil této příležitosti a vyzdvihnul potřebu plného dodržování práva obyvatel Sahrawi na sebeurčení, které je jediným realistickým, spravedlivým a trvalým řešením konfliktu, to jest ukončení hanebné kolonizace. Dále musíme trvat na tom, aby bylo dodržováno mezinárodní právo a rezoluce OSN, pranýřovat a odsuzovat marocké brutální potlačování vlastenců Sahrawi na okupovaných územích, kteří vzdorují kolonizaci a bojují za legitimní právo svého národa na sebeurčení, odsuzovat skutečně dramatickou humanitární situaci, v níž se obyvatelé Sahrawi nacházejí, kdy musí žít mimo svou zemi v uprchlických táborech, a musíme požadovat bezodkladnou náležitou mezinárodní humanitární pomoc.
<SPEAKER ID="211" NAME="Marios Matsakis" AFFILIATION="ALDE">
Pane předsedající, cyklon, který v sobotu zasáhl Barmu, zpustošil tuto zemi a přinesl utrpení jejím obyvatelům.
<P>
V aktualizovaných zprávách se hovoří o 22 000 mrtvých, 40 000 pohřešovaných, stovkách tisících raněných a jednom milionu lidí, kteří přišli o domov. Navzdory tomu, jak nelogické a kruté se to zdá být, mezinárodní snahy o pomoc byly narušeny barmským vojenským diktátorským režimem.
<P>
Jedním příkladem je skutečnost, že čtyři dny poté, co ke katastrofě došlo, nejsou dosud víza pro zahraniční pomocníky vydávána včas a barmští generálové předvádějí směšně naivní výmluvy, které žádný inteligentní člověk nebere vážně.
<P>
Mohl by předseda této sněmovny, kromě své soustrasti, kterou dnes vyjádřil, zaslat velmi ostré varování barmské juntě a nepřímo i jejím poručníkům v Pekingu, aby přestali mařit úsilí mezinárodní pomoci a začali se ke svým vlastním lidem chovat, ne-li demokraticky, alespoň lidsky?
<SPEAKER ID="212" NAME="Genowefa Grabowska" AFFILIATION="PSE">
- (PL) Pane předsedající, lidé v Evropské unii stárnou. Z demografických prognóz máme znepokojivý obraz poklesu produktivní populace do roku 2030 až o 20 milionů.
<P>
Takováto situace pro nás není dobrá, a proto musíme podporovat nárůst, včetně přirozeného nárůstu. Potýkáme se s problémem neplodnosti a sterility. Světová zdravotnická organizace uznala neplodnost jako nemoc, kterou lze léčit mimo jiné metodou in vitro. S přibývajícími lety se zvyšuje počet párů, pro něž je oplodnění touto metodou jediná možnost mít potomky. Tato cesta je však drahá a ne všechny země náklady s ní spojené hradí. Pro mnoho párů jsou tyto náklady překážkou, kvůli které tuto léčbu nemohou podstoupit. Je paradoxní, že alkoholismus, rakovina plic a AIDS se v Evropě léčí, zatímco neplodnost se neléčí ve všech zemích.
<P>
Proto poukazuji na tuto skutečnost a chtěla bych, aby měli občané EU rovné příležitosti a byla jim zajištěna příležitost léčby in vitro za rovných podmínek a na základě rovného přístupu ke zdravotnickým službám.
<SPEAKER ID="213" NAME="Csaba Sógor" AFFILIATION="PPE-DE">
(HU) Děkuji vám, pane předsedající. Dámy a pánové, tento týden v Evropském parlamentu jednáme o záležitostech spojených mimo jiné se sportem. Tato otázka aktuálně nabrala v Rumunsku zvláštního rázu. S blížícím se finále letošního mistrovství ve fotbale byli v několika posledních týdnech vystaveni ohromnému tlaku mužstva a hráči, kteří by mohli ovlivnit konečný výsledek šampionátu. V televizi byly odvysílány hádky, intriky, rvačky, přerušené zápasy, a to všechno protože pro některé lidi bylo nepředstavitelné, že by se mohl stát vítězem někdo jiný než mužstvo hlavního města. V rozhodujícím zápase udrželo vedení mužstvo města Kluž. Doufejme, že hlavním problémem není to, že v mužstvu Kluže je jen několik etnických rumunských hráčů nebo že je vlastní jeden Maďar. Ke střetu policie a fanoušků došlo v témže městě, kde byli v posledních dvou měsících s téměř předvídatelnou pravidelností zmláceni Maďaři za to, že používají svůj mateřský jazyk. To vše se pojí s náladami zaměřenými proti menšinám, jež rozdmýchávají extremističtí politici. Jak ve sportu, tak v politice si musíme zvyknout na to, že jeden či dva vlivní nebo ústřední politici se mohou snažit ovládat rozhodnutí a výsledky, avšak o skutečných výsledcích rozhoduje sladěná spolupráce, oddanost a fair play. Děkuji vám.
<SPEAKER ID="214" NAME="Czesław Adam Siekierski" AFFILIATION="PPE-DE">
- (PL) Pane předsedající, na posledním plenárním zasedání Parlamentu jsme jednali o problému rostoucích cen potravin. Ten se kryl se závažnou diskusí týkající se přezkumu společné zemědělské politiky.
<P>
Nyní, když máme čelit celosvětovému problému potravinové krize, musíme si položit otázku, kde jsou příčiny tohoto stavu a kde jsme se dopustili chyb.
<P>
Po více než 30 let byl trh EU s potravinami poměrně stabilní a tím se do jisté míry otupila naše bdělost. V tomto období neprobíhalo příslušné sledování existujících procesů a nebyla zanalyzována spojitost mezi nárůstem výroby potravin a celkovým vývojem hospodářství, mezi rostoucím blahobytem některých společností a zvyšující se poptávkou. Tak rychlý hospodářský rozvoj, k jakému došlo v Číně a Indii, ve skutečnosti vyústil s ohledem na počet obyvatel v rostoucí spotřebu s následným výrazným zvýšením požadavků potravin. V nedávné době jsme také zaznamenali nárůst výrobních nákladů, zejména spojených s cenami paliv a energie.
<SPEAKER ID="215" NAME="Předsedající">
Tím je tento bod uzavřen.

<CHAPTER ID="007-10">
10. Žádost o zbavení poslanecké imunity pana Franka Vanhecke (
<P>
- Před hlasováním:
<SPEAKER ID="132" NAME="Bruno Gollnisch" AFFILIATION="NI">
- (FR) Pane předsedající, moje žádost vychází z článku 168 jednacího řádu. Pane předsedající, deset let jsem byl členem Výboru pro jednací řád, ověřování pověřovacích listin a pro imunitu. Pozorně jsem četl zprávu pana Lehneho a musím - dlužno říct, že bez ohledu na politické přesvědčení dotyčného poslance - vyjádřit svůj údiv nad tím, že se v této otázce odchylujeme od zavedených precedenčních rozhodnutí tohoto výboru, v nichž padlo zachování parlamentní imunity poslanců stíhaných z politických důvodů.
<P>
Pan Vanhecke je však stíhán jakožto osoba zodpovědná za zveřejnování informací. Je stíhán za článek, jehož autor je znám, a dle belgického právního řádu, jak je ve zprávě potvrzeno, by v takovém případě osoba zodpovědná za zveřejňování informací neměla být stíhána. A navíc je stíhání založeno na tom, že byla odhalena zahraniční identita člověka, který zhanobil hroby. Stalo se tak na základě iniciativy členů Rady z řad belgických socialistů.
<P>
Je jasné, a to je, pane předsedající, poslední věc, kterou bych chtěl říci ...
<P>
(Předsedající řečníka přerušil)
<SPEAKER ID="133" NAME="Předsedající">
Pane Gollnischi, nezlobte se, ale není povolena žádná rozprava o hlasování tohoto druhu; udělil jsem vám slovo na jednu minutu, abyste uvedl další podrobnosti týkající se vaší žádosti, hovořil jste však déle a my nemůžeme zahájit rozpravu.
<P>
(Návrh vrátit záležitost výboru byl zamítnut.)

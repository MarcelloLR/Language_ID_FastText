<CHAPTER ID="027">
Zpráva o politice v oblasti hospodářské soutěže za rok 2006 a 2007 (krátké přednesení)  
<SPEAKER ID="229" NAME="Předsedající">
Dalším bodem je krátké přednesení zprávy Jonathana Evanse jménem Hospodářského a měnového výboru o zprávách o politice v oblasti hospodářské soutěže za rok 2006 a 2007.
<SPEAKER ID="230" NAME="Jonathan Evans">
zpravodaj. - Pane předsedající, Evropská komise vydala svou výroční zprávu o hospodářské soutěži a teď je tradičně řada na Parlamentu, aby jí věnoval pozornost a vydal k ní reakci z vlastního podnětu.
<P>
Tentokrát jsme z časových důvodů spojili zprávy za rok 2006 a 2007, avšak - slovy komisaře Barrota, která zmínil před okamžikem - souvislosti tohoto projednávání těcho zpráv se poměrně výrazně změnily, neboť jsme projednávání této zprávy zahájili již před nějakým časem. V té době jsme se zaměřovali na celkovou modernizaci politiky v oblasti hospodářské soutěže, kde velký kus práce odvedli bývalý komisař Mario Monti a současná komisařka Neelie Kroesová, a na zkoumání toho, jaký dopad to bude mít na schopnost Komise řešit otázku zneužívání tržní síly a účinněji řešit otázky fúzí a veřejné podpory. Přesto jsou tyto zprávy podle velice dobré, a je to zřejmé i z reakce, které se nám dostalo v rámci vlastní zprávy Parlamentu. Setkali jsme se s rekordní aktivitou na straně Komise v otázce řešení tvrdých kartelů, zaznamenali jsme vývoj v systému omilostnění, viděli jsme rekordní pokuty udělené Komisí a rovněž mimořádnou aktivitu, pokud jde o fúze a oznámení o veřejné podpoře.
<P>
Tento proces nabírá ve smyslu modernizace skutečně tempo, neboť Komise v současné době předkládá v bílé knize návrhy na zavedení soukromé škody. To také náš výbor i Parlament podporují.
<P>
Náš výbor upozornil na dvě specifické otázky - co považujeme za nerovný vztah mezi výrobci a obchodníky, zvláště v souvislosti s maloobchodním prodejem potravin. Parlament skutečně vydal písemné prohlášení v této věci, podepsané více než polovinou poslanců. Náš výbor dále vyjádřil určité obavy ve věci nezákonných praktik v odvětví služeb.
<P>
Připomínám však, že okolnosti se změnily, neboť samozřejmě všichni uznáváme, že od té doby, kdy Komise zprávy vydala, dostala její práce - zejména pokud jde o veřejnou podporu - podstatně jiný rozměr. Komise se nyní téměř denně zabývá dopadem záchranných opatření k nimž dochází v souvislosti se současnou finanční nestabilitou. Je velmi důležité - a uvádí se to i v naší zprávě -, abychom si při řešení těchto věcí uvědomili nové výzvy, které bude muset řešit účinný otevřený trh.
<P>
Je velmi důležité, že v okamžiku, kdy Komise uděluje svůj souhlas, činí tak způsobem, který je v souladu se Smlouvou, a nevytváří tak velkou tržní sílu, která by v budoucnosti mohla položit základ pro zneužívání vlastního postavení.
<P>
Odvětví bankovnictví ve Spojeném království je nyní jednoznačně oblastí, v níž bude nezbytné, jakmile se hospodářská situace poněkud zklidní, provést obecné přezkoumání stávající nové architektury a toho, zda je tato architektura skutečně v souladu s fungováním volného, spravedlivého a otevřeného trhu. Komisařka Kroesová nás v tomto ohledu opakovaně ujistila, přesto to náš výbor zahrnul i do této zprávy. Obecně zastáváme stanovisko, že Komise si zaslouží za svou práci pochvalu, a to je vyznění této zprávy, která, jak věřím, bude zítra velkou většinou přijata.
<SPEAKER ID="231" NAME="Jacques Barrot">
místopředseda Komise. - (FR) Pane předsedající, pane Evansi, především bych vám rád jménem Neelie Kroesové a celé Komise poděkoval.
<P>
Opravdu vítáme jednoznačnou podporu, kterou Evropský parlament vyjádřil ve své zprávě neústupnému a rozhodnému uplatňování politiky v oblasti hospodářské soutěže ve všech těchto oblastech činnosti: boj proti trustům a kartelům, kontrola fúzí a akvizic a veřejná podpora.
<P>
Komise vítá především význam, který Evropský parlament přikládá personálním potřebám generálního ředitelství pro hospodářskou soutěž, jež v současné hospodářské krizi čelí narůstajícímu množství práce.
<P>
V době recese je Komise i nadále odhodlána rozhodně zakročit proti požadavku na protekcionismus. Komise vítá varování Evropského parlamentu, aby nebyla pozastavována pravidla hospodářské soutěže, která jsou v tomto úsilí důležitou oporou. Neměli bychom zapomínat, pane Evansi, na to, že tato pravidla hospodářské soutěže mají rovněž za úkol povzbudit produktivitu a umožnit nám dosáhnout ještě lepšího stavu než před krizí.
<P>
Rok 2009 musí být rokem spolupráce. Spoléháme na podporu všech evropských institucí a našich mezinárodních partnerů v novém nastartování ekonomiky a zajištění správného fungování trhu.
<P>
Děkuji, pane Evansi. Můžete si být jist, že paní Kroesovou vaše zpráva velmi zaujala, jak vám již ostatně sama určitě řekla.
<SPEAKER ID="232" NAME="Předsedající">
Rozprava je uzavřena.
<P>
Hlasování se bude konat zítra.
<P>
Dalším bodem mělo být krátké přednesení zprávy Claire Gibaultouvé jménem Výboru pro práva žen a rovnost pohlaví o rovném zacházení a přístupu pro muže a ženy v oblasti divadelního umění.
<P>
Domnívám se, že jde o velice zajímavou zprávu. Bohužel nás paní Gibaultová informovala, že se dnes nemůže dostavit, aby svou zprávu představila. Vzhledem k tomu, že neurčila svého zástupce, nejsem v souladu s jednacím řádem oprávněn poskytnout prostor nikomu jinému. Krátké představení její zprávy se tedy neuskuteční.
<P>
Hlasování o této zprávě se však bude konat zítra, jak je stanoveno v pořadu jednání.
<SPEAKER ID="991" NAME="Louis Grech  " AFFILIATION="PSE">
písemně. - Vítám úsilí Komise v oblasti hospodářské soutěže, její účinné řešení kartelů a mimořádně vysoké pokuty, které byly v letech 2006 a 2007 viníkům uděleny. Plně podporuji závěr Komise, že evropské trhy s energií nefungují, jak by měly. V této souvislosti je velkým zklamáním skutečnost, že Evropská rada nevyřešila otázky, které Komise vznesla ve své odvětvové analýze. Náklady na energie představují podíl na rozpočtech domácností, který roste závratným tempem, a můžeme vidět dopad finanční krize v podobě nárůstu chudoby v celé EU. Je nepřijatelné, aby nedostatečné trhy s energiemi narušovaly trh ke škodě podniků a spotřebitelů. V zájmu řešení nesmyslných cen energie bychom se měli pravděpodobně zabývat vytvořením nezávislých energetických regulačních orgánů ve všech členských státech, které by měly pravomoc zajistit, aby každý nárůst v cenové úrovni veřejných služeb, jako je energie a voda, kanalizace, letištní poplatky atd., musel být odůvodněný.
<SPEAKER ID="990" NAME="Eoin Ryan  " AFFILIATION="UEN">
písemně. - Plně podporuji požadavky ve zprávě pana poslance Evanse zaměřené na ochranu spotřebitele, zejména požadavek, aby Komise provedla odvětvové šetření v oblasti on-line reklamy. Spotřebitelé jsou často zmateni záměrně zavádějícími on-line nabídkami a reklamami, přestože se tomu evropské právní předpisy snaží zabránit. Komise musí vyvíjet takovou činnost, aby zajistila podporu právních předpisů v této oblasti, nikoli jen plané sliby v oblasti spotřebitelských práv.
<P>
Vítám požadavek, aby Komise provedla analýzu dopadů hospodářské soutěže na nerovné vztahy mezi dodavateli a obchodníky. Tento problém má v Irsku mimořádný význam. Nemělo by být možné, aby tato nerovnost v politice v oblasti hospodářské soutěže přetrvávala a postihovala tak spotřebitele, pro něž je současná doba beztak ekonomicky náročná.
<P>
Vítám rovněž obecné nařízení o blokových výjimkách (GBERS), které umožní členským státům schvalovat pomoc pro malé a střední podniky, regionální rozvoj, odbornou přípravu, zaměstnanost a rizikový kapitál. Měla by být urychleně realizována opatření na podporu podnikání a inovací a na posílení malých a středních podniků v této náročné době. Malé a střední podniky jsou úhelným kamenem hospodářství a je naší povinností zajistit, aby byly podporovány nejlépe, jak jsme toho společně schopni.

<CHAPTER ID="022">
Přizpůsobení určitých aktů regulativnímu postupu s kontrolou, nařízení "omnibus" (druhá část) - Přizpůsobení právních aktů novému rozhodnutí o komitologii (krátké přednesení)
<SPEAKER ID="159" NAME="Předsedající">
Dalším bodem je společná rozprava o níže uvedených zprávách:
<P>
, kterou předložil József Szájer jménem Výboru pro právní záležitosti k návrhu nařízení Evropského parlamentu a Rady o přizpůsobení určitých aktů přijatých postupem podle článku 251 Smlouvy regulativnímu postupu s kontrolou podle rozhodnutí Rady 1999/468/ES ve znění rozhodnutí 2006/512/ES - - druhá část - - C6-0476/2007 -, a
<P>
, kterou předložil József Szájer jménem Výboru pro právní záležitosti, obsahující doporučení Komisi o přizpůsobení právních aktů novému rozhodnutí o komitologii.
<SPEAKER ID="160" NAME="József Szájer">
zpravodaj. - (HU) Lidé mají dlouhodobou zkušenost s tím, že úřady s rozhodovací pravomocí a zejména prováděcí orgány se neobejdou bez parlamentní kontroly. Dnes, a to zejména ve vztahu k přípravě Lisabonské smlouvy, často slyšíme o takzvaném demokratickém deficitu Evropské unie a také velmi mnoho o byrokracii v Bruselu.
<P>
Je zajímavé, že dnes nepodporují Lisabonskou smlouvu právě ti, kterým by tato změna nejvíce pomohla, a ti, kdo jsou i nadále přesvědčeni, že Lisabonská smlouva zajišťuje právě účinnější kontrolu orgánu s prováděcí pravomocí, Evropské komise a takzvané evropské byrokracie. Rád bych, aby to vzali v úvahu všichni, kdo si myslí, že Lisabonská smlouva není potřebná.
<P>
Jsem přesvědčen, že zajištěním širších pravomocí Evropskému parlamentu, jenž je volen přímo občany, vůči Evropské komisi, budeme právě tomuto cíli sloužit. Zejména když Parlament a Rada nebo zákonodárný orgán delegují stále více pravomocí na prováděcí orgán v Evropě, pověřuje to Evropskou komisi v mnoha ohledech stanovením podrobných pravidel.
<P>
Ve značném množství případů potřebujeme reagovat okamžitě, když komplikovaný evropský právní mechanismus nefunguje, když se Rada a Parlament nemohou sejít, a v takových případech nezbývá než zmocnit Komisi v zájmu rychlé, účinné akce.
<P>
Toto se stále děje. Tyto dvě zprávy se týkají skutečnosti, že v rámci dohody uzavřené v roce 2006 Evropským parlamentem a Komisí se sféra vlivu a pravomoci Evropského parlamentu rozšíří o kontrolu činnosti Komise v oblastech provádění a zákonodárství. Do dnešní doby měl takovou příležitost jen jediný zákonodárný sbor, Rada.
<P>
Evropská komise vytvořila čtyři balíčky, z nichž jsme v průběhu letního zasedání schválili dva. Třetí přichází nyní a moje zpráva z vlastní iniciativy se týká zásad, podle nichž musí být tento proces prováděn, a toho, jak se musí kontrola protokolovat.
<P>
Zároveň bych rád potvrdil, že diskuse vytvořila dobrý kompromis, ale také bych rád plně vysvětlil, jménem Parlamentu, že to nepovažujeme za precedens, ani z hlediska postupů výboru, které v současností probíhají, ani při pohledu do budoucna.
<P>
Tyto kontrolní pravomoci bude mít bez ohledu na Lisabonskou smlouvu Parlament; jinými slovy, Lisabonská smlouva, která zajišťuje podobné pravomoci, šla o něco dále a tyto pravomoci si již v jejím rámci uvědomujeme.
<P>
Pro Parlament je to gigantický objem práce a musí mu být za tímto účelem zajištěny nutné nástroje; a právě z tohoto důvodu jsem také přijal opatření s ohledem na rozpočet, abychom odstraněním byrokracie zajistili Parlamentu příležitosti, které jsou nezbytné po dokončení tohoto nového úkolu. Jinými slovy, Parlament se také musí připravit na završení tohoto úkolu a myslím, že podniknutím tohoto kroku se Evropská unie stane demokratičtější a transparentnější. Jinými slovy, učiníme zásadní krok k tomu, aby byl prováděcí orgán kontrolován zákonodárným orgánem, a tedy svrchovanou mocí, v rámci evropských orgánů. Děkuji za pozornost.
<SPEAKER ID="161" NAME="Ján Figeľ">
člen Komise. - Pane předsedající, jménem Komise vítám tyto dvě zprávy, které předložil pan Szájer, a děkuji zpravodaji za jeho práci. Köszönöm szépen Jóska.
<P>
Shodou dosaženou v prvním čtení, které se týkalo tzv. " druhého omnibusu", bude další sada právních aktů přizpůsobená revidovanému rozhodnutí o komitologii. To bude znamenat silnější roli Parlamentu - vás - a větší demokratickou kontrolu. Komise je skutečně potěšena, že práce poměrně rychle postupuje a že se mezi třemi orgány - Radou, Parlamentem a Komisí - dosáhlo spravedlivých řešení.
<P>
Druhou zprávou Parlament vyzval Komisi, aby předložila nové návrhy na přizpůsobení dalšího omezeného počtu aktů. Ubezpečuji vás, že má Komise v úmyslu důkladně prozkoumat doporučení, která jste ve své zprávě učinil. V momentě, kdy bude toto vyhodnocení hotovo, budeme schopni rozhodnout, jak nejlépe na doporučení Parlamentu odpovědět.
<P>
A konečně mi také dovolte vyjádřit naději, že zkoumání dalšího omnibusu Radou a Parlamentem bude také probíhat rychle a hladce.
<SPEAKER ID="162" NAME="Předsedající">
Rozprava je ukončena.
<P>
Hlasování se bude konat zítra.

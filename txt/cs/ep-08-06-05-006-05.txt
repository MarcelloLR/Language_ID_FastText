<CHAPTER ID="006-05">
5. Systém Společenství proti nezákonnému, nehlášenému a neregulovanému rybolovu (
<P>
- Před hlasováním:
<SPEAKER ID="091" NAME="Marie-Hélène Aubert">
zpravodajka. - (FR) Pane předsedající, dámy a pánové, jak víte, odvětví rybolovu prochází momentálně závažnou krizí, nejen kvůli nárůstu cen nafty, což vyžaduje předkládání udržitelných, globálních návrhů, a ne pouze dočasná řešení, ale také kvůli špatnému řízení rybolovných zdrojů, kvůli tomu, že evropské rybářské lodě loví více ryb, než je únosné, a kvůli narůstajícímu počtu produktů nezákonného rybolovu, které se dostávají na evropský trh.
<P>
Tento velice výnosný nezákonný rybolov urychluje úpadek zdrojů ryb a mořských ekosystémů a destabilizuje celé odvětví, které pociťuje tlak této nekalé soutěže.
<P>
Návrh Evropské komise a tato zpráva jsou tudíž základními prvky v provádění udržitelného, odpovědného rybolovu, který umožňuje evropským rybářům vydělat si na živobytí.
<P>
Tato zpráva byla ve Výboru pro rybolov jednomyslně přijata. Naším dnešním cílem je vyslat zřetelný signál Radě, nejvíce zainteresovaným členským státům, které dnes musí převzít plnou odpovědnost a provést nezbytná, rychlá a účinná opatření. Spoléhám na vaše odhodlání.

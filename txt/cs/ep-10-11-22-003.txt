<CHAPTER ID="003">
Prohlášení předsednictví
<SPEAKER ID="007" NAME="Předseda">
S velkým uspokojení jsem přijal zprávu o propuštění vůdkyně barmské opozice Aun Schan Su Ťij z domácího vězení. Paní Su Ťij je jedním z prvních nositelů Sacharovovy ceny udělované Evropským parlamentem od roku 1988. Před dvaceti lety si ji však nemohla převzít osobně. Chtěl bych vám oznámit, že jsem paní Su Ťij již zaslal pozvání k návštěvě Evropského parlamentu a požádal jsem ji o vystoupení na jednom z našich plenárních zasedání.
<P>
Organizací spojených národů před 11 lety prohlásila 25. listopad Mezinárodním dnem proti násilí na ženách. Každý den se mnoho žen po celém světě stává obětí znásilnění, ponižování a domácího násilí. Obzvláště krutá je obřízka mladých žen, která se provádí v mnoha oblastech světa. Odhaduje se, že každý den ji podstoupí na 8 000 dívek. Doporučoval bych, abyste dnes všichni na znamení solidarity s kampaní za ukončení tohoto barbarského rituálu nosili okvětní lístek růže symbolizující náš odpor vůči této praxi. Chtěl bych také zdůraznit, že Evropský parlament i nadále pokračuje ve svém úsilí a vyzývá k úplnému ukončení fyzického a psychického násilí páchaného na ženách po mnoho let.

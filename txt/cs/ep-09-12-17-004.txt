<CHAPTER ID="004">
Pořad jednání
<SPEAKER ID="080" NAME="Martin Schulz" AFFILIATION="S&amp;D">
(DE) Vážený pane předsedo, vážené dámy, vážení pánové, chtěl bych vznést dvě procesní námitky a chtěl bych mít tu možnost, abych je vznesl jednu po druhé. Zaprvé mám požadavek pro celou sněmovnu. Tento požadavek se týká neodkladné záležitosti, o níž budeme debatovat dnes večer. Mám na mysli případ Aminatou Haidarové.
<P>
Dnes večer máme na programu neodkladnou záležitost. Chtěl bych požádat své kolegy poslance a poslankyně, aby do mě vložili svou důvěru, co se týče následujícího postupu. Někteří poslanci či poslankyně, kteří se nyní tímto případem úzce zabývají, vědí - a v této chvíli nemohu poskytovat více podrobností, ale jsem jedním z těch, kteří jsou zasvěceni -, že řešení tohoto případu budeme mít v průběhu tohoto dne. Význační vládní představitelé z Evropské unie pracují na tom, aby dosáhli pozitivního řešení. Proto by bylo rozumné, kdybychom vyňali tuto neodkladnou záležitost z pořadu jednání dnesního odpoledne, protože jakákoli další diskuze by pouze stála v cestě práci, která je odváděna v diplomatických kanálech. Z tohoto důvodu žádám tuto sněmovnu, aby souhlasila s tím, že v tomto výjimečném případě bychom měli odstranit tuto neodkladnou záležitost z pořadu jednání, protože pro jeho vyřešeí bude prospěšnější, když tak učiníme, než když o něm budeme diskutovat. Takový byl můj první požadavek, pane předsedo. Ten druhý bude hned následovat.
<SPEAKER ID="081" NAME="Předseda">
Pane Schulzi, nejsem si jistý, zda o tomto bodu můžeme ješte diskutovat. Obávám se, že na to je už příliš pozdě, protože jsme v této záležitosti již rozhodnutí učinili. Je proto již nyní složité, abychom o něm diskutovali znovu.
<SPEAKER ID="082" NAME="Joseph Daul" AFFILIATION="PPE">
(FR) Vážený pane předsedo, podporuji návrh pana Schulze. Jsem toho názoru, že příslušná vyjednávání jsou nesmírně složitá. Bavíme se zde o případu, který se týká lidské bytosti, ženy, a jsou vyvíjeny snahy o to, abychom nalezli politické řešení.
<P>
Z tohoto důvodu jsem toho názoru, že když jsou vyvíjeny snahy o to, aby bylo nalezeno politické řešení, je důležité, abychom situaci nezhoršovali. Žádám o to, aby nám bylo co nejdříve umožněno najít politické řešení.
<P>
(Potlesk)
<SPEAKER ID="083" NAME="Miguel Portas" AFFILIATION="GUE/NGL">
(PT) Chtěl bych pouze pronést jednu krátkou připomínku. Diplomatické snahy jsou velice důležité, ale Aminatou Haidarová drží hladovku už třicet tři dní a je v nemocnici. To nejhorší, co bychom mohli udělat, by bylo říci ženě, která bojuje za základní lidská práva, že tento Parlament se na ni chystal právě v této chvíli zapomenout.
<SPEAKER ID="084" NAME="Předseda">
Vážené dámy, vážení pánové, v souladu s článkem 140 jednacího řádu můžeme hlasovat o návrhu, zda necháme tento bod odstranit z programu jednání.
<P>
Ve vztahu k této otázce bych byl rád, kdyby se někdo vyjádřil pro tento návrh.
<SPEAKER ID="085" NAME="Juan Fernando López Aguilar" AFFILIATION="S&amp;D">
(ES) Ze své pozice vůdce delegace španělských socialistů do Evropské parlamentu bych rád řekl, že si velice vážím slov, která na této půdě pronesl předseda Skupiny progresivní aliance socialistů a demokratů v Evropském parlamentu s podporou předsedy Skupině Evropské lidové strany (Křesťanských demokratů). Vážím si jich ze dvou důvodů. Zaprvé proto, že jak se mi to jeví, tato sněmovna jednoznačně vyjadřuje svou solidaritu jak s paní Haidarovou osobně, tak i s její záležitostí v této nebezpečné situaci, která je důsledkem prodlužované hladovky.
<P>
Mým druhým důvodem je skutečnost, že jsem toho názoru, že tato sněmovna rovněž přijme pozitivní postoj, co se týče podpoy intenzivních mezinárodních diplomatických snah, které vede Španělské království. Je to koneckonců právě vláda této země, na jejímž území se v současné době paní Haidarová nachází. Je to rovněž vláda právě té země, na jejímž území dochází k držení této hladovky, která, jak paní Haidarová sama uvedla, neskončí, dokud se nevrátí na území, které není pod španělskou pravomocí.
<P>
Proto podporuji současné diplomatické snahy a jsem toho názoru, že tím nejlepším možným postupem by bylo, kdybychom se vyhnuli usnesení, které by ohrozilo úspěch jakýchkoli vyjednávání, které by mohly přijít na řadu v příštích několika hodinách...
<P>
(Předseda řečníka přerušil)
<SPEAKER ID="086" NAME="Předseda">
Teď bych rád požádal někoho, aby se vyjádřil proti tomuto návrhu.
<SPEAKER ID="087" NAME="Izaskun Bilbao Barandica" AFFILIATION="ALDE">
(ES) Vážený pane předsedo, ujímám se slova, abych tlumočila nesouhlas své skupiny s tímto návrhem, a nyní vysvětlím, jaké k tomu máme důvody. Myslím si, že není na místě, abychom dnes ráno takovýto návrh předkládali. Kromě toho by se něco takového rovnalo nerespektování všech parlamentních skupin, které předložily text tohoto ustanovení.
<P>
Jen včera jsme věnovali tři hodiny tomu, abychom našli způsob, jak tuto záležitost vyjmout z politické rozpravy, a abychom se přestali soustředit na to, co se děje ve Španělsku. Díky snahám, které vyvinuly všechny zúčastněné skupiny, se nám úspěšně podařilo smířit rozdílná stanoviska a dospět ke společnému textu usnesení. Rovněž se nám na té samé schůzce podařilo překonat názorové rozdíly.
<P>
V důsledku toho bych ráda věděla, jestliže je považováno za nepřijatelné, aby se tato sněmovna nechala v takové situaci slyšet, kdy se vlastně konečně ozve? Kdy k tomu dojde?
<P>
(Hlasitý potlesk)
<P>
Na závěr mám ještě jeden požadavek ...
<P>
(Předseda řečníka přerušil)
<SPEAKER ID="088" NAME="Willy Meyer" AFFILIATION="GUE/NGL">
(ES) Vážený pane předsedo, není správné říkat, že tato sněmovna vyjádřila názor ohledně případu paní Haidarové. K tomu totiž nedošlo. Tato sněmovna se chystala vyjádřit svůj názor dnes. Chystala se k tomu dnes, v důsledku hladovky, která trvá už třicet tři dní, a přesto došlo k pokusu o to, abychom o této záležitosti diskutovali. Přijde mi, že to je nemorální. Opakuji, je to zcela nemorální.
<P>
(Potlesk)
<SPEAKER ID="089" NAME="José Ignacio Salafranca Sánchez-Neyra" AFFILIATION="PPE">
- (ES) Vážený pane předsedo, vyžádal jsem si slovo, abych vznesl procesní námitku. Tato sněmovna je neodvolatelně oddána záležitosti lidských práv a je povinována k tomu, aby tomuto závazku dostála. Pan Schulz dnes ráno předložil této sněmovně návrh. Jestliže je zasvěcený do údajů nebo důležitých informací spojených s případem paní Haidarové, měl by tyto informace zpřístupnit sněmovně. Následně by dnes večer na plenárním zasedání mělo být přijato rozhodnutí na začátku rozpravy.
<P>
(Potlesk)
<SPEAKER ID="090" NAME="Martin Schulz" AFFILIATION="S&amp;D">
(DE) Vážený pane předsedo, po mnoho let jsem byl zodpovědný za rozpravy o lidských právech v této sněmovně jménem svojí skupiny. Tomuto případu se věnuji nanejvýš pečlivě. Rád bych se zmínil o tom, že jsem o tomto případu vedl minulou neděli dlouhou debatu s marockým ministrem zahraničních věcí.
<P>
Mám takový dojem, že existuje možnost, že hladovka paní Haidarové skončí dnes a my pro ni najdeme řešení. Kdybych býval nabyl dojmu, že veřejné oznámení by mohlo pomoci tento případ vyřešit, učinil bych veřejné prohlášení. Avšak já jsem toho názoru, že v komplikovaných diplomatických případech, jako je tento, je diskrétnost tím nejlepším způsobem, jak vyřešit daný problém, a proto bych rád požádal své kolegy poslance a své kolegyně poslankyně o zachování této nezbytné diskrétnosti, abychom zajistili, že tato dáma bude zachráněna. To je mé jediné přání.
<SPEAKER ID="091" NAME="Předseda">
Vážené dámy, vážení pánové chtěl bych vás požádat, abyste mi chvilku věnovali pozornost. O této záležitosti nemůžeme debatovat donekonečna.
<SPEAKER ID="092" NAME="Raül Romeva i Rueda" AFFILIATION="Verts/ALE">
(ES) Vážený pane předsedo, rád bych začal tím, že vyjádřím své překvapení, vzhledem k tomu, že, jak se zmínila paní Bilbao Barandicová, diskutováním o této záležitosti jsme včera strávili tři hodiny. Jestliže měl pan Schulz přístup k relevantním informacím, které se týkají této záležitosti, již od neděle, měli jsme o nich být podle logiky věci informováni včera. Opakuji, tyto informace nám měly být sděleny včera, předtím, než se začalo diskutovat o společném usnesení. Měli jsme si být těchto informací vědomi, když se uskutečňovala jednání mezi různými skupinami, z nichž vzešla dohoda, jinými slovy, z nichž vzešel kompromis.
<P>
(FR) Ne, to není pravda. Máme zodpovědnost přijmout usnesení, přinejmenším proto, abychom se dozvěděli, jaké je stanovisko této sněmovny k případu Aminatou Haidarové. Proto nevyzývám k tomu, abychom nehlasovali, ale k tomu, abychom vedli rozpravu jako obvykle.
<P>
(Potlesk)
<SPEAKER ID="094" NAME="Charles Tannock" AFFILIATION="ECR">
Vážený pane předsedo, sněmovna je očividně rozpolcena. Toto téma je velice choulostivé. Panuje v něm mnoho nejasností. Mohl bych prosím požádat o to, abychom odložili toto hlasování na 15:00, abychom se mohli poradit jak se stranami, tak i se skupinami, a také abychom mohli zjistit, co se vlastně děje na území Maroka?
<SPEAKER ID="095" NAME="Předseda">
Vážené dámy, vážení pánové, vyslechli jsme všechny komentáře. Vyslechli jste všechno a získali jste úplný obrázek. V souladu s článkem 140 jednacího řádu nechávám o tomto návrhu hlasovat. Máme konkrétní návrh, abychom o této záležitosti dnes nedebatovali.
<P>
(Sněmovna s tímto požadavkem vyslovila souhlas.)
<SPEAKER ID="096" NAME="Martin Schulz" AFFILIATION="S&amp;D">
(DE) Pane předsedo, je mi opravdu velice líto, že musím znovu požádat tuto sněmovnu o trpělivost. Na hlasovacím seznamu pro dnešní den máme hlasování o zásadě subsidiarity. V souladu s článkem 177, odstavcem 4 jednacího řádu požaduji, abychom odložili hlasování o tomto bodu do příštího plenárního zasedání a prošetřili, nakolik je legitimní schvalovat usnesení v této věci. Jsem toho názoru, že napříč touto sněmovnou panuje široká shoda ohledně toho, že jak zásada subsidiarity, tak i základní práva by měly být zaručeny. Nemá však naprosto žádný smysl, abychom toto téma rozebírali na úrovni Evropské unie. Rovněž bych rád řekl konkrétně jménem svých italských kolegů poslanců, že debata, která se vede v Itálii, je debatou italskou, nikoli debatou evropskou a že moji italští kolegové poslanci budou stejně jako my hájit rozmanitost a pluralitu. Nemá však smysl činit tak prostřednictvím takovéhoto usnesení.
<P>
(Rozruch)
<P>
Vážený pane předsedající, je skutečně ohromující, že skupiny, které mají v názvu koncept demokracie, nejsou ani obeznámeni s demokratickou zásadou, že řečník se nechává domluvit.
<P>
V souladu s článkem 177, odstavce 4 požaduji, aby bylo hlasování odloženo do příštího sezení a aby byla prošetřeno, zda je usnesení i hlasování legitimní.
<P>
(Potlesk)
<SPEAKER ID="097" NAME="Předseda">
Dámy a pánové, pane Schulzi, nasaďte si prosím svá sluchátka. Mám jeden konkrétní návrh - k tomuto bodu dojdeme v druhé části hlasování. Nejdříve budeme hlasovat o rozpočtu a poté přijde na řadu několik dalších bodů. Všichni můžete popřemýšlet o návrhu pana Schulze a za pár okamžiků se k němu vrátíme, až budeme všichni mít dotyčné usnesení před sebou, v druhé části hlasování.
<SPEAKER ID="098" NAME="Bernd Posselt" AFFILIATION="PPE">
(DE) Vážený pane předsedo, nyní, když byla tato naléhavá záležitost odstraněna z programu, rád bych vás požádal, abyste rozdělil řečnickou dobu pro bod Západní Sahara mezi dvě další naléhavé záležitosti, neboť včera jsme vedli několik těžkých debat o řečnických dobách pro naléhavé záležitosti. To je můj praktický návrh pro tento večer a rád bych vás vyzval, abyste ho přijali, neboť strávíme hodinu tím, že budeme debatovat o naléhavých záležitostech.
<SPEAKER ID="099" NAME="Předsedající">
Vaše doporučení vezmeme v potaz.

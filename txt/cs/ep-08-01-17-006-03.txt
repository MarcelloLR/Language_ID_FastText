<CHAPTER ID="006-03">
3. (
<P>
- Před hlasováním o pozměňovacím návrhu 3:
<SPEAKER ID="066" NAME="Lydie Polfer">
zpravodajka. - (FR) Vážený pane předsedo, jen jsem se chtěla zeptat pana Tannocka, zda dodatek, který navrhuje, je opravdu dodatkem, nebo zda je jeho záměrem odstranit oddíl o násilí a špatném zacházení v policejní vazbě a v nápravných zařízeních. Má-li jeho pozměňovací návrh být dodatkem, mohu ho samozřejmě podpořit. Přeje-li si však, aby část stávajícího textu byla vypuštěna, mohu pouze doporučit, abychom hlasovali proti jeho návrhu.
<SPEAKER ID="067" NAME="Charles Tannock" AFFILIATION="PPE-DE">
(FR) Je to dodatek. Děkuji.
<P>
- Před hlasováním o pozměňovacím návrhu 7:
<SPEAKER ID="069" NAME="Lydie Polfe">
zpravodajka. - (FR) Vážený pane předsedo, v odstavci 32 opakujeme obě podmínky, tj. územní celistvost a právo na sebeurčení, i když jsou již uvedeny v odstavci 30. Autor pozměňovacího návrhu však dodává "právo na sebeurčení lidí, kteří tam žijí". Důrazně doporučuji, abychom vypustili slova "lidí, kteří tam žijí", protože tím bychom vyloučili uprchlíky a osoby vysídlené z vlastní země. Souhlasí-li autor pozměňovacího návrhu s vypuštěním uvedených několika slov, budu schopna návrh podpořit, jinak doporučuji, abychom ho zamítli.
<SPEAKER ID="070" NAME="Charles Tannock" AFFILIATION="PPE-DE">
Vážený pane předsedo, se změnou ústního pozměňovacího návrhu jsem souhlasil.
<P>
(Parlament souhlasil s přijetím ústního pozměňovacího návrhu.)
<P>
- Před hlasováním o pozměňovacím návrhu 8/rev:
<SPEAKER ID="072" NAME="Charles Tannock" AFFILIATION="PPE-DE">
Vážený pane předsedo, jak jsme se na začátku zasedání dohodli, bude se teď jednat o dodatek. Ve stávajícím znění dodatku se navrhuje nahradit slova "v plynovodu Baku-Tbilisi-Erzurum" slovy "v projektech na transkaspický energetický koridor". Ale na základě jednání na začátku hlasovacího zasedání jsem již vyjádřil souhlas s dodatkem nikoli s nahrazením, abychom slova "v projektech na transkaspický energetický koridor"mohli zařadit.
<P>
(Parlament souhlasil s přijetím ústního pozměňovacího návrhu)

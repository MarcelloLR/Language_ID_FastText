<CHAPTER ID="004">
Přivítání
<SPEAKER ID="102" NAME="Předsedající">
Ve své roli předsedajícího bych dnes rád přivítal 10 poslanců zákonodárného shromáždění Jižního Súdánu, vedeného jeho předsedou, panem Wani Iggou, kteří přicestovali až do Štrasburku, aby navštívili Evropský parlament.
<P>
(Potlesk)
<P>
Zákonodárné shromáždění Jižního Súdánu, ve kterém zasedají, bylo založeno na základě ucelené mírové dohody podepsané v roce 2005 po dlouhé a nemilosrdné občanské válce. Shromáždění hraje zásadní roli při monitorování uplatňování zákonů a plnění mírové dohody. Jménem Evropského parlamentu bych rád uvedl, že podporujeme vaše shromáždění, které se musí vyrovnávat s náročnými úkoly, před kterými Súdán dnes stojí, zejména s perspektivou voleb plánovaných na příští rok. Doufáme, že vám vaše návštěva pomůže najít mírové řešení konfliktu v Súdánu a že podnítí politický dialog mezi Evropským parlamentem a vaším shromážděním o procesu obnovy po konfliktu ve vaší zemi. Proto vás vítám v Evropském parlamentu.

<CHAPTER ID="005">
Sdělení předsednictví
<SPEAKER ID="029" NAME="Předsedající">
Na základě doporučení výborů nyní budou následovat vystoupení řečníků za jednotlivé stranické skupiny. Než předám slovo prvnímu řečníkovi v pořadí, panu poslanci Karasovi, mám dvě stručná sdělení.
<P>
Dověděli jsme se, že dnes v časných ranních hodinách se v důsledku špatných podmínek na moři převrátila loď s dvěma sty uprchlíky, která se blížila k ostrovu Lampedusa. Pobřežní stráž se snažila zachránit pohřešované osoby. Situace je velmi vážná. S napětím čekáme, kdy Komise a vlády splní své závazky, které učinily zde v Parlamentu.
<P>
Nyní druhé sdělení. Dva roky po tragickém zemětřesení, které ničivě zasáhlo město Aquila a region Abruzzo, bych chtěl opět ujistit oběti zemětřesení, že Parlament má o ně zájem a péči, a chtěl bych vyjádřit naději, že plánovanou lhůtu pro obnovu historického dědictví tohoto regionu a bytového fondu je možné zkrátit.

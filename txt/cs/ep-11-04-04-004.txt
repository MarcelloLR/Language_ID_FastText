<CHAPTER ID="004">
Složení Parlamentu
<SPEAKER ID="013" NAME="Předseda">
Ernst Strasser rezignoval na mandát poslance Evropského parlamentu s účinností od 24. března 2011. Podle čl. 4 odst. 1 a odst. 3 jednacího řádu Parlament zaznamenal jeho rezignaci a uvolnil jeho mandát k předem stanovenému datu. Hella Rannerová rezignovala na mandát poslankyně Evropského parlamentu s účinností od 1. dubna 2011. Podle čl. 4 odst. 1 a odst. 3 jednacího řádu Parlament zaznamenal její rezignaci a uvolnil jeho mandát k předem stanovenému datu. Příslušné rakouské orgány mne informovaly, že Ernsta Strassera nahradí Hubert Pirker s účinností od 31. března 2011. Chtěl bych přivítat našeho nového člena a připomenou poslancům, že podle čl. 3 odst. 2 jednacího řádu bude Hubert Pirker zastávat své místo v Parlamentu a v jeho orgánech a využívat všechna s tím související práva, dokud nebudou ověřeny jeho pověřovací listiny nebo nebude rozhodnuto o případných sporech, za předpokladu, že předem podepíše písemné prohlášení, že nezastává žádnou funkci neslučitelnou s mandátem poslance Evropského parlamentu.
<SPEAKER ID="014" NAME="Barry Madlener" AFFILIATION="NI">
(NL) Pane předsedo, chtěl bych vznést faktickou poznámku v souvislosti s panem Srasserem a další poslankyní, kteří opustili Parlament z důvodu korupčního chování: chtěl bych se zeptat, zda vy, pane předsedo, přezkoumáte, zda je možné zastavit výplatu jejich snížené mzdy, neboť by bylo pobuřující, aby někdo, kdo zde byl zapojen do korupce, odešel se sníženou mzdou. Dohlédnete na to laskavě?
<SPEAKER ID="015" NAME="Předseda">
Na tuto otázku odpovíme později, nebyl jsem na ni připraven.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Pane předsedo, faktická poznámka: hovořil jste o žádosti vznesené jménem celé sněmovny, aby jeden ze států Spojených států nepopravoval jistou osobu, ale odsoudil na doživotí.
<P>
Chtěl bych požádat, abychom v žádosti o změnu tohoto trestu neuváděli "k doživotnímu odnětí svobody", neboť víme, co ve Spojených státech znamená doživotní trest. Myslím si, že bychom to měli formulovat tak, aby byl trest smrti změněn na "jiný přiměřený trest".
<SPEAKER ID="017" NAME="Předseda">
Děkuji vám. Toto jistě vyžaduje samostatnou a rozsáhlou rozpravu. Nalézt řešení tohoto problému není vůbec jednoduché.
<P>
Dále bych chtěl oznámit, že mne příslušné rakouské orgány informovaly, že Hellu Rannerovou nahradí Heinz Becker s účinností od 1. dubna 2011. Chtěl bych přivítat našeho nového člena a připomenou poslancům, že podle čl. 3 odst. 2 jednacího řádu bude Heinz Becker zastávat své místo v Parlamentu a v jeho orgánech a využívat všechna s tím související práva, dokud nebudou ověřeny jeho pověřovací listiny nebo nebude rozhodnuto o případných sporech, za předpokladu, že předem podepíše písemné prohlášení, že nezastává žádnou funkci neslučitelnou s mandátem poslance Evropského parlamentu.

<CHAPTER ID="006-01">
1. Volba kvestorů Evropského parlamentu (první, druhé a třetí kolo hlasování) 
<P>
- Před hlasováním
<SPEAKER ID="112" NAME="Martin Schulz" AFFILIATION="S&amp;D">
(DE) Pane předsedající, domnívám se, že je třeba něco vysvětlit. Nyní provádíme zkoušku. V této zkoušce můžeme hlasovat pouze pro dvě osoby - například Pavarottiho a Montserrat Caballéovou. Později při hlasování o kvestorech budeme moci hlasovat pro pět lidí. Chci na to jen upozornit, protože to mnoho poslanců zmátlo. Pouze v této zkoušce můžeme hlasovat pro dva lidi, později ve skutečném hlasování se bude jednat o pět osob.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Pane předsedající, dámy a pánové, kromě poděkování za to, že byl Pavarotti uveden jako první, bych rád něco řekl. Když jsme označili křížkem dvě osoby, pro něž chceme hlasovat, musíme potvrdit naše hlasování nebo to můžeme nechat tak, jak to je?
<SPEAKER ID="114" NAME="Carlo Casini" AFFILIATION="PPE">
(IT) Pane předsedající, dámy a pánové, protože ne všichni plně porozuměli ústnímu vysvětlení před hlasováním, bylo by dobré znovu jasně vysvětlit, jak hlasovat.
<SPEAKER ID="115" NAME="Předsedající">
Jsem přesvědčen, že výsledek hlasování ukáže, jak rychle byl tento postup pochopen.
<P>
Po hlasování
<P>
V souladu s článkem 16 a čl. 15 odst. 2 jednacího řádu je hierarchie kvestorů určena pořadím, v němž byli zvoleni. Složení nového předsednictva bude oznámeno předsedům orgánů Evropských společenství.

<CHAPTER ID="009-05">
5. Financování opatření nesouvisejících s oficiální rozvojovou pomocí v zemích spadajících pod nařízení (ES) č. 1905/2006 (
<P>
- Před hlasováním:
<SPEAKER ID="108" NAME="Thijs Berman">
zpravodaj. - Paní předsedající, chci podle pravidla čl. 168 odst. 2 vrátit tuto zprávu zpět do výboru. Demokraticky zvolený Parlament i Evropská komise chápou nutnost pokrýt některé skromné formy spolupráce mezi EU a rozvojovými zeměmi, akce, které neznamenají přísně vzato přímo zmírnění chudoby, jako jsou výměnné programy mezi univerzitami tady a tam.
<P>
Rozpočet pro rozvoj není určený pro tento druh spolupráce, ale někteří členové naléhají, abychom postupovali podle práva a tyto akce financovali pomocí rozpočtu určeného na rozvoj, zatímco to je přesně to, čemu se s touto zprávou chceme vyhnout.
<P>
Nedospěli jsme k dohodě. Pokud bude schválen pozměňovací návrh 1, bude tato zpráva nekonzistentní a bude odporovat zájmům nechudších obyvatel světa. Proto se domnívám, že by tato zpráva měla být vrácena zpět do Výboru pro rozvoj, abychom se dohodli na právním základě, který bude mít podporu jasné většiny této sněmovny.
<SPEAKER ID="109" NAME="Michael Gahler" AFFILIATION="PPE-DE">
(DE) Paní předsedající, je zde jasný rozdíl v interpretaci. Právní interpretace Výboru pro rozvoj je v protikladu k interpretaci Výboru pro zahraniční věci a Výboru pro právní záležitosti a vnitřní trh a je v protikladu k interpretaci právních oddělení našeho Parlamentu, k judikatuře Evropského soudního dvora a ke stanovisku Rady a Komise, a proto plnou většinou trváme na tom, aby se používal právní základ, který je uveden v tomto pozměňovacím návrhu.
<P>
Žádám proto, aby byla žádost o vrácení do výboru stažena. Pokud jde o podstatu zprávy, názorový rozdíl zde neexistuje. S podstatou souhlasíme, rozdíl se týká jen právního výkladu a ten se neodstraní vrácením zprávy do výboru.
<SPEAKER ID="110" NAME="Ana Maria Gomes" AFFILIATION="PSE">
Paní předsedající, ráda bych zpravodaje podpořila. Na základě včerejší rozpravy a s ohledem na příspěvek Komise naprosto souhlasím, že potřebujeme dál diskutovat a najít řádný právní základ pro akce, které nebudou jen akcemi oficiální rozvojové pomoci - ty však jsou pro rozvojovou spolupráci s rozvojovými zeměmi i tak velmi důležité -, a proto nebudou spadat mezi ostatní nástroje týkající se spolupráce s průmyslovými zeměmi, ani mezi současné nástroje pro rozvojovou spolupráci.
<P>
Je také velmi důležité zmrazit peníze, se kterými se počítalo pro nástroj pro rozvojovou spolupráci v souladu s kritérii oficiální rozvojové pomoci, proto podporuji našeho kolegu pana Bermana v jeho žádosti o poskytnutí více času na posouzení.

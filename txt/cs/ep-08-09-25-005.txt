<CHAPTER ID="005">
Přivítání
<SPEAKER ID="070" NAME="Předseda">
Vážené dámy, vážení pánové, dovolte, abych jménem vás všech přivítal delegaci Knessetu vedenou paní Amirou Dotanovou.
<P>
V rámci pravidelných kontaktů mezi Evropským parlamentem a státem Izrael se jako součást tohoto dílčího zasedání uskuteční meziparlamentární setkání. Bude to již 33. setkání našich dvou shromáždění.
<P>
Srdečně tady vítám paní Amiru Dotanovou a členy její delegace, s nimiž jsme již měli možnost v úterý podrobněji hovořit.
<P>
Přejeme vám úspěch a věříme, že vaše práce se bude vyznačovat ochotou k dialogu a vzájemnému porozumění - vlastnostmi, které jsou nezbytné pro rozhodné úsilí o mírové urovnání na Středním východě.
<P>
Evropský parlament sleduje tento proces velice pozorně a je rozhodnut objektivně a aktivně přispět k mírovému úsilí na Středním východě.
<P>
(Potlesk)
<P>

<SPEAKER ID="071" NAME="Sarah Ludford" AFFILIATION="ALDE">
Pane předsedo, jedná se o budovu ve Štrasburku a rozhodnutí vrátit se zpátky.
<P>
Generální tajemník rozeslal v úterý ráno elektronickou zprávu, oznamující, že bychom se měli vrátit v říjnu. Rozumím tomu tak, že Předsednictvo nehlasovalo ani nerozhodovalo, což je zvláštní.
<P>
Pan Rřmer se nezmínil o tom, že k dispozici je zpráva znalců. Musela jsem se spolehnout na informace od místopředsedy, který se zabývá problematikou transparentnosti, a dozvěděla jsem se, že generální tajemník oznámil Předsednictvu, že ji na požádání dá k dispozici ve francouzském a německém vyhotovení, v nichž zatím existuje.
<P>
Za poslední dva dny jsem odeslala celkem tři e-maily, v nichž jsem žádala o poskytnutí zprávy ve francouzštině, bez odpovědi. To považuji za nepřijatelné a nanáším tuto záležitost na základě článku 28 jednacího řádu o odpovědnosti a článku 96 o transparentnosti.
<P>
Chci vědět, za základě čeho se vracíme zpátky do Štrasburku. Četla jsem sdělení, které v pondělí obdrželo Předsednictví, ale připadá mi, že práce se týkají pouze sníženého podhledu. Takže za prvé, co víme o příčinách zřícení? Je na vině provedení, materiál, kvalita konstrukce nebo kontrola budovy? Musí to být jedna z těchto čtyř věcí.
<P>
Za druhé, co to vypovídá o zbylých budovách? Nevíme, zda byla celá budova zkontrolována. Nejsou tam závadné materiály? Podle jednoho dohadu ocel použitá v budově je stejná jako na střeše letiště Charlese de Gaulla, která se zřítila. Je to pravda, nebo ne?
<P>
(Protesty)
<P>
Když nám neřeknete pravdu, dohady se budou šířit dál.
<P>
Není v tom žádná moje zaujatost vůči obavám pana Matsakise z azbestu v budově, jehož množství neúnavně sleduje, ale myslím, že také bez jakékoli odezvy.
<P>
V první řadě chci vědět, proč jsem tu zprávu nedostala, na jakém základě bylo rozhodnuto vrátit se zpátky do Štrasburku, je budova skutečně bezpečná a kdo o tom rozhodl?
<P>
(Potlesk)
<P>
Za sebe říkám, že to není a nemělo by být bráno - a já doufám, že se to tak nebere - jako politická otázka. Mohli zahynout lidé, kdyby tam v srpnu byli, a mohli by zahynout, pokud dojde k nějakému pochybení. Může mi někdo odpovědět?
<P>
(Předseda řečnici přerušil.)
<SPEAKER ID="072" NAME="Předseda">
Paní baronko Ludfordová, pokud vím, jste občankou Spojeného království. Občané Spojeného království jsou známi svým pragmatismem a svou chladnokrevností. Dovolím si vám proto doporučit, abyste nyní zachovala chladnou hlavu. Nebyl žádný důvod k tomu, aby bylo zneužito práva klást otázky.
<P>
Připravujeme elektronické sdělení, které obdrží všichni poslanci. Sdělení bude obsahovat technické informace v příslušných jazycích. Mějte důvěru v parlamentní administrativu! Děláme to, co je třeba. Nebylo nutné nabádat nás, abychom říkali pravdu. Ve všech případech, i v tomto, jsme vždy vázáni ctí, paní baronko.
<P>
(Potlesk)
<SPEAKER ID="073" NAME="Alexander Alvaro" AFFILIATION="ALDE">
(DE) Pane předsedo, pět poslanců ze čtyř různých politických skupin vyvěsilo v úterý velký plakát s písemným prohlášením č. 75. Dříve než plakát zveřejnili, získali potřebný souhlas příslušného kvestora pana Fazakase. V úterý odpoledne plakát někdo odstranil, aniž by někoho z autorů písemného prohlášení informoval. Včera se nám jej nepodařilo nalézt. Dnes jsme zjistili, že se nachází u bezpečnostní služby. Jako důvod nám uvedli, že bylo přijato politické rozhodnutí, že toto písemné prohlášení nesmí být zveřejněno.
<P>
Odkdy administrativa rozhoduje o tom, co je politicky správné a co ne, zejména poté, co příslušný kvestor udělil souhlas? Jsme demokratičtí poslanci Parlamentu, kteří mají právo vyjádřit své stanovisko. S obsahem prohlášení nemusíte souhlasit, ale odstranění plakátu, aniž by o tom byli autoři informování, je špatné, je to absurdní omezování práv poslanců. Vyzývám vás, abyste se k této věci vyjádřil.
<P>
(Potlesk)
<SPEAKER ID="074" NAME="Předseda">
Pane Alvaro, vaše intervence, která je zcela oprávněná, je první, kterou jsem o tomto incidentu zaslechl. Ujišťuji vás, že tuto věc přezkoumáme.

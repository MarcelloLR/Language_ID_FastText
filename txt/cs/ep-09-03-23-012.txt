<CHAPTER ID="012">
Plán práce: viz zápis
<SPEAKER ID="019" NAME="Monica Frassoni" AFFILIATION="Verts/ALE">
(IT) Pane předsedo, dámy a pánové, mám pro vás otázku týkající se Evropské rady. Slyšeli jsme, že jste na zasedání Evropské rady prohlásil, že Parlament souhlasí s tím, aby se hlasování o předsedovi Komise konalo 15. července a hlasování o dalších členech Komise po přijetí Lisabonské smlouvy.
<P>
Chtěla bych vědět, je-li to pravda či nikoliv, a pokud je to pravda, z jaké pravomoci jste toto prohlášení učinil.
<SPEAKER ID="020" NAME="Předseda">
Paní Frassoniová, protože jste tam byla, jsem si jist, že si vzpomenete, že jsme o této záležitosti hovořili na Konferenci předsedů. Tam padla ohledně 15. července pouze jedna námitka, a to ta vaše. Všichni ostatní předsedové skupin souhlasili s názorem vyjádřeným v mém prohlášení před Radou. V každém případě si můžete přečíst přesné znění mého vystoupení. Je k dispozici všem poslancům Evropského parlamentu a veřejnosti.

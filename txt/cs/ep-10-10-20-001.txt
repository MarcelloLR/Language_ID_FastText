<CHAPTER ID="001">
Zahájení zasedání
<SPEAKER ID="005" NAME="Edit Herczog" AFFILIATION="S&amp;D">
Pane předsedo, včera jsme vedli rozpravu ohledně rozpočtu. Během rozpravy jasně vyplynulo, že příslušné útvary neobdržely zprávu Výboru pro průmysl, výzkum a energetiku (ITRE). Tuto záležitost jsme zkontrolovali. Zpráva byla dokončena a řádně odeslána, takže během postupu pravděpodobně došlo k nějakým chybám.
<P>
Není však důležité hledat, kdo je odpovědný a co přesně se stalo. Velmi důležité je, že si chceme být jisti, že naše zpráva, která je rovněž naším základem pro trialog a v níž spočívá největší odlišnost ve srovnání s dokumentem Rady, bude připojena mezi oficiální dokumenty Rady. Proto jsem ji přinesla s sebou a předložila vám a stejně tak Radě. Laskavě vás žádáme, abyste zajistili, že návrh výboru ITRE, který byl jednomyslně přijat, dorazí do Rady včas. Velice vám děkuji za podporu v této záležitosti.
<SPEAKER ID="006" NAME="Předseda">
Uděláme, co chcete. Je to skvělé. Zahájení dnešní rozpravy je fantastické!

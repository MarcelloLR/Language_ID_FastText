<CHAPTER ID="002">
Prohlášení předsedy
<SPEAKER ID="006" NAME="Předseda">
Před deseti dny zahynuli v Moskvě v rukou teroristů další lidé. Bolest rodin obětí je i naší bolestí a doufáme, že ti, kdo jsou za tyto útoky zodpovědní, budou brzy nalezeni a souzeni. Evropský parlament tyto násilné činy odsuzuje a vždy odsuzoval.
<P>
Dnes si připomínáme 70 let od chvíle, kdy Stalin vydal příkaz k zastřelení více než 20 000 důstojníků polské armády. Byli to váleční zajatci, kteří byli drženi v zajetí po útoku SSSR na Polsko v září 1939. V minulém volebním období měli poslanci příležitost shlédnout film Katyň, který vypráví o katyňských událostech. Minulý pátek jej poprvé vysílal veřejnoprávní kanál ruské televize. Dnes, 7. dubna, polský předseda vlády a předseda vlády Ruské federace poprvé vzdávají čest obětem katyňského zločinu. Tento důležitý krok na cestě k polsko-ruskému usmíření a také k míru na východě je rovněž signálem pro celou Evropu a je další fází usmiřování mezi západní a východní částí Evropy, které si všichni přejeme.
<P>
(Potlesk)
<P>
Chtěl bych vás také informovat, že Evropskou komisi bude na dnešním plenárním zasedání zastupovat pan Šefčovič. Pan Barroso se sám nemůže zúčastnit z vážných rodinných důvodů.

<CHAPTER ID="008-21">
21. Udělení absolutoria za rok 2007: Evropská policejní akademie (CEPOL) (
<SPEAKER ID="193" NAME="Christofer Fjellner">
zpravodaj. - (SV) Pane předsedající, vzhledem k tomu, že se Parlament rozhodl udělit Evropské policejní akademii absolutorium proti doporučení, které jsem učinil já a výbor, rád bych pouze vyzval své kolegy ze skupiny Evropské lidové strany (Křesťanských demokratů) a Evropských demokratů, aby přijali pozměňovací návrhy předložené Skupinou sociálních demokratů v Evropském parlamentu. Nyní již není třeba odůvodňovat, proč jsme se rozhodli neudělit absolutorium nebo absolutorium odložit, když jsme ho udělili. Abychom tedy byli důslední, navrhuji, aby naše skupina podpořila návrhy socialistické skupiny a hlasovala ve prospěch následujících čtyř pozměňovacích návrhů.

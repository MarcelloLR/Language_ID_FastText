<CHAPTER ID="012-23">
23. Společná zemědělská politika do roku 2020: řešení problémů v oblasti potravin a přírodních zdrojů a územní problematiky (
<SPEAKER ID="194" NAME="Manfred Weber" AFFILIATION="PPE">
(DE) Paní předsedající, dámy a pánové, není pochyb, že Evropský parlament je velmi tvrdě pracující institucí, ale musíme věnovat větší pozornost rovnoměrnějšímu rozvržení hlasování, abychom se nedostávali do situace, kdy jeden den není nic k hlasování, a druhý den mimořádně vysoký počet hlasování. Proto navrhuji, abychom hlasování nyní ukončili a zbývající body přenesli na příští plenární zasedání.
<P>
(Potlesk)
<P>
Nemáme na pořadu jednání žádné tak naléhavé otázky, aby bylo zcela nezbytné hlasovat o nich dnes. O legislativních bodech jsme již hlasovali. Domnívám se, že to bylo momentálně nejdůležitější.
<P>
(Potlesk)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Paní předsedající, návrh pana Webera dává smysl. Absolvovali jsme skutečně velmi náročný program s některými obsáhlými, významnými zprávami. Nyní již nemáme k hlasování žádné legislativní zprávy. Je již po půl druhé. Bylo by nejlepší odložit zprávy, které nejsou legislativní, na červencové dílčí zasedání. Nebyla by to žádná velká ztráta.
<SPEAKER ID="196" NAME="Bas Eickhout" AFFILIATION="Verts/ALE">
Paní předsedající, budu velmi stručný: zbývají nám ještě dvě zprávy, a rozprava o klimatu je velmi důležitá, protože vysíláme signál Radě, která začíná dnes večer.
<P>
Navrhuji proto o této zprávě a o druhé zprávě hlasovat nyní. Zbývají jen dvě. Vyřiďme to - a rychle.

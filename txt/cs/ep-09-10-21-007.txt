<CHAPTER ID="007">
Přivítání
<SPEAKER ID="165" NAME="Předsedající">
Rád bych vám s potěšením sdělil, že na galerii pro oficiální hosty zasedla delegace parlamentu Jihoafrické republiky. Srdečně tedy vítám jihoafrickou delegaci, která se zde účastní 14. meziparlamentního jednání mezi Evropským parlamentem a parlamentem Jihoafrické republiky. Vedoucí africké delegace, paní Joanmariae Louise Fubbs, předseda výboru Národního shromáždění Jihoafrické republiky příslušnému pro obchod a průmysl, doprovází ji předseda výboru příslušného pro mezinárodní vztahy a pět dalších kolegů z jihoafrického parlamentu
<P>
Jak víte, Evropa a Jihoafrická republika sdílí stejné hodnoty, pokud jde o demokracii, lidská práva a mnohostrannou spolupráci. Jihoafrická republika není pouze regionální mocností, ale je i nastupující mocností globální a je cenným partnerem, který nám pomáhá řešit výzvy plynoucí z globální finanční a hospodářské krize. Jsme přesvědčeni, že musíme prohloubit náš dialog a vybudovat ještě pevnější vztahy a spolupráci. Naše dva regiony by měly postupovat společně, nejen ve snaze najít cestu ven ze současné krize, ale měly by rovněž pracovat na vytvoření nového globálního řízení, které přinese trvalý prospěch nám všem. Takže ještě jednou, paní předsedkyně a milí kolegové z jihoafrického parlamentu, buďte vítáni.

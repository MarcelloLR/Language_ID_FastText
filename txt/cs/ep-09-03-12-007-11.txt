<CHAPTER ID="007-11">
11. Zpráva o pokroku Bývalé jugoslávské republiky Makedonie za rok 2008 (hlasování)
<P>
- Před hlasováním:
<SPEAKER ID="122" NAME="Erik Meijer">
autor. - Pane předsedo, než budeme hlasovat o usnesení, které jsem předložil a které se týká procesu přistoupení Bývalé jugoslávské republiky Makedonie, rád bych učinil tři technické poznámky, aby se mohl každý rozhodnout o správných zněních.
<P>
První poznámka: pokud se v odstavci 12 hovoří o makedonském vyjednavači, znění by mělo uvádět vyjednavač Bývalé jugoslávské republiky Makedonie. To je plně v souladu s tím, o čem jsme rozhodli při hlasování o mých zprávách z let 2007 a 2008.
<P>
Druhá poznámka: Makedonská pravoslavná církev uvedená v odstavci 18 je oficiálním názvem největšího náboženského společenství v zemi. To je zmíněno za účelem odlišit ji od Srbské pravoslavné církve. Toto použití slova "Makedonská" nemůže být nahrazeno žádným odkazem na jakýkoli název státu. Protože je to oficiální název instituce, navrhuji, aby se tento název psal s uvozovkami.
<P>
Třetí poznámka: co se týče překladu slova "pending" v odstavci 10 ve větě "pending full implementation of the key priorities of the Accession Partnership”(" třebaže dosud nebyly plně uskutečněny klíčové priority přístupového partnerství"), se francouzské a italské znění - přinejmenším - liší od znění v angličtině, němčině a nizozemštině. Pro účely konečného překladu navrhuji použít původní anglické znění.
<SPEAKER ID="124" NAME="Giorgos Dimitrakopoulos">
jménem skupiny PPE-DE. - (EL) Pane předsedo, k odstavci 12 se vztahoval pozměňovací návrh 1 předložený panem Swobodou, v jehož případě bylo požadováno jmenovité hlasování, a jak víte, pan Swoboda dnes pozměňovací návrh 1 stáhl. Chtěl bych proto požádat, aby se jmenovité hlasování použilo na druhou část odstavce 12.
<SPEAKER ID="126" NAME="Anna Ibrisagic">
jménem skupiny PPE-DE. - Pane předsedo, ráda bych navrhla vypuštění jedné části textu tak, aby nové znění druhé části odstavce 13 bylo: "s ohledem na nové kolo jednání ohlášené v rámci 'postupu Nimetz' vyjadřuje naději, že všechny vlády sousedních zemí budou podporovat začlenění této země do EU a NATO, což přispěje ke stabilitě a prosperitě celého regionu;"
<SPEAKER ID="128" NAME="Hannes Swoboda">
jménem skupiny PSE. - (DE) Pane předsedo, nejprve bych rád řekl, že není podle mého mínění spravedlivé, že jste poté, co jsem stáhl svůj pozměňovací návrh, zamítl část mého původního textu. To není spravedlivý postup.
<P>
Avšak pokud jde o to, co právě řekla paní Ibrisagicová, rád bych uvedl, že toto znění můžeme přijmout. Stáhl bych tedy rovněž svůj pozměňovací návrh 3 a doufám, že se od druhé strany můžeme dočkat spravedlivého jednání.

<CHAPTER ID="006-08">
8. Evropský výzkumný program v oblasti metrologie (
<P>
- Před hlasováním:
<SPEAKER ID="091" NAME="Erika Mann" LANGUAGE="DE">
Pane předsedo, dámy a pánové, uzavřít tento postup v prvním čtení můžeme z toho důvodu, že jsme úspěšně dosáhli skvělé spolupráce napříč politickými skupinami a s ostatními orgány. Za to bych chtěla především poděkovat svým kolegům poslancům EP, Radě, Komisi, sekretariátu Výboru pro průmysl, výzkum a energetiku, Evropskému hospodářskému a sociálnímu výboru a samozřejmě také celému té velké skupině výzkumníků, jež za tím stojí.
<P>
Nyní máme nadosah sladěný evropský výzkum, co se týče budoucí spolupráce 22 Státních metrologických institutů. Tím se ve významné oblasti měr zavede evropeizace. Kromě toho dojde v budoucnu k intenzivní spolupráci zahrnující pět členských států, jež se této integrace doposud neúčastnily. K tomu jsme dospěli prostřednictvím článku 169, který uplatňujeme při koordinaci vnitrostátního a evropského financování výzkumu. Každé z nich čítá 200 milionů EUR a díky tomu budeme moci dosáhnout spolupráce mezi národními státy.
<P>
Výzkum v oblasti měr zahrnuje širokou škálu témat, od cukrovky po nanotechnologii či výzkum vesmíru, a bude v budoucnu důležitý pro celé stanovování standardů spojených s CO2. Proto bych tedy chtěla znovu mimořádně poděkovat všem, kteří se tohoto procesu účastnili. Doufám, že v budoucnu povede k intenzivní evropské spolupráci v rámci tohoto velmi důležitého pole výzkumu.

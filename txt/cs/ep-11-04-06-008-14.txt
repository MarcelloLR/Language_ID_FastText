<CHAPTER ID="008-14">
14. Schválení a zamítnutí schválení určitých zdravotních tvrzení při označování potravin, která se týkají vývoje a zdraví dětí (
<P>
Před hlasováním
<SPEAKER ID="136" NAME="Glenis Willmott" AFFILIATION="S&amp;D">
Pane předsedající, poslanci Evropského parlamentu musí hrát důležitou úlohu při kontrole rozhodnutí o zdravotních tvrzeních. Dostala jsem mnoho písemných a elektronických upozornění od rodičů, od důležitých zdravotních organizací a organizací spotřebitelů, od organizací porodních asistentek, zdravotních sester a lékařů a také z Dětského fondu OSN a od Světové zdravotnické organizace. Dokud mezi vědci nebude existovat jasný konsensus o platnosti tohoto tvrzení, nesmíme povolit jeho používání. Důkazy, které zatím máme k dispozici, nejsou přesvědčivé, a neexistují ani žádné důkazy, které by opravňovaly používání takových tvrzení na pokračovací výživě.
<P>
Jestliže se v budoucnosti prokáže, že DHA je pro kojence prospěšná, měla by se stát základní složkou všech kojeneckých výživ a neměli bychom ji nechat určitou značkou využívat jako marketingový trik. Chtěla bych vás požádat, abyste podpořili toto usnesení.
<SPEAKER ID="137" NAME="Esther de Lange" AFFILIATION="PPE">
Pane předsedající, v žádném případě nechci znovu otevírat tuto diskusi, ale skutečně bychom si měli dvakrát rozmyslet, zda dáme slovo lidem, kteří se neštítí pod rouškou vědeckých důkazů předkládat svoje osobní názory. Hlasujme. Učinili jsme si vlastní názor.
<P>
(Potlesk)

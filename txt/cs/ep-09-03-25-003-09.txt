<CHAPTER ID="003-09">
9. Dohoda o partnerství mezi státy Carifora a ES (hlasování) 
<SPEAKER ID="100" NAME="Ignasi Guardans Cambó" AFFILIATION="ALDE">
Paní předsedající, chtěl bych, aby byl pozměňovací návrh 13, jehož předmětem je doplnění odstavce 22, považován za doplnění a nikoli nahrazení původního znění. Pod touto podmínkou bychom jej mohli podpořit.
<P>
Ve skutečnosti, pokud dovolíte, se tentýž pozměňovací návrh a naprosto stejný návrh mé skupiny má použít u jednoho pozměňovacího návrhu v téměř všech zprávách, o kterých je třeba hlasovat. Nevím, zda mohu přečíst výčet těchto pozměňovacích návrhů, nebo zda chcete, abych v každém případu povstal se stejnou žádostí. Je to na vás.
<SPEAKER ID="101" NAME="Předsedající">
Pane Guardansi Cambó, použijeme váš návrh jako zkušební případ. Musím se zeptat těch, kdo navrhli tento pozměňovací návrh, zda souhlasí s doplněním.
<SPEAKER ID="102" NAME="Caroline Lucas" AFFILIATION="Verts/ALE">
Paní předsedající, s doplněním souhlasíme.
<P>
(Ústní pozměňovací návrh byl přijat.)
<P>
- Před hlasováním o pozměňovacím návrhu 2:
<SPEAKER ID="104" NAME="Ignasi Guardans Cambó" AFFILIATION="ALDE">
Paní předsedající, můj ústní pozměňovací návrh se týká pozměňovacího návrhu 2, který již není přesný. Konkrétně bychom chtěli vypustit poslední větu "Domnívá se, že sledování by mělo začít vždy po přijetí prozatímní dohody o hospodářském partnerství". To v tomto případě neplatí. Dohoda o hospodářském partnerství je vždy řádná a nikoli prozatímní, a proto z důvodů faktické správnosti navrhujeme tuto větu vypustit.

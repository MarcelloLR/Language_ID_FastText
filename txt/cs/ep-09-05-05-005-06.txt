<CHAPTER ID="005-06">
6. Rekuperace benzinových par při čerpání pohonných hmot do osobních automobilů na čerpacích stanicích (
<SPEAKER ID="084" NAME="Dimitrios Papadimoulis">
zpravodaj. - (EL) Pane předsedo, protože se z technických důvodů nekonala rozprava, dovolte mi před hlasováním říci několik slov. Po intenzivních jednáních s Radou a Komisí jsem přesvědčen, že jsme v prvním čtení dosáhli dobrého kompromisu. Za přispění Evropského parlamentu jsme urychlili použití směrnice o jeden rok, rozšířili oblast působnosti na čerpací stanice v obytných oblastech, posílili jsme informační a kontrolní mechanismy pro čerpací stanice a informační mechanismy pro občany.
<P>
Je to změna, jejíž uplatnění zlepší kvalitu ovzduší a značně omezí skleníkové plyny, které způsobují změnu klimatu. Komise se na náš návrh zavázala předložit po určité době přepracovaný návrh, abychom měli lepší technologie, které nám umožní dosáhnout v budoucnosti ještě lepších výsledků.
<P>
Konečný kompromis podporují všechny politické skupiny a myslím, že je to znamení, že jsme odvedli dobrou práci.

<CHAPTER ID="008-01">
1. Návrh souhrnného rozpočtu Evropské unie - Rozpočtový rok 2010 (hlasování) 
<P>
- Před hlasováním:
<SPEAKER ID="077" NAME="László Surján">
zpravodaj. - Pane předsedo, v Rozpočtovém výboru jsme hlasovali o více než 1 100 pozměňovacích návrzích k návrhu rozpočtu na rok 2010. Nevyhnutelně došlo k několika málo technickým úpravám, a já tímto žádám, aby byly postoupeny k hlasování v plénu.
<P>
Pokud jde o plán evropské hospodářské obnovy, přijal výbor dva nové odstavce v rámci rozpočtových linií 06 04 14 01, 06 04 14 02 a 06 04 14 03. Mají doplnit stávající poznámky k rozpočtu, avšak v důsledku technické chyby jsou uvedeny tak, jako by je nahrazovaly. Pozměňovací návrh č. 832 by proto měl být příslušným způsobem upraven.
<P>
Po ověření rezervních prostředků zbyla po hlasování ve výboru rezerva ve výši 1 775 000 EUR v okruhu 3b. Navrhuji vyčlenit tuto částku na program Evropa pro občany. To by znamenalo, že pozměňovací návrh č. 889 k rozpočtové linii 15 06 66 by měl být změněn tak, aby poskytl prostředky na závazky v celkové výši 32 255 000 EUR, a čímž je zahrnut znovu předložený pozměňovací návrh č. 547.
<P>
Namísto slov "Green New Deal" v poznámkách přijatých k níže uvedeným rozpočtovým liniím by měla být do poznámek vložena slova "opatření podporující udržitelný rozvoj, která jsou šetrná k životnímu prostředí ... (Green New Deal)". Týká se to těchto rozpočtových linií:
<P>
04 02 17 Soudržnost v rámci ESF
<P>
04 02 19 ESF - Konkurenceschopnost
<P>
13 03 16 EFRR - konvergence
<P>
13 03 18 EFRR - Konkurenceschopnost
<P>
Podobně by v rozpočtové linii 13 03 20 Provozně-technická pomoc v rámci EFRR měly být první dva odstavce nahrazeny takto:
<P>
"Část závazků je určena pro financování opatření podporujících udržitelný rozvoj, která jsou šetrná k životnímu prostředí (Green New Deal), jež stanoví požadavky pro sladění hospodářského a sociálního rozvoje a rozvoje v oblasti životního prostředí a pro zotavení evropských regionů po hospodářské a finanční krizi".
<P>
Z technických důvodů by mělo být změněno číslo pilotního projektu komplexní spolupráce mezi veřejnými orgány, soukromými podniky a neziskovým sektorem při začleňování osob do společnosti a zaměstnání, a to na číslo 04 03 12.
<P>
Číslo rozpočtové linie "Přípravná akce - Erasmus pro novináře" by mělo být z technických důvodů změněno na 09 06 05.
<P>
Bude-li přijat pozměňovací návrh č. 943 o rozpočtové linii EPSO, 26 01 20, měla by být příslušná příloha rozpočtu pro tento úřad odpovídajícím způsobem upravena.
<P>
Žádám službu pro zasedání, aby v zápisu provedla nezbytné opravy - pokud mě plénum podpoří. Děkuji vám za pozornost.
<P>
Pane předsedo, dovolte mi pouze vyjádřit poděkování sekretariátu za jeho vynikající práci. Tento seznam úprav je předkládán obvykle každý rok a svědčí o dobré práci sekretariátu. Diskutovali jsme o něm se skupinami a koordinátory a dostalo se mi podpory pro tuto změnu, která je v duchu obecného návrhu.
<P>
Nejdůležitější je, že jsme v Rozpočtovém výboru zajedno v tom, že je potřeba uplatnit veškeré zákonné možnosti, jež máme, abychom vytvořili rezervu téměř v každé položce, což znamená, že žádné hlasování, které vyčlení dodatečné finanční prostředky, neohrozí zákonnost rozpočtu. Upozorňuji vás na tuto skutečnost a doufám, že budeme pokračovat v duchu spolupráce. Máme lehce odlišné názory, avšak to je normální.
<P>
(Potlesk) <BRK>
<SPEAKER ID="079" NAME="Helga Trüpel" AFFILIATION="Verts/ALE">
Pane předsedo, podle hlasovacích seznamů pozměňovací návrh Rozpočtového výboru č. 870 nebude brán v potaz, pokud bude přijat pozměňovací návrh č. 464 skupiny Verts/ALE. Hlasovací seznam se řídí pravidlem zavedeným Thomasem von der Vringem, podle nějž se pozměňovací návrhy přijaté Rozpočtovým výborem předkládají ke hlasování v plénu jako první, a pokud jsou tyto návrhy přijaty, všechny ostatní pozměňovací návrhy ke stejné rozpočtové linii nejsou brány v potaz.
<P>
Tento postup, který není součástí jednacího řádu Parlamentu, byl zaveden za jediným účelem, aby se zajistilo, že celkový postoj, jenž Parlament k rozpočtu přijme, zachová finanční limity stanovené pro Evropský parlament. Vzhledem k tomu, že pozměňovací návrh č. 464 pouze navrhuje umístit finanční prostředky do rezervy, nemůže v žádném případě představovat problém, pokud jde o překročení limitů. Oba pozměňovací návrhy se totiž nijak vzájemně nevylučují, a lze tudíž hlasovat o obou.
<P>
Proto vás vyzývám, abyste uplatnili článek 161 jednacího řádu a umožnili také hlasování o pozměňovacím návrhu č. 464.
<P>
(Potlesk) <BRK>
<SPEAKER ID="080" NAME="Předseda">
Dámy a pánové, pořadí bylo stanoveno předem a bylo pečlivě zkontrolováno, požádal bych však pana zpravodaje, aby se ujal slova. Žádám vás, jako toho nejzasvěcenějšího, abyste se k této záležitosti stručně vyjádřil.
<SPEAKER ID="081" NAME="László Surján">
zpravodaj. - Pane předsedo, zpravodaj obvykle nerozhoduje o tom, zda něco je či není nesprávné. Máme svou praxi a zvyklosti. Musím plenární zasedání informovat, že když budeme nejprve hlasovat o pozměňovacích návrzích Rozpočtového výboru, které nebyly skupinou Verts/ALE zpochybněny, sníží se poté jejich následným pozměňovacím návrhem platby Evropského fondu pro regionální rozvoj o 300 milionů EUR.
<P>
To je skutečný rozpor. Na jednu stranu by došlo ke zvýšení a na druhou ke snížení. Měli bychom se držet našeho rozhodnutí, neboť v pozměňovacím návrhu č. 464 je jasně uvedeno, že se platba nezvyšuje. Nedochází k žádnému zvýšení. Je zde tedy rozpor - nemůže dojít ke zvýšení o 300 milionů EUR a zároveň k žádnému zvýšení nedojít.
<SPEAKER ID="082" NAME="Předseda">
(...) můžeme tedy přistoupit k hlasování. Je to v souladu se stanoviskem našich útvarů, které záležitost zkoumaly, a se stanoviskem zpravodaje. Proto navrhuji, abychom přistoupili k hlasování.
<P>
- Před hlasováním o pozměňovacím návrhu č. 812:
<SPEAKER ID="083" NAME="Luis Manuel Capoulas Santos" AFFILIATION="S&amp;D">
(PT) Pane předsedo, rád bych požádal o slovo podle článku č. 173 jednacího řádu, který se týká porušení jednacího řádu. Chtěl bych požádat o změnu pořadí hlasování, protože se mi zdá, že pořadím podle hlasovacího seznamu se porušuje článek 161 jednacího řádu.
<P>
Žádám proto, aby o pozměňovacím návrhu č. 70, který na podporu odvětví mléka, jež se, jak všichni víme, nachází v mimořádně závažné situaci, navrhuje vyčlenit položku ve výši 600 milionů EUR, bylo hlasováno bezprostředně před pozměňovacím návrhem č. 812, který navrhuje položku ve výši 300 milionů. Zdůraznil bych, že tato položka ve výši 600 milionů EUR byla jednomyslně schválena Výborem pro zemědělství a rozvoj venkova a získala podporu široké většiny v této sněmovně na minulém zasedání konaném dne 17. září, když jsme hlasovali o usnesení o podpoře odvětví mléka a o krizi, které toto odvětví čelí.
<SPEAKER ID="084" NAME="Předseda">
Děkuji. Jedná se jednoznačně o otázku finančních zdrojů, které máme k dispozici, což znamená, že rozhodnutí v této věci je závažné. Opravdu bychom rádi pomohli, ale musíme vědět, jakými zdroji disponujeme. Je zde návrh hlasovat nejdříve o pozměňovacím návrhu č. 812. Rád bych požádal pana zpravodaje, aby se k této záležitosti vyjádřil. Jaká je finanční situace, jaké jsou finanční možnosti?
<SPEAKER ID="085" NAME="László Surján">
zpravodaj. - Pane předsedo, opět zdůrazňuji, že o pořadí při hlasování nerozhoduji já. Moje kolegyně, paní Trüpelová, před několika minutami uvedla, že existuje tzv. neformální pravidlo, podle něhož má být nejprve hlasováno o pozměňovacích návrzích Rozpočtového výboru. Proč? Protože Rozpočtový výbor je parlamentní orgán, který může posoudit, zda máme či nemáme rezervy.
<P>
Není v našem zájmu měnit pravidla během postupu hlasování a já se stavím proti tomu. Hlasovací seznam byl již rozdán. Skupiny se rozhodly, jak budou hlasovat. Jakákoli změna vyústí ve zmatek a později způsobí mnoho problémů. Pokud z jakéhokoli důvodu změníme pravidla v jednom případě, budeme ztraceni. Každý orgán by měl dodržovat své vlastní zvyklosti, pravidla a předpisy.
<SPEAKER ID="087" NAME="María Paloma Muńiz De Urquiza" AFFILIATION="S&amp;D">
(ES) Pane předsedo, došlo k technické chybě. Chtěla jsem hlasovat proti pozměňovacímu návrhu č. 444.
<SPEAKER ID="088" NAME="Bruno Gollnisch" AFFILIATION="NI">
(FR) Pane předsedo, naprosto rozumím argumentu zpravodaje, jenž nás vede k tomu, abychom nejdříve hlasovali o pozměňovacím návrhu č. 812.
<P>
Jedná se však čistě o spor týkající se postupu. Hlasování pro pozměňovací návrh č. 812 nutně neznamená, že by pozměňovací návrh č. 70 nebyl brán v potaz.
<P>
Na parlamentních shromážděních je zvykem hlasovat nejdříve o pozměňovacích návrzích, které se nejvíce liší od původního znění, jak požadoval pan Capoulas Santos. Z důvodu, které zpravodaj nastínil, uděláme výjimku...
<P>
(Předseda řečníka přerušil)
<SPEAKER ID="089" NAME="Předseda">
Děkuji. Rozumíme vám. Máme stanovený definitivní postup hlasování. Prosím pana zpravodaje, aby se ujal slova. Podle stanoviska útvarů a podle našeho názoru nebude brán tento druhý pozměňovací návrh v potaz. Může to pan zpravodaj potvrdit?
<SPEAKER ID="090" NAME="László Surján">
zpravodaj. - Ani po hlasovaní není důvod opět zahajovat tuto diskusi. Jsme nyní pro hlasování.
<SPEAKER ID="092" NAME="Michael Cashman" AFFILIATION="S&amp;D">
Pane předsedo, jen bych rád pomohl. Někteří z nás slyšeli vyhlašovat různá čísla. Abychom předešli jakýmkoli nedorozuměním, mohli bychom věnovat pozornost této obrazovce ? Pouze pro případ, že bychom se špatně slyšeli nebo pro případ problémů v komunikací. Nikoho neobviňuji, ale jednejme jasně a sledujme obrazovku.
<SPEAKER ID="093" NAME="Předseda">
Dobře. Budeme se všichni řídit podle obrazovky. Možná čtu čísla příliš rychle. Budu je číst pomaleji. Děkuji.
<P>
- Před hlasováním o pozměňovacím návrhu č. 937:
<SPEAKER ID="094" NAME="Godfrey Bloom" AFFILIATION="EFD">
Pane předsedo, velmi rychle vznesu procesní námitku. Před několika minutami jste řekl, že jste vázán pravidly, a co můžete učinit, když jste vázán pravidly? Zcela to chápu já i sněmovna.
<P>
Mohu předpokládat a můžeme předpokládat, že se budete pravidly této sněmovny řídit po celé své funkční období? Protože váš předchůdce se necítil být vázán pravidly a na základě vysvětlování hlasování porušoval jednací řád, protože se jím necítil být vázán. Nechám to na vás, pane.
<SPEAKER ID="095" NAME="Předseda">
Velice vám děkuji. Dámy a pánové, zejména během hlasování můžeme vystupovat pouze s procesními námitkami. Nevyjadřujte se prosím k jiným záležitostem než k procesním námitkám, protože pokud tak učiníte, nemůže se hlasování uskutečnit. To je pro nás všechny velmi nepříjemné.
<P>
(Potlesk)

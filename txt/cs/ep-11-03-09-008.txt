<CHAPTER ID="008">
Hlasování
<SPEAKER ID="127" NAME="Předsedající">
Dalším bodem je hlasování.
<P>
(Pro výsledky a další podrobnosti hlasování: viz zápis.)
<SPEAKER ID="128" NAME="Robert Atkins" AFFILIATION="ECR">
Pane předsedající, znovu vznáším stížnost ohledně časového harmonogramu tohoto Parlamentu. Včera i dnes jsme měli čas vyhrazený k hlasování, a znovu jsme ho využili jinak. Jistě je znakem dobře fungujícího a efektivního parlamentu, že si umí řídit své záležitosti řádně a včas. Mohl byste prosím vyzvat vedoucí představitele, aby to pochopili? Jinak s námi bude zacházeno s pohrdáním, jaké si zasloužíme.
<SPEAKER ID="129" NAME="Derek Roland Clark" AFFILIATION="EFD">
Pane předsedající, moje procesní námitka se týká prvních dvou dnešních hlasování o harmonogramu na příští a přespříští rok. Chci vznést dvě námitky, pokud dovolíte. Zaprvé, tato hlasování jednoduše dokládají, jak je tento Parlament ve skutečnosti bezmocný. Všichni se zde domnívají, že získávají stále více pravomocí a stále větší vliv. Ale ve skutečnosti tyto pozměňovací návrhy jednoduše obchází skutečnost, že jsme povinni uspořádat 12 dílčích zasedání...
<P>
(Předsedající řečníka přerušil)
<SPEAKER ID="130" NAME="Předsedající">
Pane Clarku, máte procesní námitku, nikoliv vystoupení. Omlouvám se, ale musím vás přerušit. Nyní přistoupíme k hlasování.
<SPEAKER ID="131" NAME="Edward McMillan-Scott" AFFILIATION="ALDE">
Pane předsedající, za běžných okolností bych k tomuto bodu nevystoupil. Jako místopředseda respektuji předsedu.
<P>
Avšak všem skupinám bylo řečeno, že se hlasování o harmonogramu, která jsou velmi omezená - myslím, že jde o dva pozměňovací návrhy - uskuteční na začátku hlasování, a nikoliv po vystoupení pana Schmitta ve sněmovně. Domnívám se, že je vůči panu Schmittovi neuctivé umožnit lidem odejít, a pak je požádat, aby se po jeho projevu vrátili na dvě hlasování.
<P>
Proto váš žádám, abyste této sněmovně předložil návrh na změnu pořadu jednání, aby se všechna dnešní hlasování uskutečnila před projevem pana Schmitta, a začneme hlasováními o harmonogramu.
<P>
(Potlesk.)
<SPEAKER ID="132" NAME="Předsedající">
Pane McMillan-Scotte, na vaše vystoupení mám odpověď, a to, že o pořadu jednání tento Parlament hlasoval v pondělí. V pořadu jednání se můžete přesvědčit, že se hlasování o harmonogramu uskuteční od 12:30 do 13:30. To je rozhodnutí, které tento Parlament přijal v pondělí.
<SPEAKER ID="133" NAME="Edward McMillan-Scott" AFFILIATION="ALDE">
Pane předsedající, omlouvám se, že to protahuji, ale nyní byly rozdány všem skupinám hlasovací seznamy. Pokud to byla chyba, je třeba ji napravit. Vůči prezidentovi jednoho z našich členských stát, který nyní vykonává předsednictví, je směšné a neuctivé svolávat poslance zpět do sněmovny, zpět do této komory, po jeho vystoupení. Nechte nás hlasovat nyní v pořadí, jaké je uvedeno v dokumentu k hlasování. Není důvod to znovu měnit.
<P>
(Potlesk.)
<SPEAKER ID="134" NAME="Předsedající">
Tak to funguje. O pořadu jednání hlasujeme vždy v pondělí. Poslouchejte mě. Nevzdychejte a nedivte se. Chcete-li změnit pravidla, můžete to udělat, ale naše současná pravidla stanoví, že o pořadu jednání hlasujeme vždy v pondělí. Udělali jsme to tak i tentokrát, a to za účasti poslanců, kteří byli ve sněmovně. Předsedající má nicméně právo dát o pořadu jednání hlasovat znovu, pokud si to přeje většina poslanců, takže vykonám svou pravomoc a zeptám se vás: Přáli byste si hlasovat o změně dnešního pořadu jednání? Kdo je pro hlasování o změně pořadu jednání? Kdo je proti? Zdrželi se?
<P>
(Potlesk.)
<P>
Proto vám, vážení kolegové, připomínám, že pokud chcete vystoupit k pořadu jednání, buďte tu v pondělí.
<P>
Návrh pana McMillan-Scotta se týkal hlasování o harmonogramu před vystoupením maďarského prezidenta, pokud to čas dovolí - protože, jak sami vidíte, právě čas ztrácíme. Vzhledem k času, který teď máme, očekávám, že mnoho hlasování bude pokračovat po prezidentovu vystoupení. Takže, kdo je pro hlasování o harmonogramu před projevem maďarského prezidenta, pokud na to budeme mít fakticky čas? Kdo je proti? Zdrželi se?
<P>
Takže to uděláme následovně: budeme hlasovat o harmonogramu před projevem maďarského prezidenta, budeme-li na to mít čas.
<P>
(Námitky.)
<P>
Kolegové, není v tom žádný rozdíl; i tak budeme pokračovat v hlasování po projevu maďarského prezidenta.
<P>
(Nesouhlasný šepot.)
<P>
Vykonám svou pravomoc. Abych zabránil této směšné situaci, zařadím hlasování o harmonogramu jako první. Nyní jste všichni spokojeni?
<P>
(Potlesk.)
<P>
Dobře, budete tu hlasovat i po prezidentově vystoupení, ale nyní pokračujme hlasováním o harmonogramu na rok 2012.

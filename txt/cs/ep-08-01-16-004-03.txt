<CHAPTER ID="004-03">
3. (
<P>
- Před hlasováním:
<SPEAKER ID="105" NAME="Francesco Enrico Speroni" AFFILIATION="UEN">
(IT) Paní předsedající, dámy a pánové, rád bych vznesl jen procedurální připomínku: nechci nijak zasahovat do jednacího řádu, ale rád bych věděl, jestli existuje pravidlo, které ukládá povinnost pokaždé kromě výsledku hlásit i to, kolik osob hlasovalo, kolik osob se zdrželo a tak dále, nebo jestli jste se tak rozhodla vy sama.
<SPEAKER ID="106" NAME="Předsedající">
Pokud nechcete, abych vám to říkala, tak to říkat nebudu, ale samozřejmě je dobré mít jistotu.
<P>
- Po hlasování o odstavci 60:
<SPEAKER ID="107" NAME="Thomas Wise" AFFILIATION="IND/DEM">
Paní předsedající, pokud nebudete výsledky vyhlašovat, mohla byste je alespoň nechat zobrazit na displejích, které máme před sebou?
<SPEAKER ID="108" NAME="Předsedající">
Pokud chcete vidět výsledek, podívejte se nad sebe.
<P>
- Po hlasování:
<SPEAKER ID="109" NAME="Robert Evans" AFFILIATION="PSE">
Paní předsedající, servis mi sdělil, že každé další prezenční hlasování stojí 400 eur, což znamená, že nás ten včerejší cirkus stál o 25 000 eur víc, než se plánovalo.
<P>
Zeptal bych se proto těch, kteří neustále vyžadují prezenční hlasování, jestli to je podle nich dobrý způsob nakládání s penězi daňových poplatníků.
<SPEAKER ID="110" NAME="Daniel Hannan" AFFILIATION="PPE-DE">
Paní předsedající, jestli každé prezenční hlasování skutečně stojí 400 eur, navrhl bych, aby tato sněmovna při svém provozu uplatňovala stejnou efektivitu, kterou používá na společnou zemědělskou politiku, strukturální pomoc, mezinárodní rozvoj a celý zbytek rozpočtu Evropské unie. Přece se to snad dá zvládnout levněji!
<SPEAKER ID="111" NAME="Kathy Sinnott" AFFILIATION="IND/DEM">
Paní předsedající, jeden praktický návrh. Jeden z výdajů je to, že necháváme překládat hlasování, ale to jsou jen čísla, takže hlasy potřebujeme jen zredigovat. Nemusíme je převádět do každého jazyka, protože to jsou čísla, a jména jsou ve všech jazycích stejná. Takže tady můžeme ušetřit. Jen si vezměte, kolik různých papírů v tomto parlamentu produkujeme. Pro občana je nejdůležitější, aby věděl, jak hlasujeme.
<P>
(Potlesk)

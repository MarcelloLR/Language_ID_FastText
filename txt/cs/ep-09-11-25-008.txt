<CHAPTER ID="008">
Vysvětlení hlasování
<P>
Ústní vysvětlení hlasování
<SPEAKER ID="119" NAME="Daniel Hannan" AFFILIATION="ECR">
Pane předsedající, hlavní povinností kteréhokoli shromáždění je dohlížet na exekutivu. Jsme zde jako tribuni lidu. Mezi námi a exekutivní složkou - to jest Komisí - by mělo existovat tvůrčí napětí.
<P>
Když však dojde na rozpočtové otázky, pak se Evropský parlament, na rozdíl od všech ostatních volených shromáždění po celém světě, přidá v zájmu hlubší integrace na stranu exekutivy proti svým vlastním voličům.
<P>
Evropský rozpočet každým rokem narůstá; každým rokem dostáváme zprávu Účetního dvora, která ukazuje, že dochází ke ztrátám či krádežím desítek miliard eur. A přesto neuděláme to, k čemu máme pravomoc, tedy nezastavíme přísun, jinými slovy neřekneme, že už nevydáme žádné další peníze, dokud nebudou účetní postupy dány do pořádku.
<P>
Zase odhlasováváme tento rozpočet navzdory všem chybám v něm obsaženým, čímž zrazujeme ty, kteří nás sem vyslali, naše voliče a zároveň daňové poplatníky, protože většina lidí v této sněmovně zastává názor "Evropa v dobrém i zlém" a radši bude sledovat, jak se věci řeší špatně v Bruselu, než kompetentně členskými státy.
<SPEAKER ID="121" NAME="Miguel Portas">
jménem skupiny GUE/NGL. - (PT) Pane předsedající, konfederace Evropské sjednocené levice a Severské zelené levice hlasovala pro mobilizaci 24 milionů EUR na podporu propuštěných dělníků v Belgii.
<P>
Hlasovali jsme pro, protože stojíme na straně lidí v nouzi, na straně těch, kteří podnikům věnují svůj pot i znalosti a kteří se nakonec stávají oběťmi nespravedlivého hospodářského systému a nekontrolovaného boje o zisk, jež mají ničivé sociální dopady.
<P>
Po tomto prohlášení je nutno říci, že je třeba posoudit úlohu Fondu pro přizpůsobení se globalizaci.
<P>
V roce 2009 bylo z možných 500 miliónů EUR mobilizováno pouhých 37 miliónů. Fond nereflektuje důvod, proč byl zřízen.
<P>
Za druhé, namísto přímé podpory nezaměstnaných podporuje tento fond národní systémy sociálního zabezpečení. Protože ty se vzájemně liší, fond nakonec reprodukuje očividné nerovnosti mezi našimi vlastními systémy přerozdělování.
<P>
V Portugalsku poskytuje fond nezaměstnaným podporu ve výši 500 EUR. V Irsku poskytuje nezaměstnaným podporu ve výši 6 000 EUR.
<P>
Za třetí, případ firmy Dell ukazuje, jak je možné podporovat zároveň zaměstnance, kteří byli propuštěni v Irsku, a samotnou nadnárodní společnost, která je propustila a která v současnosti dostává jiné veřejné prostředky v Polsku.
<P>
Dell obdržel peníze na zřízení nové továrny v Polsku, zatímco získával nové pozice na amerických trzích, a ve třetím čtvrtletí letošního roku ohlásil zisky ve výši okolo 337 miliónů USD.
<P>
Je proto třeba pečlivě zhodnotit veškeré aspekty Evropského fondu pro přizpůsobení se globalizaci.
<SPEAKER ID="122" NAME="Daniel Hannan" AFFILIATION="ECR">
Pane předsedající, už jsem to prohlásil mnohokrát a bezpochyby to budu ještě opakovat: Ať už byly motivy jejích zakladatelů jakékoli, Evropská unie už dávno není ideologickým projektem a stala se zlodějským podnikem, který přerozděluje peníze lidí vně systému lidem uvnitř. Proto dochází k věci, o které dnes hovoříme - k těmto platbám vybraným protežovaným podnikům.
<P>
Přenesme se přes podezřelé načasování grantu pro firmu Dell v Irsku, který byl oznámen s pochybnou procesní korektností v období těsně před irským referendem o evropské ústavě čili Lisabonské smlouvě. Podívejme se na tuto záležitost z širšího hlediska, uvědomme si, že už jsme si to jako kontinent vyzkoušeli: V sedmdesátých letech jsme se vydali cestou podpory nekonkurenceschopných podniků, což mělo katastrofální následky. Víme, kam tato cesta vede. Končí stagnací, inflací a nakonec kolektivním bankrotem. Nedělejme to podruhé.
<SPEAKER ID="123" NAME="Syed Kamall" AFFILIATION="ECR">
Pane předsedající, zaujala mne první věta, kde se říká, že fond byl vytvořen, aby poskytl další pomoc pracovníkům, kteří jsou zasaženi následky zásadních strukturálních změn v uspořádání světového obchodu.
<P>
Nedocházelo však vždy k významným změnám v uspořádání obchodu ve světě? V mém volebním okrsku v Londýně jsme měli textilní podniky, které na globalizaci zareagovaly a připravily se na ni převedením některých svých částí do chudších zemí, čímž vytvořily pracovní příležitosti v rozvojových zemích, ale udržely cenné pracovní příležitosti v oblasti výzkumu a vývoje a marketingu v Londýně, ve volebním obvodě, v Evropské unii.
<P>
Jestliže tedy tyto společnosti mohly reagovat, proč odměňujeme neefektivní textilní a IT podniky, které strkají hlavy do písku a doufají, že globalizace zmizí?
<P>
Tyto peníze by rozhodně měly být vráceny daňovým poplatníkům, aby je utratili podle vlastního uvážení. Pro vlády rozhodně nastal čas zaměřit se na vytváření správných podmínek, aby v případě ztráty pracovních příležitostí mohli přijít podnikatelé a vytvořit nové.
<SPEAKER ID="125" NAME="Bruno Gollnisch" AFFILIATION="NI">
(FR) Pane předsedající, vracím se ke skutečnému zneužití pravomocí, ke kterému téměř došlo právě pod záminkou pozměňovacího návrhu jednacího řádu, který má tento řád přizpůsobit Lisabonské smlouvě. Tímto pozměňovacím návrhem 86 si vedení přidělilo právo jmenovat zástupce nezařazených poslanců pro Konferenci předsedů.
<P>
Je naprosto skandální, že se toto jmenování, které by jako v případě všech parlamentních orgánů mělo probíhat volbou nebo obecnou shodou, volbou, pokud obecná shoda neexistuje, dosud neuskutečnilo kvůli svévolnému manévrování úředníků, kteří s ním nesouhlasí.
<P>
Dále je znepokojující, že tito úředníci získali na svou stranu politické skupiny, které jsou k nám nepřátelské a které by očividně neměli vyjadřovat ani de facto, ani de jure názor na jmenování našeho zástupce. Pokud se o tomto rozhodnutí bude znovu jednat, napadneme ho u Soudního dvora.
<SPEAKER ID="127" NAME="Marisa Matias" LANGUAGE="PT">
Pane předsedající, abychom dosáhli skutečných závazných výsledků v boji proti změně klimatu, musí být zaručeny čtyři principy, které bych chtěla zdůraznit. Už se také o nich dnes hlasovalo.
<P>
Prvním z nich je nutnost dosáhnout právně závazné dohody.
<P>
Druhým z nich je potřeba zaručit přísné politické cíle, včetně cílů v oblasti snižování emisí. V této oblasti je třeba mít cíle ambiciózní. Domnívám se, že jsme mohli jít ještě dále, než jsme dnes učinili.
<P>
Třetím bodem je potřeba zajistit veřejné financování potřebné pro řešení problému změny klimatu.
<P>
Čtvrtým a posledním bodem - který je podle mého názoru velmi důležitý - je, že by se mělo jednat o celosvětovou dohodu, nikoli pouze o dohodu mezi určitými regiony, a k jejímu uzavření musí dojít procesem zakotveným v demokratické účasti zapojující všechny státy.
<P>
Domnívám se, že usnesení, které jsme tu dnes schválili, není tak dobré - dá-li se to tak říct - jako usnesení schválené dříve ve Výboru pro životní prostředí, veřejné zdraví a bezpečnost potravin.
<P>
Domnívám se však, že by měl být zajištěn dosažený výsledek a úsilí vynaložené v rámci celého procesu, takže do Kodaně odjíždíme po celkem dobře vykonané parlamentní práci. Upřímně doufám, že budeme tvrdě bojovat a dokážeme naplnit, co jsme zde dnes schválili.
<SPEAKER ID="128" NAME="Zigmantas Balčytis" AFFILIATION="S&amp;D">
Pane předsedající, podpořil jsem toto usnesení. Změna klimatu je na kodaňské konferenci celosvětovou politickou prioritou. Tato konference by měla přinést nejenom pouhé politické závazky, ale i závazné dohody a sankce za jejich nedodržování.
<P>
Boj proti změně klimatu je záležitostí celosvětovou a vyžaduje aktivní zapojení rozvinutých i rozvojových zemí. Bohaté státy však musí hrát vůdčí úlohu. Musí se dohodnout na povinných cílech snížení emisí a zároveň nalézt finanční prostředky pro pomoc rozvojovým zemím při řešení změny klimatu.
<SPEAKER ID="129" NAME="Jan Březina" AFFILIATION="PPE">
(CS) Dnešním přijetím rezoluce ke kodaňskému summitu o ochraně klimatu dal Parlament jednoznačně najevo, že přikládáme této věci mimořádnou důležitost. Ta se odráží i v autentickém přístupu, v jehož rámci Parlament razí zásadu sdílené, ale rozlišené odpovědnosti. Ve shodě s ní se průmyslové země mají ujmout vůdčí úlohy, zatímco rozvojovým zemím a ekonomikám jako Čína, Indie, Brazílie bude poskytnuta přiměřená podpora prostřednictvím technologií a budování kapacit. Na druhou stranu musím říct, že předpoklad, že dohoda v Kodani by mohla poskytnout impuls pro iniciativu green new deal, považuji za přehnaně optimistický a ideologicky jednostranný. Při bohulibé snaze snižovat emise CO2 nelze mít klapky na očích a kráčet přes mrtvoly průmyslových podniků. Takovýto fantazírující přístup bych nepovažoval za udržitelnou cestu pro celou Evropu.
<SPEAKER ID="130" NAME="Bruno Gollnisch" AFFILIATION="NI">
(FR) Pane předsedající, zpráva, která byla právě chválena ve sněmovně, rozhodně pečlivě sleduje "politicky korektní" linii, která zde vládne mocí nejmocnější, aniž by byla zpochybňována zavedenými dogmaty.
<P>
Skutečnost, že se něco tisíckrát opakuje, však neznamená, že je to odůvodněné. Globální oteplování existovalo vždy. Globální oteplování probíhalo například od poslední doby ledové, a přeci jen nebyl tento jeho předchozí případ způsoben auty neandrtálců.
<P>
Neexistuje žádný spor o tom, žádné zpochybnění toho, co nám je stokrát a tisíckrát opakováno - a proč tomu tak je? Naprosto zřejmý je přinejmenším jeden významný důvod: Příprava nástupu světové vlády; druhým důvodem je opětovná snaha vštípit pocit provinění obyvatelům Evropy a Západu, kteří jsou chybně považováni za původce všech světových problémů.
<P>
Tím skončím, pane předsedající, protože nemám právo hovořit jedenašedesát vteřin. Děkuji vám, že jste vzali mé sdělení v potaz .
<SPEAKER ID="131" NAME="Daniel Hannan" AFFILIATION="ECR">
Pane předsedající, na své první konferenci jako nový předseda, či jako jmenovaný kandidát, prohlásil pan Van Rompuy, že kodaňský proces bude krokem směrem ke globálnímu řízení naší planety. Určitě nejsem jediný, koho zneklidňuje způsob, jakým je agenda ochrany životního prostředí využívána těmi, kdož mají naprosto jinou agendu týkající se přesunu moci směrem od národních demokracií.
<P>
Ochrana životního prostředí je příliš důležitá, než aby bylo ponecháno pouze na jedné ze stran politické diskuse, aby uplatnila svá řešení. Jako konzervativec se považuji za přirozeného ochránce životního prostředí. Byl to Marx, kdo hlásal, že příroda je zdroj, který má být využíván, učení, které bylo brutálně uskutečněno v podobě čadících továren zemí RVHP, ale my jsme se nikdy nepokusili o tržní řešení, o rozšíření vlastnických práv, o dosažení čistoty vody a ovzduší tím, že umožníme vlastnictví, namísto tragédie obecní pastviny, kdy se očekává, že těchto cílů dosáhnou kroky států a globálních technokratů.
<P>
Ochrana životního prostředí je příliš důležitá na to, aby byla ponechána levici.
<SPEAKER ID="133" NAME="Clemente Mastella" AFFILIATION="PPE">
(IT) Pane předsedající, usnesení o Stockholmském programu, o kterém dnes Parlament hlasoval, je výsledkem obrovského úsilí spolupracovat a zcela nového procesního programu, s nímž dosud nemáme příliš zkušeností.
<P>
Tento program vskutku stanoví skutečně ambiciózní cíle, ale pokud chceme Evropu otevřenou a zároveň bezpečnou, musíme nalézt správnou rovnováhu mezi stále účinnější spoluprací v oblasti boje proti kriminalitě a terorismu na jedné straně a rozhodným odhodláním chránit právo na soukromí na straně druhé.
<P>
Zasazujeme se o zavedení společné azylové politiky, o respektování pojistek ochrany základních lidských práv a o společnou přistěhovaleckou politiku prostřednictvím přísnější kontroly našich hranic.
<P>
Příštím úkolem je ustanovení evropského soudního prostoru. K dosažení tohoto cíle musíme podporovat veškeré formy spolupráce s cílem šířit společnou evropskou kulturu soudnictví. Příklady zahrnují vzájemné uznávání společných rozsudků a pravidel, zrušení doložky vykonatelnosti a zavedení opatření zaměřených na usnadnění přístupu ke spravedlnosti a podpora výměny soudců nebo státních zástupců.
<P>
Pak je zde víceletý program, který zdůrazňuje koncept evropského občanství, které by mělo doplňovat a nikoli omezovat státní občanství.
<P>
Domnívám se, že všechny tyto cíle od všech vyžadují větší odhodlání ...
<P>
(Předsedající řečníka přerušil)
<SPEAKER ID="134" NAME="Lena Ek" AFFILIATION="ALDE">
(SV) Pane předsedající, dnes jsem hlasovala pro evropskou strategii pro svobodu, bezpečnost a spravedlnost, jinými slovy pro Stockholmský program, ale až do Parlamentu přes Komisi přijde vlastní legislativní návrh Rady, mám v úmyslu být velmi přísná a neoblomná, pokud jde o otázku otevřenosti a transparentnosti legislativní práce.
<P>
To má obzvláštní význam s ohledem na proces žádosti o azyl. Možnost požádat o azyl je základním právem a smyslem evropská spolupráce je zdi odstraňovat, nikoli je stavět. Členské státy proto musí nalézt definici uprchlíka a žadatele o azyl v souladu s Úmluvou o právním postavení uprchlíků, a já jsem nyní nastolila pozměňovací návrh v tomto smyslu. Ve své konečné podobě musí Stockholmský program zastávat evropské hodnoty, jako jsou svoboda a respektování lidských práv. Za ty stojí za to bojovat, a právě to hodlám učinit.
<SPEAKER ID="135" NAME="Daniel Hannan" AFFILIATION="ECR">
(ES) Pane předsedající, nejprve bych chtěl poděkovat vám a vašim úředníkům za trpělivost při vysvětlování hlasování.
<P>
Pane předsedající, bývalý britský ministr vnitra, Willie Whitelaw, kdysi jednomu ze svých nástupců řekl, že to je ta nejlepší funkce ve vládě, protože člověk nemusí jednat s cizinci.
<P>
Dnes by to nemohl prohlásit žádný ministr vnitra v žádném členském státě. Došlo k mimořádné harmonizaci v oblasti spravedlnosti a vnitřních věcí. Ve všem od přistěhovalectví a azylové politiky, víz, občanského práva, po trestní právo a policejní dohled jsme Evropské unii poskytli nejvyšší atribut státnosti: monopol na vynucování práva na svých občanech, tedy systém trestního soudnictví.
<P>
Kdy jsme se proto vůbec rozhodli? Kdy se někdo zeptal našich voličů? Uznávám, že to neproběhlo v tajnosti. Nedošlo k žádnému spiknutí, či to přinejmenším bylo slovy H. G. Wellse "otevřené spiknutí", ale v žádné fázi jsme se neobtěžovali zeptat se lidí, zda si přejí být občany státu s vlastním právním systémem.
<SPEAKER ID="137" NAME="Philip Claeys" AFFILIATION="NI">
(NL) Jako mnozí evropští občané, kteří neměli možnost se vyjádřit k Lisabonské smlouvě, jsem i já nabyl značných obav týkajících se oblastí svobody, bezpečnosti a spravedlnosti. Pravomoci v oblasti azylové a přistěhovalecké politiky jsou stále více přesouvány na Evropskou unii a tyto otázky jsou čím dál více vyjímány z oblasti občanské demokratické kontroly. Výsledkem bude ještě více přistěhovalectví a všech problémů, které přináší.
<P>
Otázka udělování práv bez uvalování jakýchkoli povinností, což je další věc, jež z tohoto usnesení čiší, dává přistěhovalcům výmluvu, proč se nepřizpůsobit normám hostitelských zemí. Příkladem toho, co mi vadí nejvíce, je pasáž, která se zabývá tím, co bylo označeno jako "mnohostranná diskriminace romských žen", protože se nezmiňuje o tom, že v mnoha případech si za diskriminaci mohou samy. Pomyslete jen na skutečnost, že mnohé romské ženy a nezletilé děti musí chodit...
<P>
(Předsedající řečníka přerušil)
<SPEAKER ID="138" NAME="Bruno Gollnisch" AFFILIATION="NI">
(FR) Pane předsedající, požádal jsem, abych mohl hovořit o Stockholmu.
<P>
Jak bylo řečeno, pane předsedající, tato zpráva obsahuje dva znepokojivé body.
<P>
Prvním z nich je její velmi propřistěhovalecká perspektiva. Druhý z nich nenajdeme v obsahu zprávy ani jejích závěrech. Dověděli jsme se o něm prostě ze záměrů komisaře Barrota: Je jím kriminalizace svobody projevu, bádání a myšlení.
<P>
V mnoha evropských zemích existují lidé, kteří jsou pronásledováni, zatýkáni, přísně trestáni a uvězněni pouze proto, že se chtějí kriticky vyjádřit například k historii druhé světové války, k současné historii či k fenoménu přistěhovalectví. Toto právo je jim upíráno a postihují je velmi přísné tresty. To představuje značný důvod k obavám, protože je to v naprostém rozporu s evropským duchem.
<SPEAKER ID="140" NAME="Aldo Patriciello" AFFILIATION="PPE">
(IT) Pane předsedající, dámy a pánové, před několika měsíci jsme byli svědky náhlého a neočekávaného zhroucení některých nízkonákladových leteckých společností jako Myair a Sky Europe s následným okamžitým zrušením všech jejich plánovaných letů. To způsobilo obrovské nepohodlí tisícům cestujících, kterým bylo odepřeno právo nastoupit na řádně zarezervované lety. Ještě závažnější je to, že týmž spotřebitelům byla odepřena možnost obdržet náhrady za lety, které byly v důsledku opatření pro případ úpadku, jenž tyto letecké společnosti postihla, zrušeny.
<P>
Z těchto důvodů se zdá ještě nutnější než kdy předtím, aby Komise, která prosperitu a blahobyt spotřebitelů řadí mezi své zásady a hodnoty, naléhavě přijala příslušná opatření, jež zabrání opakování podobných situací poškozujících evropské občany.
<P>
Zejména je třeba, abychom urychlili postup revize směrnice 90/314/EHS o souborných službách pro cesty, a stejně tak je třeba, abychom na jedné straně získali ...
<P>
(Předsedající řečníka přerušil)
<SPEAKER ID="141" NAME="Siiri Oviir" AFFILIATION="ALDE">
(ET) Za posledních devět let vyhlásilo úpadek 77 leteckých společností. Tedy ne jedna, dvě nebo tři, a ne zrovna včera. Opakuji, je to za posledních devět let. V důsledku toho tisíce cestujících zůstalo na cizích letištích bez jakékoli ochrany. Nedostali žádnou náhradu, nebo nedostali alespoň včas a odpovídající náhradu. Vzhledem k tomu jsem hlasoval pro toto usnesení a souhlasím s myšlenkou, že v odvětví leteckých společností musíme regulovat také tuto mezeru našeho právního systému, něco, co se dnes stalo běžným.
<P>
Podporuji také pevnou lhůtu stanovenou v tomto usnesení, tj. 1. červenec 2010 - tedy docela brzy - dokdy musí Evropská komise předložit konkrétní, reálné návrhy na řešení tohoto problému, a v budoucnu by měla být ochráněna také práva cestujících v letecké dopravě ...
<P>
(Předsedající řečníka přerušil)
<SPEAKER ID="142" NAME="Zigmantas Balčytis" AFFILIATION="S&amp;D">
Pane předsedající, to je velmi důležitá otázka a hlasoval jsem pro toto usnesení, protože se domnívám, že musíme mít právní předpis chránící naše občany v případě úpadku leteckých společností. Služeb nízkonákladových leteckých společnosti využívají denně miliony našich občanů. Vysoký počet úpadků nízkonákladových leteckých společností v Evropské unii od roku 2000 a poslední případ Sky Europe však jasně ukázal zranitelnost nízkonákladových přepravců v důsledku kolísajících cen ropy a současných obtížných hospodářských podmínek.
<P>
Tuto situaci musíme napravit a žádáme Komisi, aby zvážila přijetí opatření pro co nejpřiměřenější odškodnění našich cestujících.
<SPEAKER ID="143" NAME="Lara Comi" AFFILIATION="PPE">
(IT) Pane předsedající, v souvislosti s nedávnými případy, kdy byla mnoha leteckým společnostem pozastavena a zrušena platnost licence, utrpěl velký počet cestujících a držitelů letenek značné ztráty, a nedostalo se jim ani slušného zacházení, ani odškodného.
<P>
Proto se domnívám, že je nezbytné navrhnout konkrétní předpis, který stanoví nejlepší způsob řešení problémů způsobených úpadky, pokud jde o finanční ztráty i převoz do vlasti.
<P>
v případě úpadku je tedy důležité poskytnout cestujícím odškodnění a stanovit s tím související finanční a administrativní postupy. Mám na mysli zásadu vzájemné odpovědnosti za ochranu cestujících všech leteckých společností, kteří letí na stejné trase a jsou pro ně k dispozici místa. To by umožnilo převoz cestujících, kteří zůstali v bezvýchodné situaci na cizích letištích, do vlasti. V tomto smyslu by návrhy na vytvoření garančního fondu nebo povinné pojištění leteckých společností mohly představovat schůdná řešení, která by bylo nutné zvážit proti druhé straně mince, a to by bylo zvýšení cen pro spotřebitele.
<SPEAKER ID="144" NAME="Hannu Takkula" AFFILIATION="ALDE">
(FI) Pane předsedající, je velmi důležité, abychom hovořili o bezpečnosti cestujících v letecké dopravě, a především o odškodnění v situacích, kdy podniky vyhlásí úpadek, jak se o tom před chvílí zmínila paní Oviirová. Za posledních devět let došlo k 77 úpadkům a odvětví leteckých společností je údajně vystaveno větším otřesům než kdy předtím.
<P>
Tvrdá konkurence je svým způsobem vyřazovací soutěž. Nově vznikly levné letecké společnosti, které, jak se zdá, si momentálně vedou dobře a mají velké zisky. To přivedlo mnohé další letecké společnosti do nevýhodné konkurenční situace. Jak bylo řečeno, je velmi důležité zajistit, aby se dřívější nešťastné případy již neopakovaly a aby letecké společnosti převzaly určitý díl odpovědnosti za své cestující a aby byly povinny vyplatit náhradu, je-li let v důsledku úpadku zrušen. Aby bylo zajištěno, že...
<P>
(Předsedající řečníka přerušil)
<SPEAKER ID="146" NAME="Siiri Oviir" AFFILIATION="ALDE">
(ET )Lisabonskou agendou chtěla Evropská unie posílit hospodářskou unii. Je proto důležité zlepšit také konkurenční sílu našeho hospodářství. Přitom je však nezbytné, aby na trhu zvítězila spravedlivá hospodářská soutěž. Znamená to, že pro každého výrobce, vývozce a dovozce by měla platit jasná pravidla. Podpořila jsem návrh obsažený v tomto usnesení, protože zavedení povinnosti označit zemi původu zboží dováženého do Evropské unie ze třetích zemí je spolehlivou cestou, jak dosáhnout transparentnosti, poskytnout spotřebiteli pravdivé informace a zajistit také dodržování pravidel mezinárodního obchodu. Děkuji.
<SPEAKER ID="147" NAME="Lara Comi" AFFILIATION="PPE">
(IT) Pane předsedající, diskuse o známce původu vůbec neupřednostňuje zájmy jednoho nebo několika členských zájmů, jak se někdy mylně soudí. Naopak, je zosobněním základní hospodářské zásady stanovit rovné podmínky pro všechny.
<P>
Tato zásada v souladu s Lisabonskou smlouvou směřuje k uplatnění evropské konkurenční schopnosti na mezinárodní úrovni tím, že prosazuje jasná a vyvážená pravidla pro naše výrobní podniky a podniky, které dovážejí výrobky ze třetích zemí.
<P>
Diskutujeme tedy o záležitostech, které se týkají Evropy jako celku. Proto se domnívám, že je důležité dosáhnout dohody o značce původu, která překoná dílčí národní zájmy nebo zájmy politických skupin a ponechá prostor pro záměr budovat jednotný trh pomocí rozvíjení konkurenceschopnosti a transparentnosti.
<P>
Předložení návrhu nařízení o značce původu, formulovaného Evropskou komisí v roce 2005, Parlamentu, představuje v tomto směru pokrok.
<P>
Proces spolurozhodování Parlamentu a Rady v souladu s Lisabonskou smlouvou proto zcela nepochybně umožňuje urychlit přijetí nařízení, které je tak důležité pro hospodářství a evropské spotřebitele.
<P>
Písemná prohlášení k hlasování
<SPEAKER ID="150" NAME="Robert Atkins  " AFFILIATION="ECR">
písemně. - Britští konzervativci nemohli schválit udělení absolutoria za plnění evropského rozpočtu, oddíl Evropská rada, v roce 2007. Již 14. rok za sebou byl Evropský účetní dvůr schopen vystavit k účtům Evropské unie jen prohlášení o věrohodnosti s výhradami.
<P>
Zaznamenali jsme výroky auditorů, že přibližně 80 % transakcí EU provádějí agentury, které působí v členských státech na základě dohod o společném řízení. Auditoři neustále informují o tom, že úroveň kontroly a dohledu nad využíváním fondů EU v členských státech je nedostatečná.
<P>
Aby čelila tomuto pokračujícímu problému, uzavřela Rada v roce 2006 interinstitucionální dohodu, která jim uložila provádět certifikaci transakcí, za které jsou odpovědné. S politováním konstatujeme, že většina členských států doposud svou povinnost uspokojivě nesplnila, a proto, bez ohledu na tradiční "džentlmenskou dohodu" mezi Parlamentem a Radou, dokud členské státy nesplní své závazky podle interinstitucionální dohody, absolutorium neudělíme.
<SPEAKER ID="998" NAME="Jean-Pierre Audy" LANGUAGE="FR">
Hlasoval jsem pro udělení finančního absolutoria Radě za plnění rozpočtu v roce 2007, ale zároveň jsem zdůraznil, že nesouhlasím se způsobem, jakým Výbor pro rozpočtovou kontrolu řešil situaci, kdy zpravodajka, paní Søndergaardová, vypracovala dvě vzájemně si protiřečící zprávy; změna stanoviska v době oddělující návrhy na odklad udělení absolutoria v dubnu 2009 a na udělení absolutoria byla zdůvodňována tvrzeními vzešlými ze schůzek bez jakékoli kontrolní činnosti, a Evropský účetní dvůr se k řízení Rady nevyjádřil. Mrzí mne, že neexistuje žádná právní studie potvrzující pravomoci Evropského parlamentu, a tedy pravomocí Výboru pro rozpočtovou kontrolu, zejména těch, které se týkají vnějších a vojenských činností Rady. V době, kdy budeme v rámci plnění Lisabonské smlouvy jednat s Radou o politických vztazích, je důležité, aby práce institucí vycházela ze zásad právního státu.
<SPEAKER ID="151" NAME="João Ferreira  " LANGUAGE="PT">
Na sklonku minulého funkčního období Parlamentu, v dubnu, rozhodl Parlament o odkladu udělení absolutoria Radě v souvislosti s plněním rozpočtu za rok 2009, hlavně vzhledem k nedostatečné průhlednosti účetnictví při využívání rozpočtu Společenství. Parlament byl zejména toho názoru, že je důležité, aby existovala větší transparentnost a větší parlamentní kontrola výdajů Rady na společnou zahraniční a bezpečností politiku a evropskou bezpečnostní a obrannou politiku (SZBP/EBOP).
<P>
Zpráva přijatá dnes konečně uděluje Radě absolutorium, neboť soudí, že Parlament obdržel od Rady uspokojivou odpověď na otázky položené v usnesení z dubna tohoto roku. Vysílá však některá varování pro příští postup udělování absolutoria. Prověří zejména pokrok dosažený Radou při uzavírání všech jejích mimorozpočtových účtů, zveřejňování všech administrativních rozhodnutí (pokud slouží jako právní základ pro rozpočtové položky) a předložení její výroční zprávy o činnosti Parlamentu. I když Rada dosáhla určitého malého pokroku při skládání účtů o využívání rozpočtu Společenství, jsme toho názoru, že dostupné informace o výdajích na SZBP/EBOP jsou dosud nedostatečné, a proto máme stále výhrady.
<SPEAKER ID="153" NAME="Liam Aylward  " AFFILIATION="ALDE">
písemně. - (GA) Hlasoval jsem pro toto nařízení, které se týká označování pneumatik v souvislosti s účinným využitím pohonných hmot. Energetická účinnost je velmi důležitá, neboť souvisí s udržitelností životního prostředía se zachováním omezených zdrojů. Jasné, informativní označování odnyní evropským spotřebitelům umožní lepší výběr. Tento výběr bude vycházet nejen z ceny, ale také z účinného využití pohonných hmot. Další výhodou takového označování je, že označování přilnavosti pneumatik zvýší bezpečnost silničního provozu.
<SPEAKER ID="154" NAME="Jan Březina  " LANGUAGE="CS">
Hlasoval jsem pro zprávu kolegy Beleta o označování pneumatik s ohledem na palivovou účinnost, která se ztotožňuje se společným postojem Rady. Vzhledem k tomu, že 25 % celkových emisí CO2 připadá na silniční dopravu a že 30 % celkové spotřeby pohonných hmot u vozidel se odvíjí od jejich pneumatik, představuje zavedení povinnosti označování pneumatik klíčový nástroj pro boj za zdravější životní prostředí.
<P>
V důsledku dnešního rozhodnutí EP dojde ke snížení emisí oxidu uhličitého ročně až o čtyři miliony tun. To je pro představu totéž, jako by z unijních silnic zmizelo ročně okolo 1 miliónu osobních automobilů. Nezpochybnitelný přínos schválené legislativy spočívá ve zvýšení kvality, a tedy bezpečnosti pneumatik. Nemělo by přitom dojít k nárůstu jejich cen, což nepochybně ocení spotřebitelé, zejména ti, kteří se rozhodují podle ceny výrobku. Věřím, že se potvrdí výsledky průzkumů trhu, které říkají, že spotřebitelé mají o koupi ekologičtějších pneumatik zájem. Výhodnost schváleného předpisu pro výrobce spatřuji v tom, že se díky existenci jednotných standardů pro sdělování informací o účinnosti pneumatik zlepší možnosti soupeření o zákazníky, které nebude založené jen na cenách výrobků.
<SPEAKER ID="997" NAME="Maria Da Graça Carvalho  " LANGUAGE="PT">
Nové nařízení o označování pneumatik je součástí strategie Společenství pro CO2, která stanoví cíle, jež mají být dosaženy díky snížení emisí z vozidel. Od listopadu 2012 budou pneumatiky v EU označovány podle jejich účinnosti využití pohonných hmot, přilnavosti a emisí hluku. Na pneumatikách, vzhledem k jejich valivému odporu, záleží 20 až 30 % spotřeby energie u vozidel. Regulací použití energeticky účinných pneumatik, které jsou bezpečné a mají menší emise hluku, pomáháme díky snižování spotřeby pohonných hmot snižovat škody na životním prostředí a zároveň v důsledku konkurence na trhu zlepšovat ochranu spotřebitelů. Proto vítám vytvoření nového nástroje, který představuje další pokrok k energeticky udržitelné Evropě.
<SPEAKER ID="155" NAME="Lara Comi  " AFFILIATION="PPE">
písemně. - (IT) Pane předsedající, schvaluji rozhodnutí Parlamentu přijmout konečně předpis, který zvyšuje bezpečnost i environmentální a hospodářskou efektivitu silníční dopravy. Cílem je podpořit používání bezpečnějších, méně hlučných pneumatik. Podle některých studií lze výrazně (až o 10 %) snížit podíl spotřeby pohonných hmot u vozidel, který se odvíjí od kvality pneumatik.
<P>
V souladu s mým závazkem k ochraně spotřebitelů vytváří tento předpis účinný regulační rámec s jasným a přesným označením a jasnými a přesnými informacemi. To pomůže zajistit transparentnost a zvýšit informovanost spotřebitelů o možnostech jejich volby při nákupu pomocí brožur, letáků a internetového marketingu.
<SPEAKER ID="156" NAME="José Manuel Fernandes  " LANGUAGE="PT">
Vítám, že místo směrnice máme nařízení o označování pneumatik, které je výsledkem parlamentního návrhu.
<P>
Od listopadu 2012 budou pneumatiky označovány podle jejich účinnosti využití pohonných hmot, přilnavosti a emisí hluku. Evropští občané budou mít pro výběr správných pneumatik více informací, aby snížili náklady na pohonné hmoty a pomohli snížit energetickou spotřebu. Mohou si vybrat šetrněji k životnímu prostředí a snížit svou uhlíkovou stopu.
<P>
Označování navíc povede k větší hospodářské soutěži mezi výrobci. Z hlediska životního prostředí je toto označování prospěšné. Stojí za povšimnutí, že na silniční dopravu připadá 25 % emisí oxidu uhličitého v Evropě.
<P>
Pneumatiky mohou mít na snižování emisí CO2 značný vliv, protože na nich závisí 20 až 30 % celkové spotřeby energie u vozidel.
<P>
U osobních automobilů mohou energeticky účinnější pneumatiky uspořit až 10 % nákladů na pohonné hmoty.
<P>
Proto jsem hlasoval pro.
<SPEAKER ID="157" NAME="Ian Hudghton  " AFFILIATION="Verts/ALE">
písemně. - Hlasoval jsem pro kompromisní balíček o označování pneumatik. Tento parlament se zabývá mnoha otázkami, které se zdají být vyloženě technické a mnozí lidé jim na první pohled nepřisuzují velký politický význam; tato otázka je možná jednou z nich. Při bližším zkoumání se však ukáže, že téměř čtvrtina emisí CO2 pochází ze silniční dopravy a že pneumatiky mají pro určení účinného využití pohonných hmot velký význam. Tomuto navrhovanému předpisu tak patří důležité místo v širším úsilí EU čelit globálnímu oteplování.
<SPEAKER ID="158" NAME="Nuno Melo  " LANGUAGE="PT">
Hlasoval jsem pro tuto zprávu zejména proto, že přispívá k dvěma důležitým bodům: ke zlepšování dostupných informací, což usnadňuje výběr k životnímu prostředí šetrnějších pneumatik, a k tomu, že díky takovému výběru přispějeme k větší energetické účinnosti vzhledem k tomu, že na pneumatikách záleží 20 až 30 % celkové energetické spotřeby vozidel.
<SPEAKER ID="159" NAME="Aldo Patriciello  " AFFILIATION="PPE">
písemně. - (IT) Pane předsedající, dámy a pánové, návrh nařízení o označování pneumatik, který dnes tato sněmovna schválila, je důležitým krokem k uvádění na trh bezpečných a bezhlučných produktů, které také umožňují snižovat spotřebu pohonných hmot. Zejména vítáme, že právní forma tohoto návrhu byla změněna ze směrnice na nařízení.
<P>
To nám umožní dosáhnout rovného a okamžitého plnění všech ustanovení ve všech členských státech, zajistit účinnější harmonizaci evropského trhu s pneumatikami. Úsilí, s nímž se Výbor pro průmysl, výzkum a energetiku vložil do jednání o flexibilitě při umístění značky kromě toho spotřebitelům poskytne přiměřenou ochranu a zároveň zajistí, že výrobci nebudou zatěžováni přílišnou byrokracií.
<P>
Dočasné ustanovení, které z působnosti nařízení vyjímá pneumatiky vyrobené před rokem 2012, je také nezbytné pro zajištění postupného uvádění nových evropských předpisů na trh. Z těchto důvodů můžeme tedy říci, že jsme s dosaženým společným postojem spokojeni, neboť jsme si jisti, že odpovídá záměrům původního návrhu Komise.
<SPEAKER ID="996" NAME="Silvia-Adriana Ţicău  " LANGUAGE="RO">
Hlasovala jsem pro nařízení o označování pneumatik v souvislosti s účinným využitím pohonných hmot. Toto nařízení je součástí legislativního balíčku pro energetickou účinnost a pomůže snížit znečišťující emise produkované odvětvím dopravy. Podle tohoto nařízení musí dodavatelé pneumatik používat značky a nálepky, které poskytnou uživatelům informace o spotřebě pohonných hmot a jízdním odporu, přilnavosti a vnějším hluku odvalování pneumatik. Z praktického hlediska značka pro tyto parametry stanoví úroveň od A do G a podle nichž bude pneumatika klasifikována. Dodavatelé pneumatik jsou také povinni na svých webových stránkách poskytnout k těmto ukazatelům vysvětlení a také doporučení pro chování řidičů. Tato doporučení zahrnují nutnost šetrného řízení k životnímu prostředí, pravidelnou kontrolu tlaku pneumatik a dodržování bezpečného odstupu mezi vozidly. Členské státy nejpozději do 1. listopadu 2011 zveřejní všechna ustanovení právních a správních opatření, která jsou nezbytná pro provedení tohoto nařízení do vnitrostátního právního řádu. Ustanovení tohoto nařízení budou uplatňována od 1. listopadu 2012. Na odvětví dopravy připadá přibližně 25 % znečišťujících emisí. Toto nařízení proto pomůže tyto emise snížit.
<SPEAKER ID="161" NAME="Regina Bastos  " LANGUAGE="PT">
Cílem Evropského fondu pro přizpůsobení se globalizaci (EGAF) je podporovat pracovníky osobně postižené propouštěním vyvolaným velkými změnami ve světovém obchodě. Konkrétněji, z EGAF se financuje pomoc při hledání zaměstnání, rekvalifikace podle konkrétních potřeb, pomoc s podnikáním, pomoc pro osoby samostatně výdělečně činné a zvláštní dočasné doplňkové příjmy.
<P>
Cílem těchto opatření z dlouhodobějšího hlediska je těmto pracovníkům pomoci najít si nové zaměstnání a udržet se v něm.
<P>
Moje země, Portugalsko, využila EGAF dvakrát: v roce 2008 v souvislosti s propuštěním 1 549 pracovníků v automobilovém odvětví v oblasti Lisabonu a v Alenteju a v roce 2009 v souvislosti s propuštěním 1 504 pracovníků ve 49 textilních podnicích v severní a centrální oblasti země.
<P>
Zásadní význam tohoto fondu je jasný. Otázka položená paní Berèsovou poukazuje na to, že tu je zde situace, kterou by Evropská komise měla vyjasnit. Musíme zamezit přidělování finančních prostředků nebo státních podpor v některých členských státech, jež mají za následek ztrátu pracovních míst v jiných oblastech EU.
<P>
Proto souhlasím s tím, že je nutné zaručit účinnou koordinaci evropské finanční pomoci, zabránit podnikům v tom, aby se snažily vydělávat na vytváření a rušení pracovních míst.
<SPEAKER ID="995" NAME="Proinsias De Rossa  " AFFILIATION="S&amp;D">
písemně. - Podporuji tento příděl 14,8 milionu EUR z prostředků Evropského fondu pro přizpůsobení se globalizaci (EGAF) určený pro 2 840 pracovníků společnosti Dell v Limericku, kteří ztratili práci v důsledku uzavření jejich závodu, protože to spíše než společnosti Dell přímo prospěje propuštěným pracovníkům. Zdá se ovšem, že v době, kdy společnost Dell zavírala svůj výrobní podnik v Irsku, dostala od polské vlády státní podporu ve výši 54,5 milionu EUR na otevření nového závodu v Lodži. Tuto státní podporu schválila Evropská komise. Jaká důslednost se skrývá v této politice Komise? Zbavuje vlastně společnost Dell povinnosti řešit sociální důsledky své strategie a umožňuje podnikům, aby se zapojily do soutěže, kdo dřív půjde ke dnu, financované členskými státy a z fondů EU. Je naléhavě nutné vnést do koordinace politiky Evropské komise v oblasti státní podpory a její sociální politiky jasno.
<SPEAKER ID="162" NAME="Diogo Feio  " LANGUAGE="PT">
Jak jsem jižměl možnost říci dříve, vážné dopady globalizace a přesunů podniků, které jsou jejím důsledkem, na životy mnoha lidí byly jasně patrné již před vznikem současné krize, která některé z dřívějších příznaků posílila a prohloubila. Přidáme-li k těmto problémům současnou nízkou důvěru v trhy a omezování investic, zcela jasně pochopíme jedinečnost výzvy doby, ve které žijeme a mimořádnou potřebu použít samy o sobě výjimečné mechanismy na pomoc nezaměstnaným a podpořit jejich opětovné začlenění na trh práce.
<P>
Evropský fond pro přizpůsobení se globalizaci byl v této souvislosti již několikrát použit, vždy s cílem snížit dopady na evropské pracovníky vzniklé jako důsledek jejich zranitelnosti na světovém trhu. Případy popsané ve zprávě paní Bögeové znovu zasluhují pozornosti, i když přetrvávají jisté pochybnosti ohledně toho, jak poznat, zda bude každý skutečně splňovat kritéria. Proto by bylo lepší, kdyby v budoucnu byly žádosti podávány individuálně.
<P>
Chtěl bych znovu vyjádřit přesvědčení, že Evropská unie musí přijmout opatření na podporu silnějšího, volnějšího a kreativnějšího evropského trhu, který bude přitahovat investice a vytvářet pracovní příležitosti.
<SPEAKER ID="163" NAME="José Manuel Fernandes  " LANGUAGE="PT">
Hlasoval jsem pro tuto zprávu, protože Evropský fond pro přizpůsobení se globalizaci (EGAF) je nástrojem, který má reagovat na specifické evropské krize vyvolané globalizací, a to platí o současné situaci. Tento fond poskytuje individuální, jednorázovou a časově omezenou pomoc přímo propuštěným pracovníkům. Uvádí se, že při přidělování prostředků z tohoto fondu pracovníkům by nemělo docházet k disproporcím tak jako dříve.
<P>
Mimoto je tu Evropský sociální fond (ESF), který podporuje evropskou strategii zaměstnanosti a politiky členských států pro dosažení plné zaměstnanosti, zvyšování kvality a produktivity práce, pomáhá znevýhodněným osobám při sociálním začleňování a zejména při nacházení zaměstnání a snižuje nerovnosti v zaměstnání na vnitrostátní, regionální a místní úrovni. Je klíčovým fondem pro posilování hospodářské a sociální soudržnosti. Současná situace vyžaduje využívat ESF rázně, správně a rychle.
<P>
Je jasné, že EGAF a ESF mají různé, vzájemně se doplňující cíle a žádný z nich nemůže nahradit ten druhý. Protože EGAF je mimořádným opatřením, měl by být financován nezávisle a bylo by velmi vážnou chybou, kdyby měl být EGAF jako krátkodobé opatření financován na úkor ESF nebo některého jiného strukturálního fondu.
<SPEAKER ID="994" NAME="Pat the Cope Gallagher  " AFFILIATION="ALDE">
písemně. - Vítám rozhodnutí Evropského parlamentu schválit pomoc pro pracovníky společnosti Dell z Evropského fondu pro přizpůsobení se globalizaci. Propouštění u společnosti Dell vážně zasáhlo místní hospodářství v Limericku a v okolních oblastech. Musíme zavést vhodná rekvalifikační opatření, abychom zajistili, že lidé, kteří ztratili práci ve společnosti Dell, mohou získat zaměstnání v blízké budoucnosti. Schválení irské žádosti o pomoc v rámci Evropského fondu pro přizpůsobení se globalizaci napomůže rekvalifikaci a zvyšování kvalifikace dotyčných pracovníků.
<SPEAKER ID="164" NAME="Sylvie Guillaume  " LANGUAGE="FR">
Hlasovala jsem pro mobilizaci Evropského fondu pro přizpůsobení se globalizaci v případě Belgie a Irska, neboť mám za to, že bychom měli využít všech možných prostředků na pomoc zaměstnancům, kteří utrpěli škodu v důsledku globalizace a hospodářské a finanční krize.
<P>
Přesto mám pochyby o konzistentnosti evropských politik, když souběžně s mobilizací tohoto fondu Evropská komise povoluje Polsku poskytnout státní podporu společnosti Dell za účelem otevření závodu v této zemi nehledě na to, že tato společnost uzavírá závod v Irsku. Jak mohou evropští občané uvěřit v "přínos" Evropy, když Komise povoluje takovéto "triky"?
<P>
V této souvislosti by se dalo pochybovat o oprávněnosti použití veřejných financí a vyjádřit politování nad nedostatkem sociální odpovědností našich podniků, které se řídí výlučně zájmy zisku bez ohledu na zlikvidovaná pracovní místa.
<SPEAKER ID="165" NAME="Jacky Hénin  " LANGUAGE="FR">
Společnost Dell, včera první, dnes třetí na světě v oblasti informačních technologií, s odhadovanou tržní hodnotou akcií 18 miliard USD, která za třetí čtvrtletí roku 2009 oznámila zisk ve výši 337 milionů USD a ve čtvrtém čtvrtletí předpokládá ještě větší zisk.
<P>
Ano, stojím za zaměstnanci společnosti Dell!
<P>
Ano, doufám, že najdou práci a že budou moci co nejdříve žít opět důstojný život!
<P>
Ale ne, nebudu přispívat k ožebračování evropských daňových poplatníků. Již nikdy, za žádných okolností se nepřipojím k jakýmkoli projevům opovržení vůči zaměstnancům, kteří jsou ve stavu největšího chaosu.
<P>
Je na viníkovi, aby za to zaplatil, a je na Evropě, aby uskutečňovala silnou průmyslovou politiku, která bude splňovat potřeby obyvatelstva, dříve než bude umožněno rozdělování dividend!
<SPEAKER ID="993" NAME="Alan Kelly  " AFFILIATION="S&amp;D">
písemně. - Evropský parlament dnes schválil fond ve výši 14 milionů EUR, ze kterého má být financována odborná příprava 1 900 pracovníků společnosti Dell propuštěných v důsledku rozhodnutí o přesunu závodu z Irska do Polska. Tento fond pomůže těm , kteří ztratili práci, zajistit rekvalifikaci a získat nové kvalifikace, aby se mohli vrátit do pracovního procesu. Fond bude fungovat spíše jako praktická pomoc než jako almužna, protože peníze budou poukázány odborným učilištím v oblasti Munsteru na úhradu školného pro bývalé zaměstnance společnosti Dell. Schválení tohoto fondu představuje důležitý příklad odhodlání Evropy pomoci Irsku z krize. Fond by měl zpomalit trend rostoucí nezaměstnanosti v Munsteru a místnímu hospodářství poskytnout silný podnět, neboť osoby postižené uzavřením závodu Dell se vrátí do pracovního procesu.
<SPEAKER ID="166" NAME="Jean-Luc Mélenchon  " LANGUAGE="FR">
Hlasujeme pro tuto zprávu a pro poskytnutí pomoci v rámci Evropského fondu pro přizpůsobení se globalizaci, protože myslíme na irské a belgické pracovníky jako na oběti neoliberální globalizace.
<P>
Rozhodně však odsuzujeme odůvodnění, že sociální a lidské tragédie postihující evropské pracovníky by měly být považovány pouze za "úpravy" nezbytné pro hladké fungování neoliberální globalizace. Je zcela nepřijatelné, aby EU podporovala stejné síly, které nesou za tyto tragédie odpovědnost, tím že jim poskytne politickou a finanční podporu pro přesuny a převody podniků, které provádějí z čistě zištných důvodů.
<P>
Komerční choutky kapitalistických predátorů, jako je společnost Dell z Texasu, světová dvojka v telekomunikacích, nemohou být uspokojovány bez ohledu na obecný zájem občanů Evropy. Toto v žádném případě není naší vizí Evropy.
<SPEAKER ID="167" NAME="Nuno Melo  " LANGUAGE="PT">
EU je oblastí solidarity a do této koncepce zapadá i Evropský fond pro přizpůsobení se globalizaci. Tato podpora má zásadní význam pro pomoc nezaměstnaným a obětem přesunů podniků, ke kterým došlo v důsledku globalizace. Přesouvá se stále více podniků, které využívají levnější cenu práce v řadě zemí, zejména v Číně a v Indii, se škodlivými dopady na země, které dodržují práva pracujících. Smyslem EGAF je pomoci pracovníkům, kteří byli postiženi přesunem podniku a je nezbytné jim pomoci v tom, aby si v budoucnu mohli najít nové zaměstnání. EGAF již v minulosti využily jiné země EU, zejména Portugalsko a Španělsko, a nyní nastal čas poskytnout takovou pomoc Belgii a Irsku.
<SPEAKER ID="992" NAME="Marit Paulsen, Olle Schmidt and Cecilia Wikström  " LANGUAGE="SV">
EU vytvořila legislativní a rozpočtový nástroj, aby mohla poskytovat pomoc těm, kteří v důsledku "velkých strukturálních změn uvnitř modelů světového obchodu ztratili práci, při jejich novém začlenění na trh práce".
<P>
Jsme přesvědčeni, že volný obchod a tržní hospodářství prospívají hospodářskému rozvoji, a proto jsme zásadně proti finanční pomoci zemím a regionům. Hospodářství členských států však velmi těžce zasáhla finanční krize a hospodářský pokles je tentokrát hlubší než jakýkoli pokles, který Evropa od 30. let dvacátého století zažila.
<P>
Nepřijme-li EU opatření, nezaměstnaní v regionech Belgie a Irska, které požádaly EU o pomoc, budou velmi těžce zasaženi. Riziko sociální marginalizace a trvalého vyloučení je velmi vysoké, což my, jako liberálové, nemůžeme připustit. Upřímně sympatizujeme se všemi, na koho dolehly důsledky hospodářského poklesu, a rádi bychom viděli opatření, jako je zvyšování kvalifikace, která je jednotlivcům pomohou překonat. Proto podporujeme pomoc pro takto postižené nezaměstnané v odvětví textilu v belgických regionech Východní a Západní Flandry a Limburg a v odvětví výroby počítačů v irských okresech Limerick, Clare a North Tipperary a také ve městě Limericku.
<SPEAKER ID="168" NAME="Czesław Adam Siekierski  " LANGUAGE="PL">
Podpořil jsem využití Evropského fondu pro přizpůsobení se globalizaci, protože masová propouštění jsou nepochybně negativním důsledkem hospodářské krize, která bez ohledu na veřejné mínění pokračuje. Není pochyb, že lidem v postižených zemích, kteří ztratili práci, je nutné pomoci. Ztráta práce je v životě těchto lidí a jejich rodin velkou tragédií. Proto si myslím, že využití Evropského fondu pro přizpůsobení se globalizaci je v obtížných dobách krize zvlášť důležité.
<P>
Podle mého názoru by měl být rozpočet fondu do budoucna podstatně navýšen, aby mohl reagovat na sociální potřeby. Hospodářská krize si dále vybírá daň v podobě skupinového propouštění, které často vede k lidským dramatům, k narůstání sociálních problémů a mnoha dalším nežádoucím jevům. Proto si myslím, že musíme učinit vše, abychom lidem postiženým dopady hospodářské krize co nejúčinněji pomohli.
<SPEAKER ID="991" NAME="Maria Da Graça Carvalho  " LANGUAGE="PT">
Vítám navrhované změny jednacího řádu v důsledku vstupu Lisabonské smlouvy v platnost. Chtěla bych zdůraznit jeden aspekt, který, jak se domnívám, má v této chvíli obrovský význam , kdy jsme svědky jednání o nové dohodě, která v lednu 2013 nahradí Kjótský protokol. Lisabonská smlouva považuje mezinárodní boj proti změně klimatu za jeden z konkrétních cílů politiky EU v oblasti životního prostředí. Podporu mezinárodních opatření pro boj proti změně klimatu zařazuje Lisabonská smlouva mezi cíle, jež formují její politiku v oblasti životního prostředí. Lisabonská smlouva také dává Evropě nové pravomoci v oblasti energetiky, vědeckého výzkumu a politiky v oblasti vesmíru. Energetika je nyní společnou odpovědností, což vytváří prostor pro společnou evropskou politiku.
<SPEAKER ID="170" NAME="Edite Estrela  " LANGUAGE="PT">
Hlasovala jsem pro zprávu pana Martina o přizpůsobení jednacího řádu Parlamentu Lisabonské smlouvě, protože je třeba změnit některá vnitřní pravidla Parlamentu s ohledem na větší pravomoci vyplývající ze vstupu Lisabonské smlouvy v platnost, zejména na větší legislativní pravomoc, což mu umožní vydávat předpisy k více otázkám rovnocenně s vládami členských států.
<SPEAKER ID="171" NAME="Diogo Feio  " LANGUAGE="PT">
Změny, o kterých jsme dnes hlasovali, budou začleněny do jednacího řádu Evropského parlamentu, neboť jednací řád musí být uveden v soulad s avizovaným vstupem Lisabonské smlouvy v platnost, ke kterému dojde 1. prosince. Domnívám se, že značné zvýšení pravomocí Parlamentu, které vyzývá všechny poslance Parlamentu, aby reagovali na nové výzvy, je důležitou zkouškou jeho schopnosti iniciovat právní předpisy a jeho smyslu pro odpovědnost.
<P>
Vzhledem k tomu mohu změnu jednacího řádu jen uvítat, neboť uvede způsob práce sněmovny do souladu se smluvními ustanoveními.
<P>
Těší mne zejména, že vnitrostátní parlamenty a iniciativy členských států v oblasti evropské integrace mají stále důležitější úlohu.
<P>
Doufám, že zásada subsidiarity, které evropský zákonodárce věnuje obzvláštní pozornost, je rostoucí měrou naplňována a dodržována všemi evropskými činiteli s rozhodovací pravomocí.
<SPEAKER ID="172" NAME="Sylvie Guillaume  " LANGUAGE="FR">
Hlasovala jsem pro zprávu pana Martina o reformě jednacího řádu Evropského parlamentu, neboť to naší sněmovně umožní dodržet nová základní pravidla, jež provázejí vstup Lisabonské smlouvy v platnost.
<P>
Reforma zahrnuje zejména: uvítání nových "pozorovatelů", kteří by měli být schopni se sami stát co nejdříve poslanci Parlamentu; zavedení pravidel souvisejících s novou úlohou vnitrostátních parlamentů v legislativním postupu, což bude prověrkou dodržování zásady subsidiarity, reforma, kterou upřímně vítám, neboť pomáhá prohlubovat demokratickou diskusi a především Evropskému parlamentudává větší možnosti podílet se na koncipování evropských právních norem.
<P>
A konečně, tento text vyjasňuje typy opatření, jež má Evropský parlament přijímat v případě "porušování stěžejních zásad některým členským státem", což je zvláště pozitivní při obraně základních práv.
<SPEAKER ID="173" NAME="Ian Hudghton  " AFFILIATION="Verts/ALE">
písemně. - Starý článek 36 jednacího řádu tohoto Parlamentu od nás požadoval, abychom "věnovali zvláštní pozornost dodržování základních práv". V novém článku 36 musíme tato práva stanovená v Listině základních práv a svobod "plně dodržovat". Je to subtilní změna, ale považuji ji za důležitou, neboť zavazuje všechny poslance Parlamentu k dodržování práv všech občanů.
<SPEAKER ID="174" NAME="Nuno Melo  " LANGUAGE="PT">
Vstup Lisabonské smlouvy v platnost 1. prosince 2009 znamená, že je nezbytné upravit jednací řád a uvést jej v soulad s novými pravidly a pravomocemi Parlamentu.
<P>
Těmito změnami jednacího řádu se Parlament připravuje na větší pravomoci, které bude mít, až Lisabonská smlouva vstoupí v platnost, s ohledem na příchod 18 nových poslanců Parlamentu, na větší legislativní pravomoci a na nový proces schvalování rozpočtu. Zde je důležitá budoucí spolupráce s vnitrostátními parlamenty.
<SPEAKER ID="175" NAME="Andreas Mölzer  " LANGUAGE="DE">
Z halasně vychvalované větší demokracie a práva Parlamentu spolurozhodovat, jež měla přinést Lisabonská smlouva, je máloco k vidění. Máme jen pár nových postupů. Postup pro hodnocení dodržování základních práv v žádném případě nesmí být zneužit k vynucenému prosazování politické korektnosti nebo k antidiskriminační mánii.
<P>
Nedostatek demokracie v EU trvá i po Lisabonské smlouvě. Málo se změnilo na tom, že Evropský parlament smí volit předsedu Komise ze skupiny politiků vyřazených ve volbách. To, že Stockholmský program má být prodiskutován v takovém spěchu, abychom nemohli uplatnit své obavy o ochranu údajů, ukazuje, jak to s naším spolurozhodováním vypadá doopravdy. Změny v jednacím řádu vyvolané Lisabonskou smlouvou ve skutečnosti jen stěží přinesou větší transparentnost nebo více spolurozhodování parlamentů. Proto jsem hlasoval "ne".
<SPEAKER ID="176" NAME="Nuno Teixeira  " LANGUAGE="PT">
Lisabonská smlouva přinese větší rychlost, více legitimity a demokracie do procesu rozhodování v Evropské unii, na kterém závisí opatření, jež se každodenně dotýkají nás, občanů.
<P>
Bude posílena zejména legislativní pravomoc Parlamentu, neboť bude rovnocenně s Evropskou radou sdílet odpovědnost za většinu otázek, jimiž se tyto instituce zabývají. Podle Lisabonské smlouvy se takzvané spolurozhodování stane fakticky pravidlem a běžným legislativním postupem.
<P>
Jako zvolený poslanec Parlamentu si uvědomuji výzvu, kterou s sebou tato změna přináší.
<P>
Tato zpráva navazuje zejména na odvedenou a téměř dokončenou práci v minulém funkčním období Parlamentu, s cílem přizpůsobit jednací řád, jímž se práce Parlamentu řídí, podmínkám nové smlouvy, která vstoupí v platnost počátkem příštího měsíce.
<P>
Některé pozměňovací návrhy jsou čistě technické povahy a jiné se týkají aktualizací, které Parlament při této příležitosti provedl. Celkově zpráva představuje určitý kompromis, který politické uskupení, ke kterému patřím, skupinu Evropské lidové strany (Křesťanských demokratů) uspokojuje tím, že vyváženým způsobem včleňuje takovéto otázky, jako je subsidiarita a proporcionalita a také posilování spolupráce mezi Evropským parlamentem a vnitrostátními Parlamenty.
<P>
Z těchto důvodů jsem hlasoval pro tuto zprávu.
<SPEAKER ID="177" NAME="Georgios Toussas  " LANGUAGE="EL">
Řecká komunistická strana je proti a hlasovala proti pozměňovacím návrhům, které mají přizpůsobit jednací řád Evropského parlamentu ustanovením Lisabonské smlouvy. Tyto změny zachovávají a upevňují reakční a antidemokratickou povahu jednacího řádu Evropského parlamentu, který tvoří rámec dusící jakýkoli hlas vystupující proti svrchovanosti politických představitelů kapitálu.
<P>
To, že Lisabonská smlouva "dodává EU demokratičtější dimenzi”, protože prý posiluje úlohu Evropského parlamentu, je pouhá lež. Evropský parlament je jednou ze součástí reakční konstrukce EU. Prokázal svou oddanost reakční politice EU, svou podporu zájmů monopolů, svou úlohu instituce, jež jakoby dodává legitimitu protilidové politice EU. Evropský parlament nepředstavuje lid; představuje zájmy kapitálu. V zájmu lidu je opozice, rozchod s protilidovou politikou EU a s Evropským parlamentem, který ji podporuje, a svržení této evropeizující konstrukce.
<SPEAKER ID="179" NAME="Luís Paulo Alves  " LANGUAGE="PT">
Hlasoval jsem pro toto usnesení, které usiluje o ambiciózní a právně závaznou mezinárodní dohodu v Kodani, neboť se domnívám, že sjednání této dohody může vést k novému, udržitelnému modelu, který podporuje sociální a hospodářský růst, urychluje rozvoj technologií udržitelných z hlediska životního prostředí a také obnovitelné energie a energetické účinnosti a snižuje energetickou spotřebu a vytváří nové pracovní příležitosti.
<P>
Domnívám se, že schválení tohoto usnesení - které zdůrazňuje, že mezinárodní dohoda by měla být založena na zásadě společné, ale diferencované odpovědnosti, kdy rozvinuté země převezmou vedení při snižování svých emisí a přijmou odpovědnost za poskytování finanční a technické pomoci rozvojovým zemím - přispěje k určité globální rovnováze.
<P>
Proto je důležité, aby Unie v této otázce převzala vedení a zajistila tak budoucím generacím blahobyt.
<SPEAKER ID="180" NAME="Dominique Baudis  " LANGUAGE="FR">
Hlasoval jsem pro usnesení o Kodaňském summitu, neboť jako zvolení poslanci jsme povinni uchránit planetu pro budoucí generace. Budoucnost světa bude v příštích měsících v sázce. Není myslitelné, aby mezinárodní společenství nedosáhlo dohody, která zaváže státy, aby se vydaly cestou rozumu. Hlavy států a předsedové vlád, budoucnost Země je ve vašich rukou. Dokažte se oprostit od svých národních zájmů a od krátkodobých problémů, protože lidstvo nemůže ztrácet čas.
<SPEAKER ID="181" NAME="Frieda Brepoels  " AFFILIATION="Verts/ALE">
písemně. - (NL) V usnesení, které dnes přijal Evropský parlament, se ve zvláštní kapitole zdůrazňuje velký význam regionů a místních orgánů zejména v konzultačním procesu, při šíření informací o politice v oblasti klimatu a při jejím uskutečňování. Až 80 % politik přizpůsobení a zmírňování se bude uskutečňovat na regionální nebo na místní úrovni. Některé regionální vlády jsou již napřed a uplatňují radikální přístup v boji proti změně klimatu.
<P>
Jako členka Evropské svobodné aliance, jež zastupuje evropské národy a regiony, plně podporuji přímé zapojení regionálních vlád do akcí na podporu udržitelného rozvoje a za účinnou odpověď na změnu klimatu. V této souvislosti je třeba zdůraznit práci sítě regionálních vlád pro trvale udržitelný rozvoj (nrg4SD). Tato síť již navázala úzké partnerství s Rozvojovým programem Organizace spojených národů (UNDP) a s Programem Organizace spojených národů pro životní prostředí (UNEP). Členové EFA proto v souvislosti s Kodaňskou dohodou vyzývají k výslovnému uznání regionálních vlád, neboť si uvědomují jejich význam při provádění politik zmírňování a přizpůsobení.
<SPEAKER ID="990" NAME="Maria Da Graça Carvalho  " LANGUAGE="PT">
Je velmi důležité, aby Kodaňská konference vyústila v politicky závaznou dohodu. Tato dohoda musí obsahovat operační prvky, které lze zavést okamžitě, a plán, který umožní připravit v průběhu roku 2010 právně závaznou dohodu. Dohoda se musí týkat všech zemí, které podepsaly Úmluvu, a je důležité, aby byly jasně stanoveny závazky v oblasti snižování emisí a v oblasti financování. Průmyslové země by se na jedné straně měly chopit vedoucí úlohy při snižování emisí skleníkových plynů, ale zapojit se musí i hospodářsky vyspělejší rozvojové země a přispívat úměrně své odpovědnosti a schopnostem. Průmyslové země a hospodářsky vyspělejší rozvojové země by měly vyvíjet srovnatelné úsilí. Teprve pak bude možné snížit disproporce v mezinárodní hospodářské soutěži. Je také důležité, abychom nastavili systém financování tak, že bude střednědobě i dlouhodobě udržitelný. Finance musí přijít ze soukromého sektoru, z trhu uhlíku a z veřejného sektoru průmyslových zemí a hospodářsky vyspělejších rozvojových zemí.
<SPEAKER ID="989" NAME="Nessa Childers  " AFFILIATION="S&amp;D">
písemně. - Je mimořádně důležité, aby se EU ujala iniciativy a před blížícím se Kodaňským summitem se postavila do čela světového úsilí při snižování emisí uhlíku. Parlament již prokázal větší ambice než členské státy pro snižování emisí uhlíku, a dnešní usnesení je třeba uvítat s výzvami k realistickému financování, výzvami ke stanovení pevných cílů při vyšší hranici pásma 25-40 % v souladu s vědeckými poznatky a s důrazem na právně závaznou dohodu.
<SPEAKER ID="182" NAME="Nikolaos Chountis  " LANGUAGE="EL">
Zdržel jsem se hlasování, za prvé, proto, že byl schválen pozměňovací návrh 13, který označuje jadernou energii za důležitý faktor pro snižování emisí oxidu uhličitého, a za druhé proto, že byl zamítnut pozměňovací návrh 3, předložený mou skupinou, který vyzývá vyspělé země, aby do roku 2050 snížily své emise uhlíkových plynů o 80 a 95 % proti úrovni roku 1990. V usnesení je řada pozitivních bodů, například závazek EU, že do roku 2020 bude ročně poskytovat 30 miliard EUR na uspokojení požadavků rozvojových zemí v oblasti přizpůsobení a zmírňování dopadů změny klimatu. Mám však za to, že návrat k jaderné energetice jako léku na skleníkový efekt není v boji proti změně klimatu řešením; naopak, je to nebezpečná volba. V Kodani se srazí tři tábory - vyspělé, rozvojové a málo rozvinuté země a tři tábory - vlády, místní hnutí a lidé, neboť změna klimatu silně podkopává úsilí o zmírnění chudoby a hladu ve světě. Kodaňský summit je reálnou výzvou, kterou musíme přijmout a nesmíme dovolit, aby průmyslová a jaderná lobby slavily vítězství.
<SPEAKER ID="183" NAME="Jürgen Creutzmann, Nadja Hirsch, Holger Krahmer, Britta Reimers a Alexandra Thein  " LANGUAGE="DE">
Poslanci Evropského parlamentu za německou Svobodnou demokratickou stranu se hlasování o Kodaňském usnesení zdrželi z následujících důvodů: Usnesení obsahuje výroky o financování opatření na ochranu klimatu ve třetích zemích, aniž by stanovilo přesná kritéria nebo cíle financování. To daňovým poplatníkům nedokážeme zdůvodnit. Kromě toho se domníváme, že paušální kritika Mezinárodní organizace pro civilní letectví (ICAO) není správná.
<P>
ICAO je organizací, která se zabývá záležitostmi v oblasti letectví na mezinárodní úrovni. Jak kritika, tak výroky o údajném krachu jednání s ICAO jsou nesprávné a nepřiměřené. Výzva k specifickým úpravám režimu obchodování s CO2 pro odvětví letectví je v rozporu se stávajícím právním řádem EU a zatěžuje jednací pozici EU na jednáních o mezinárodní dohodě o klimatu nerealistickými požadavky.
<SPEAKER ID="988" NAME="Proinsias De Rossa  " AFFILIATION="S&amp;D">
písemně. - Dopady změny klimatu jsou již citelné: stoupají teploty, taje ledovcový příkrov a ledovce a mimořádné jevy v oblasti počasí se vyskytují stále častější a jejich průběh je stále intenzivnější. OSN odhaduje, že všechny její naléhavé výzvy k humanitární pomoci v roce 2007 až na jednu výjimku souvisely s klimatem. Potřebujeme globální energetickou revoluci směřující k udržitelnému hospodářskému modelu, který umožní, že hospodářský růst, vytváření bohatství a technologický pokrok bude doprovázet kvalita životního prostředí. Emise uhlíku v Irsku činí17,5 tun na obyvatele za rok. Do roku 2050 musí být sníženy na 1 nebo 2 tuny uhlíku. To ovšem znamená radikální změnu ve výrobě energie a v její spotřebě. Prvním krokem je komplexní dohoda v Kodani, která zaváže mezinárodní společenství k povinnému snižování a stanoví sankce na mezinárodní úrovni pro případ jejího nedodržení. Mezinárodní společenství by ovšem mělo projevit větší odhodlání, než tomu bylo v případě finanční krize. Odpověď na změnu klimatu spočívá v důrazné správě mezinárodních záležitostí a v silné finanční podpoře. Pomoc rozvojovým zemím musí být doplněna programem mezinárodní rozvojové pomoci, jinak hrozí, že rozvojové cíle tisíciletí nebudou splněny. Změna klimatu však bude vyžadovat navýšení investic do veřejného sektoru.
<SPEAKER ID="987" NAME="Marielle De Sarnez  " LANGUAGE="FR">
Společné usnesení, které Parlament právě schválil, vysílá jasný signál. Unie musí vystupovat jednomyslně a po Kodani musí jednat společně bez ohledu na výsledek konference. Naším cílem musí být skutečné 30% snížení emisí skleníkových plynů. Když říkám "skutečné", znamená to, že jednoho dne se konečně budeme muset začít zabývat otázkou výjimek a obchodování s emisemi. Parlament doufá, že Kodaňský summit bude příležitostí prezentovat Evropskou unii, která je silná a neochvějně plní i své finanční závazky vůči rozvojovým zemím, protože jsme jejich dlužníky.
<SPEAKER ID="184" NAME="Anne Delvaux  " LANGUAGE="FR">
V Kodani bude ve dnech 7. - 18. prosince téměř 200 zemí jednat o nové mezinárodní smlouvě o boji proti změně klimatu, která nahradí Kjótský protokol a vstoupí v platnost v roce 2013.
<P>
Usnesení, o kterém jsme hlasovali, poslouží jako cestovní mapa pro jednání za Evropskou unii. Jako stávající členka Výboru pro životní prostředí, veřejné zdraví a bezpečnost potravin jsem také přispěla formou pozměňovacích návrhů podporujících zejména právně závaznou povahu dohody.
<P>
Mé požadavky při hlasování jsou: dospět ke globální politické dohodě, která bude ambiciózní a závazná a umožní rychle dospět ke skutečné, právně závazné smlouvě, dále dosáhnout do roku 2020 snížení emisí skleníkových plynů o 30 % proti roku 1999 s ambiciózním, vyčíslitelným, avšak flexibilním závazkem ze strany jiných znečišťovatelů, jako jsou Spojené státy a Čína, a do roku 2050 je v souladu s požadavky odborníků snížit o 80 % a vyčíslit nezbytný kolektivni závazek průmyslových zemí v oblasti financování a pomoci rozvojovým zemím. V souvislosti s krizí je obtížné určit přesnou výši, ale bude nezbytné zajistit, aby přinejmenším odpovídala přijatým závazkům.
<P>
Neúspěch v Kodani by byl environmentální, politickou a morální katastrofou!
<SPEAKER ID="185" NAME="Edite Estrela  " LANGUAGE="PT">
Hlasovala jsem pro návrh usnesení o Kodaňské konferenci o změně klimatu, neboť jsem toho názoru, že představuje dobrý parlamentní kompromis k zásadním aspektům, kterými by se měla řídit jednání o budoucí mezinárodní dohodě o této problematice, zejména o otázkách přizpůsobení, mechanismů financování a odlesňování. Chtěla bych znovu zdůraznit, že dosažení právně závazné mezinárodní dohody v Kodani, která bude ambiciózní, realistická a zapojí všechny zainteresované strany, je také věcí sociální spravedlnosti.
<SPEAKER ID="186" NAME="Jill Evans  " AFFILIATION="Verts/ALE">
písemně. - V usnesení přijatém Evropským parlamentem se ve zvláštní kapitole zdůrazňuje velký význam regionů a místních orgánů při konzultacích, při šíření informací o politice v oblasti klimatu a při jejím uskutečňování. Až 80 % politik v oblasti zmírňování a přizpůsobení se bude uskutečňovat na regionální a místní úrovni. Některé orgány na regionální nebo nižší než státní úrovni jdou v čele radikálních politik v boji proti změně klimatu.
<P>
Jako členové Evropské svobodné aliance reprezentující evropské národy a regiony plně podporujeme přímé zapojení orgánů na nižší než státní úrovni v rámci podpory udržitelného rozvoje a účinné odpovědi na změnu klimatu. V souvislosti s tím je třeba zdůraznit práci sítě regionálních vlád pro trvale udržitelný rozvoj (nrg4SD). Tato síť již navázala partnerství s Rozvojovým programem Organizace spojených národů a s Programem Organizace spojených národů pro životní prostředí. V souvislosti s Kodaňskou dohodou proto vyzýváme k výslovnému uznání regionálních vlád, neboť si uvědomujeme jejich klíčový význam při provádění politik zmírňování a přizpůsobení.
<SPEAKER ID="187" NAME="Diogo Feio  " AFFILIATION="PPE">
písemně. - Jak jsem již řekl dříve, je důležité, aby byla přijata právně závazná, globální, politická dohoda o změně klimatu, která neuvrhne evropský průmysl do nevýhodné konkurenční situace. Evropské úsilí se musí zaměřit na nalezení dohody, která bude vyžadovat společné úsilí, a ne jen úsilí EU.
<P>
Myšlenka zdanění mezinárodních finančních transakcí jako řešení otázky financování přizpůsobení rozvojových zemí změně klimatu a zmírňování jejích dopadů na tyto země není podle mého názoru vhodná, neboť to bude na úkor hospodářství (zejména za krizových situací, jako je ta, kterou nyní prožíváme), obchodu a vytváření bohatství.
<P>
Cenu, kterou za takovou daň zaplatí společenství jako celek (zvýšení daňové zátěže s dopady na všechny daňové poplatníky a spotřebitele) a její důsledky pro finanční trh (pokles potřebné likvidity a zpomalení úvěrových toků pro podniky a domácnosti), nelze ignorovat.
<P>
Domnívám se, že to není správný způsob, jak regulovat trh, a že lze nalézt jiné alternativy, které budou méně poškozovat světové hospodářství.
<SPEAKER ID="188" NAME="José Manuel Fernandes  " LANGUAGE="PT">
Hlasoval jsem pro návrh usnesení, protože se domnívám, že v boji proti změně klimatu by EU i nadále mělo jít příkladem. Stojí za zmínku, že EU překonalo cíle vytyčené v Kjótu.
<P>
Domnívám se, že Kodaňská dohoda by měla být závazná. V souvislosti s tím jsem předložil pozměňovací návrh k usnesení Parlamentu o této záležitosti, který požaduje, aby do konečného textu byl včleněn soubor mezinárodních sankcí.
<P>
Myslím si, že dohoda by měla být globální, ambiciózní a s jasně stanovenou lhůtou. Nebudeme-li ambiciózní, nakonec nám zůstane jen bezcenný nástroj ještě méně efektivní než Kjótský protokol, který již stanoví mezinárodní sankce. Doufejme proto, že bude existovat účinná regulace a že dohoda bude obsahovat ustanovení o přezkumu, tak aby mohla být snadno aktualizována.
<P>
Domnívám se také, že Čína a Indie nemohou být z celkové odpovědnosti vyjmuty, neboť produkují vysoké procento světových emisí, zatímco naše průmyslová odvětví vyvíjejí značné úsilí o snížení svých emisí.
<P>
Velkou odpovědnost za dosažení úspěchu na tomto summitu mají USA. Doufám, že prezinent Spojených států, Barack Obama, prokáže, že si Nobelovu cenu zasloužil, protože boj proti změně klimatu bude přispívat k míru a štěstí všech národů.
<SPEAKER ID="189" NAME="Elisa Ferreira  " LANGUAGE="PT">
Přijaté usnesení obsahuje pozitivní momenty, například: význam pokračování mezinárodního úsilí po roce 2012; potřebu spojit cíle snižování s posledními vědeckými údaji; výzvu, aby USA závazně potvrdily cíle přislíbené (avšak dosud nezávazně) během poslední předvolební kampaně; důraz na historickou odpovědnost průmyslových zemí za emise skleníkových plynů; podporu energetické účinnosti a aktivnější výzkum a vývoj.
<P>
Význam, který se přisuzuje takzvaným tržním řešením a zejména obchodování s emisemi, je však neoddiskutovatelný. Jde zásadně o volbu politickou a ideologickou, která nejenže nezaručuje, že stanovené cíle snížení splníme, ale je sama o sobě tou nejvážnější hrozbou pro dosažení proklamovaných cílů v oblasti životního prostředí. Příznačná je zkušenost s tím, jak od roku 2005 fungoval systém obchodování s emisemi skleníkových plynů v Evropské unii. Cílem obchodování s uhlíkem je komercionalizovat schopnost Země recyklovat uhlík a tím i regulovat klima. V důsledku toho hrozí, že tato schopnost - která je zárukou života na Zemi v podobě, jakou známe - se ocitne v rukou těch samých korporací, jež tuto planetu, její přírodní zdroje a klima devastují.
<SPEAKER ID="190" NAME="Robert Goebbels  " LANGUAGE="FR">
Hlasování o usnesení o změně klimatu jsem se zdržel, protože Evropský parlament, jak je jeho zvykem, vyjadřuje ušlechtilé pocity bez ohledu na realitu. Evropská unie produkuje přibližně 11 % celosvětových emisí CO2. Nemůže jít příkladem a platit i za zbytek světa.
<P>
Není logické omezovat členské státy v používání mechanismů čistého rozvoje, byť byly stanoveny Kjótskou dohodou, a současně žádat o pomoc pro rozvojové země ve výši 30 miliard EUR bez podmínek nebo bez řádného posouzení, abych se zmínil alespoň o jedné nesrovnalosti v usnesení.
<SPEAKER ID="191" NAME="Sylvie Guillaume  " LANGUAGE="FR">
K otázce změny klimatu existuje naléhavá potřeba konat a neponechat rozvojové země bezmocné svému osudu. Jsou nejvíc postiženy, ale chybí jim potřebné prostředky k ovlivnění jevu vyvolaného vyspělými zeměmi! Budoucí generace budou vůči dopadům změny klimatu bezmocné, nebudou-li dnes přijata globální opatření. Proto je nezbytné, aby naše vlády projevily politické vedení a povzbudily jiné státy, jako jsou Spojené státy a Čínu, k dosažení dohody. Tento závazek musí také zahrnovat zdanění finančních transakcí, které se použije ne k financování dohledu nad bankovním odvětvím, ale spíše k financování rozvojových zemí a celosvětových veřejných statků, jako je klima.
<SPEAKER ID="192" NAME="Ian Hudghton  " AFFILIATION="Verts/ALE">
písemně. - Zraky světa se budou v příštím měsíci upírat na Dánsko. Na druhé straně Severního moře, v přibližně stejně veliké zemi, se skotská vláda významně zapojuje do úsilí v oblasti změny klimatu. Podle oficiální webové stránky Kodaňského summitu se Skotsko "ujalo světového vedení v oblasti ochrany klimatu" Úsilí skotské vlády je třeba plně podpořit a musíme doufat, že globální úsilí v příštím měsíci svou vahou podpoří i jiné země.
<SPEAKER ID="193" NAME="Astrid Lulling" AFFILIATION="PPE">
, písemně. - (FR) Hlasovala jsem pro toto usnesení o strategii Evropské unie pro Kodaňský summit o změně klimatu, neboť jsem přesvědčena, že komplexní mezinárodní dohoda může skutečně změnit tendenci nekontrolovaného růstu v emisích skleníkových plynů.
<P>
Politika v oblasti životního prostředí jako celek a politika v oblasti klimatu zvlášť jsou rovněž hnací silou technologické inovace a mohou založit perspektivu nového růstu pro naše podniky.
<P>
Jsem velmi ráda, že Evropa se postavila do čela a nabízí politiku v oblasti energetiky a klimatu, jejímž cílem je do roku 2020 snížit emise v porovnání s rokem 1990 o 20 %. Jsem důrazně proti dodatečným restriktivním cílům bez komplexní mezinárodní dohody. Na jedné straně Evropa, která je odpovědná za 11 % světových emisí, nevyvíjí dostatečné úsilí, aby tento trend sama zvrátila, a na druhé straně se obávám přesunů energetiky a odvětví s vysokou spotřebou uhlíku.
<P>
Jedině komplexní dohoda zaměřená na střednědobou a dlouhodobou perspektivu poskytne předvídatelnost, která je nezbytná, abychom mohli zahájit velké projekty ve výzkumu a vývoji a zavázali se k zásadním investicím, jež jsou nutné k trvalému oddělení hospodářského růstu od růstu emisí skleníkových plynů.
<SPEAKER ID="194" NAME="Nuno Melo  " LANGUAGE="PT">
Je velmi důležité, aby byla na Kodaňské konferenci dosažena ambiciózní a právně závazná dohoda.
<P>
Je však také důležité, aby se zapojili všichni, zejména Čína, Indie a Brazílie vzhledem k jejich značnému hospodářskému významu a rozsáhlé průmyslové činnosti. Tyto země se musí také zavázat k plnění ambiciózních cílů a úkolů srovnatelných s cíli a úkoly jiných zemí, i když pokud možno s pomocí přicházející od bohatších zemí s vyspělejším průmyslem. Je také důležité, aby se do této velmi důležité problematiky účinně zapojily Spojené státy.
<SPEAKER ID="195" NAME="Andreas Mölzer  " LANGUAGE="DE">
Už velmi, velmi dlouho se EU snaží jednostranně snížit koncentraci skleníkových plynů, zatímco rozvíjející se země, lačnící po energii, a rozmařilé průmyslové země nebyly ochotné splnit dokonce ani Kjótský protokol. Musíme počkat, než se vyjasní, nakolik to Kodaňská konference změní. V této souvislosti potřebujeme pravidla pro financování a také sankce za nedodržení.
<P>
Abychom dosáhli změny, musíme restrukturovat naši politiku životního prostředí, nejen tak, aby se v rámci procesu obchodování s povolenkami přesouvaly miliony sem a tam, ale aby také umožnila prosazovat reálné alternativy, jako jsou obnovitelné energie a omezení přepravy zboží po celé Evropě, která je dotována z prostředků EU. Tato zpráva se tímto problémem v dostatečné míře nezabývá, a proto jsem hlasoval proti ní.
<SPEAKER ID="196" NAME="Rovana Plumb  " LANGUAGE="RO">
Hlasovala jsem pro toto usnesení, neboť v Kodani se musí dospět k povinné, právně závazné dohodě, na základě které se vyspělé země nebo i rozvojové země zaváží k cílům v oblasti snížování úrovně skleníkových plynů srovnatelným s cíli EU. Udržet globální oteplování v mezích 2°C a snížit emise skleníkových oplynů - tohoto cíle můžeme dosáhnout jen tehdy, budeme-li investovat do čistých technologií a do výzkumu a inovací. Musí být také vyčleněno více finančních prostředků získaných z příspěvků zaplacených signatářskými státy globální dohody, což odráží hospodářský rozvoj a solventnost těchto států.
<SPEAKER ID="197" NAME="Daciana Octavia Sârbu  " AFFILIATION="S&amp;D">
písemně. - Toto usnesení představuje jasnou a realistickou strategii, jak postupovat v zásadních oblastech, jimiž je nutné se zabývat, aby příští měsíc v Kodani bylo dosaženo efektivní dohody. Máme text, který vyvažuje ambice realistickými cíli a zabývá se složitými otázkami, jež tato jednání musí vyřešit. Evropský parlament nyní vyzval vyjednávací tým EU a členské státy, aby prosazovaly opatření k těmto bodům: obchodování s emisemi; globální trh s uhlíkem; spravedlivý systém financování za účelem přizpůsobení a zmírňování; lesy; a letecká a námořní doprava.
<P>
Parlament splnil své dřívější závazky v oblasti snižování emisí do roku 2020 a nyní, pro rok 2050, stanovil ještě ambicióznější cíle vycházející z nových doporučení vědeckých kruhů. Ochota EU postavit se v této záležitosti do čela může být klíčovým faktorem při formulování mezinárodně závazné dohody, jak se vyrovnat se změnou klimatu.
<SPEAKER ID="198" NAME="Bogusław Sonik  " LANGUAGE="PL">
Usnesení Evropského parlamentu o strategii EU pro Kodaňskou konferenci o změně klimatu je významným legislativním dokumentem a závažným hlasem v mezinárodní diskusi a na jednáních předcházejících klimatickému summitu a jeho cílem je doplnit postoj Evropské unie k této otázce. Chce-li Evropská unie udržet vedoucí pozici v boji proti změně klimatu, měla by si i nadále klást ambiciózní cíle pro snižování a splnit v této oblasti i dříve přijaté závazky. Dala by tak příklad jiným zemím nehledě na obtíže, které jsou s tím spojeny.
<P>
Hlas Evropského parlamentu, jako jediné demokratické instituce EU, je v této diskusi mimořádně důležitý, a proto by naše usnesení mělo také ukázat správný směr, kterým je třeba se vydat, a mělo by zformoluvat skutečně nosné priority. Samotný text usnesení nesmí být jen snůškou požadavků a přání postrádajících jakýkoli reálný základ, ale měl by představovat soudržný a především jednotný hlas občanů EU vycházející ze zásady společné, ale diferencované odpovědnosti členských států v otázkách boje proti změně klimatu.
<P>
Evropská unie jako důležitý jednací partner musí zaujmout své místo v Kodani jako jednotný subjekt, který zohledňuje zájmy všech svých členských států. Evropská unie by měla projevit připravenost ke zvýšení cílů snížení na 30 % za předpokladu, že také jiné země vyjádří ochotu stanovit si tak vysoké cíle pro snižování. Nemělo by se také zapomínat, že EU nepřijalo žádné bezpodmínečné závazky, ale pouze závazky podmíněné.
<SPEAKER ID="199" NAME="Bart Staes  " LANGUAGE="NL">
Hlasoval jsem pro toto usnesení, protože Evropský parlament vyzývá vyjednavače EU, aby rozvojovým zemí dali k dispozici 30 miliard EUR na jejich boj proti změně klimatu. Parlament tak vyjednavačům, kteří se jménem Evropy za čtrnáct dní zúčastní klimatického summitu v Kodani, vysílá jasný signál . Až dosud byli v otázce, jaký bude jejich finanční vklad na summitu, vždy neurčití. Nyní je však Parlament vyzval, aby byli, pokud jde o skutečné částky a procenta, konkrétnější. A to vrací míček zpět na stranu USA. Existují signály, že Američané usilovně připravují cíl pro emise CO2, který chtějí na jednáních předložit. Toto usnesení zvyšuje tlak na prezidenta Obamu, aby přišel s konkrétními návrhy, protože to poněkud zvýší šance na úspěch v Kodani.
<P>
Zvyšuje to také šance, že do globálního boje proti změně klimatu se zapojí země jako Čína, Indie a Brazílie. Podobně jako moji kolegové ze skupiny Zelených/Evropské svobodné aliance jsem proto s velkým nadšením hlasoval pro toto silné usnesení. Jediným jeho nedostatkem je to, že se do něho nějak vloudila jaderná energetika. Nyní je však důležité, aby Komise a členské státy v Kodani tvrdě vyjednávaly.
<SPEAKER ID="200" NAME="Konrad Szymański  " LANGUAGE="PL">
Při dnešním hlasování o strategii EU pro konferenci o klimatu v Kodani zaujal Evropský parlament radikální a nerealistický postoj. Požadavkem na dvakrát větší snížení emisí CO2 v zemích EU podkopává Parlament klimatický balíček, který nedávno s takovými obtížemi dojednal (bod 33 vyzývá ke snížení o 40 %). Parlament požaduje vydat ročně 30 miliard EUR na čisté technologie v rozvojových zemích a očekává, že země s výrobou elektrické energie založenou na uhlí, jako je Polsko, budou platit za emise CO2 dvakrát: jednou formou poplatku v rámci systému obchodování s emisemi, a podruhé ve formě příspěvku na pomoc rozvojovým zemím v oblasti boje proti změně klimatu (v bodě 18 se hovoří o příspěvku, který by neměl být nižší než 30 miliard EUR ročně). Při svém požadavku, aby výpočet příspěvků členských států na čisté technologie v rozvojových zemích vycházel z úrovní CO2 a z HDP, Parlament přehlédl kritérium únosnosti těchto nákladů. Pro Polsko to znamená vydat za příštích 10 let 40 miliard EUR (což je důsledek odmítnutí pozměňovacích návrhů 31 a 27). To je důvodem, proč jedině polská delegace hlasovala proti celému usnesení o strategii EU pro Kodaňskou konferenci o změně klimatu (COP 15).
<SPEAKER ID="201" NAME="Georgios Toussas  " LANGUAGE="EL">
Zvýšené ohrožení životního prostředí a zdraví, a zejména nebezpečné klimatické změny s přehříváním planety jsou výsledkem průmyslového rozvoje založeném na kapitalistickém zisku a komercionalizaci půdy, vzduchu, energie a vody. Tyto jevy nemohou uspokojivě vyřešit vůdcové kapitálu, ti samí lidé, kteří nesou odpovědnost za jejich vznik.
<P>
Cestu ke kodaňskému summitu blokuje eskalace imperialistických vnitřních rozmíšek. Svými návrhy o "fungujícím ekologickém hospodářství" a hospodářství růstu "s nízkými emisemi uhlíku" se EU pokouší vytvořit prostor pro ještě větší investice evropeizujících monopolů a zároveň uspokojit spektakulární očekávání kapitálu spojená s "burzou znečištění".
<P>
Abychom mohli naplánovat a uskutečňovat směr vývoje, který pomůže dosáhnout vyváženějšího vztahu mezi člověkem a přírodou a uspokojit běžné potřeby, musíme konečně svrhnout kapitalistické výrobní vztahy. Řecká komunistická strana hlasovala proti usnesení Evropského parlamentu. Navrhuje komplexní uspokojování běžných potřeb v souladu s bohatstvím vyprodukovaným v naší zemi. Politickými podmínkami pro uskutečnění tohoto cíle jsou zespolečenštění základních výrobních prostředků a centrální plánování hospodářského života pod kontrolou prostých lidí a pracujících tříd, jinými slovy, vláda lidu a lidové hospodářství.
<SPEAKER ID="202" NAME="Thomas Ulmer  " LANGUAGE="DE">
Hlasoval jsem proti návrhu usnesení, protože předem určuje, že EU dá od počátku k dispozici velké množství finančních prostředků, aniž by čekala na ostatní partnery. Nemohu před svými voliči ospravedlnit používání jejich peněz tímto způsobem. Ochrana klimatu je důležitým cílem, ale panická psychóza před Kodaňským summitem o klimatu je trapná a neodráží vědecky získaná fakta.
<SPEAKER ID="204" NAME="Luís Paulo Alves  " LANGUAGE="PT">
Hlasoval jsem pro toto usnesení, neboť se zabývá prioritami v kapitolách zásadního významu, jako je svoboda, bezpečnost a právo, zejména s ohledem na podmínky pro přijímání a integraci přistěhovalců, boj proti diskriminaci, zejména na základě sexuální orientace, dostupnost právní ochrany a boj proti korupci a násilí.
<P>
Bojovat proti diskriminaci je důležité, ať už je založena na pohlaví, sexuální orientaci, věku, postižení, náboženském přesvědčení, barvě pleti, původu nebo národnostním či etnickém původu, stejně tak jako bojovat proti rasismu, antisemitismu, xenofobii, homofobii a násilí.
<P>
Všem občanům EU a jejich rodinám by také měla být zaručena svoboda pohybu.
<P>
Na závěr, měla by být také zaručena ochrana občanů před terorismem a organizovaným zločinem, a proto by měl být posílen regulační rámec, aby bylo možné těmto vysoce aktuálním hrozbám čelit, vzhledem k jejich globální dimenzi.
<SPEAKER ID="205" NAME="Charalampos Angourakis  " LANGUAGE="EL">
Řecká komunistická strana je kategoricky proti Stockholmskému programu, stejně jako byla proti předchozím programům zaměřeným na vytvoření toho, co se klamně nazývá prostorem svobody, bezpečnosti a práva. Jeho cílem, nehledě na demagogická prohlášení EU, je harmonizovat nebo homogenizovat vnitrostátní právní předpisy za účelem jednotného provádění protilidové politiky EU a posílit stávající a vytvářet nové mechanismy pronásledování a represe na úrovni EU pod záminkou terorismu a organizovaného zločinu.
<P>
Hlavní priority Stockholmského programu zahrnují vystupňování antikomunistické hysterie v EU, která již postupuje plnou parou vpřed a jejím vrcholem je kladení historicky nesprávného a nepřijatelného rovnítka mezi komunismus a národní socialismus. Prostor svobody, bezpečnosti a práva a programy pro jeho uskutečnění nejsou v zájmu lidu; naopak, tvoří soubor opatření, která potlačují individuální a sociální práva a demokratické svobody, posilují autoritářství a represi na úkor pracujících, přistěhovalců a uprchlíků, chrání politický systém a svrchovanost monopolů, zaměřují se na útoky proti pracující třídě a místním hnutím jako předběžnou podmínku pro zahájení frontální ofenzívy kapitálu proti zaměstnanosti a sociálním právům pracujícího lidu a prostých lidí.
<SPEAKER ID="206" NAME="Vilija Blinkevičiūt " AFFILIATION="S&amp;D">
písemně. - (LT) Jsem přesvědčena, že velmi důležitým aspektem Stockholmského programu je ochrana práv dětí. Chtěla bych upozornit na to, že v posledních letech vyvolává násilí páchané na dětech stále větší znepokojení, včetně sexuálního vykořisťování dětí, sexuální turistiky týkající se dětí, obchodování s dětmi a dětské práce. Vzhledem k tomu, že ochrana práv dětí je jednou ze sociálních priorit Evropské unie, vyzývám Radu a Komisi, aby ochraně práv těch, kdo jsou nejzranitelnější, věnovaly větší pozornost.
<P>
Práva dětí jsou součástí lidských práv, která se EU a členské státy zavázaly dodržovat v souladu s Evropskou úmluvou o ochraně lidských práv a Úmluvou o právech dítěte Organizace spojených národů. EU musí zvýšit své odhodlání pomáhat zlepšovat situaci dětí v Evropě a na celém světě tak, aby mohla náležitě zajistit prosazování práv dětí a jejich ochranu. Chtěla bych zdůraznit, že jen strategie založená na koordinovaném a společném postupu může přimět členské státy k tomu, aby dodržovaly a plnily zásady Úmluvy o právech dítěte OSN v celé Evropské unii a za jejími hranicemi. Abychom mohli práva dětí náležitě zajistit, navrhovala bych ve všech členských státech EU přijmout závazné normy. Bohužel, dodržování práv dětí nebylo ještě dosud univerzálně zaručeno. Proto Radu a Komisi vyzývám, aby v rámci plnění Stockholmského programu přijaly konkrétní opatření, jež zajistí, že práva dětí budou náležitě chráněna.
<SPEAKER ID="207" NAME="Carlo Casini  " AFFILIATION="PPE">
písemně. - (IT) Pane předsedající, hlasoval jsem pro toto usnesení, protože ukazuje správnou cestu, jak upevňovat evropskou jednotu kolem základních hodnot, jež tvoří samotnou její identitu.
<P>
Nemůžeme si namlouvat, že bude možné dosáhnout dohody o takzvaných společných hodnotách. Můžeme však doufat, že použití zdravého rozumu může různým politickým složkám napomoci, aby se blíže podívaly na to, co je správné a spravedlivé, pokud jde o rozvíjení evropské jednoty.
<P>
Jasné rozlišování mezi právem volného pohybu a zásadou nediskriminace na jedné straně a hodnotou rodiny jako přirozeného svazku založeného na manželství na straně druhé vedlo ke zformulování odstavce, který podporuje nezávislost jednotlivých států v oblasti zákona o rodině a zákaz diskriminace všech lidských bytosti.
<P>
Ti, kdo podobně jako já plně podporují zásadu rovnosti, uznávají rovnost mezi narozenými a dosud nenarozenými dětmi mohou jen podpořit zásadu nediskriminace vůči lidem s rozdílnými sexuálními sklony, ale nemohou akceptovat likvidaci koncepce manželství nebo rodiny. Význam této koncepce uznávané článkem 16 Všeobecné deklarace lidských práv je pro střídání generací a pro edukační schopnost heterosexuálních párů zásadní.
<SPEAKER ID="208" NAME="Nikolaos Chountis  " LANGUAGE="EL">
Hlasoval jsem proti návrhu z mnoha důvodů; mé hlavní důvody jsou uvedeny níže. Jeho hlavní dimenzí je v podstatě filozofie "bezpečnosti" a strachu na úkor základních práv a svobod. Avšak bezpečnosti se dosahuje právě ochranou a dodržováním těchto práv zajišťovaných podle zásad právního státu. Posiluje to pojetí a napomáhá realizaci pevnosti Evropa, která zachází s přistěhovalci jako s potenciálními teroristy a zločinci a v nejlepším případě "akceptuje" jejich přítomnost ne jako lidí se stejnými právy, ale v závislosti na potřebách trhu práce EU.
<P>
Napomáhá odpornému masovému propouštění, neposiluje právo na přístup k azylu, připravuje půdu pro aktivní zapojení EU v uprchlických táborech mimo její hranice a pro zavádění silových dohod se třetími zeměmi, ale je lhostejná k ochraně lidských práv. A konečně, i když by bylo možné poukázat na více momentů, usnesení zavádí politiky, které značně navýší počet různých institucí, jež monitorují, shromažďují a vyměňují si osobní údaje občanů, porušují jejich kolektivní a osobní důstojnost a pošlapávají právo svobody projevu. Toto usnesení je určeno pro společnost, která má jen nepřátele a ve které je každý podezřelým. To není společnost, jakou my chceme.
<SPEAKER ID="209" NAME="Anna Maria Corazza Bildt  " AFFILIATION="PPE">
písemně. - (SV) Jsme toho názoru, že je důležité, aby ženy nebyly oběťmi násilí nebo obchodu se sexem. Podobně je zcela zjevné, že bychom měli dodržovat lidská práva a plnit mezinárodní úmluvy, jež se týkají uprchlíků. Pro nás, jako občany EU, je samozřejmostí mít stabilní právní systém, ve kterém si jsou všichni rovni před zákonem, a také to, že můžeme důvěřovat tomu, jak úřady zacházejí s naším soukromím.
<P>
Mnohé ze 144 bodů v návrhu usnesení a ze 78 pozměňovacích návrhů k usnesení Parlamentu, které zde byly předloženy, samozřejmě zasluhuje podporu. Usnesení a pozměňovací návrhy obsahují také některé body týkající se například lidských práv, diskriminace a ochrany soukromí, které již byly předmětem předchozích programů i Lisabonské smlouvy. Rozhodli jsme se hlasovat proti některým pozměňovacím návrhům, abychom získali usnesení, které je ještě údernější v otázkách, které ještě nejsou pokryty předchozími programy a smlouvami. I když jsou v usnesení body, které byly odhlasovány, ale které by tam být neměly, rozhodli jsme se hlasovat pro usnesení, neboť výhody zdaleka převažují nad negativními momenty. Důležitější je vyslat jasnou zprávu o podpoře Stockholmského programu ze strany Evropského parlamentu.
<SPEAKER ID="210" NAME="Marije Cornelissen a Bas Eickhout  " AFFILIATION="Verts/ALE">
písemně. Usnesení Evropského parlamentu, které vyzývá k prostoru svobody, bezpečnosti a práva ve službách občanům, je samo o sobě pokrokovým usnesením , jež dává zelenou přání Rady ministrů umožnit volnou výměnu osobních údajů o občanech. Je to také usnesení, které zaručuje ochranu uprchlíků a migrantů.
<P>
Toto usnesení je krokem k pokrokovému evropskému zákonodárství v otázkách migrace. Některé důležité pozměňovací návrhy, jako jsou ty, které se týkají zakotvení zásady nenavracení, omezení úlohy Frontexu, který již nebude moci zasahovat do přesídlování přistěhovalců do třetích zemí, kladný postoj k "hromadné" legalizaci nelegálních přistěhovalců a prohlášení, že bezpečnost by měla sloužit zájmům svobody, mají zásadní význam. Odstavce o boji proti nelegální migraci lze vykládat několikerým způsobem, ale po represivní stránce nejsou, podle mého názoru, právním omylem. Velmi mne mrzí, že usnesení bylo rozmělněno, pokud jde o jeho antidiskriminační složku..
<SPEAKER ID="211" NAME="Anne Delvaux  " LANGUAGE="FR">
Pokrok v některých aspektech prostoru svobody, bezpečnosti a práva byl až dosud pomalý, zatímco právo volného pohybu a volného usídlování v EU má nyní více než 500 milionů občanů. Je důležité to zvládnout a usnesení Evropského parlamentu, které bylo dnes schváleno, k tomu přispívá.
<P>
Toto usnesení vítám, neboť se dotýká především občanů a souvisí s mými prioritami:s Evropou práva a spravedlnosti (s ochranou základních práv a bojem proti všem formám diskriminace); s Evropou, která chrání vše, ale přitom se nechová jako Velký Bratr s posilováním Europolu a policejní a justiční spolupráce v trestněprávních záležitostech jak po operativní, tak po administrativní stránce; se zlepšováním mezistátní spolupráce policejních a informačních služeb, s vybudováním evropského prostoru trestního práva založeného na zásadě vzájemného uznávání a ochraně osobních údajů) a s Evropou, která je jednotná, zodpovědná a spravedlivá v otázkách azylu a přistěhovalectví díky skutečné solidaritě všech členských států a s bojem proti obchodování s lidmi a proti sexuálnímu a hospodářskému vykořisťování lidských bytostí.
<P>
Příští fáze: Evropská rada ve dnech 9. a 10. prosince 2009!
<SPEAKER ID="212" NAME="Edite Estrela  " LANGUAGE="PT">
Hlasovala jsem pro návrh usnesení Evropského parlamentu o Stockholmském programu, neboť jsem toho názoru, že návrhy, které obsahuje, jasně a výstižně stanoví priority na příští léta, pokud jde o evropské zákonodárství v oblastech svobody, bezpečnosti a práva s ohledem na plnění Lisabonské smlouvy.
<P>
Je nezbytné usilovat o lepší vyváženost mezi bezpečností občanů a ochranou jejich individuálních práv. Dále bych chtěla zdůraznit důležitost uplatňování zásady vzájemného uznávání svazků osob stejného pohlaví v EU a také vytvoření Evropského soudního dvora pro boj s počítačovou kriminalitou a přijetí opatření, jež poskytnou nová práva vězňům.
<SPEAKER ID="213" NAME="Diogo Feio  " LANGUAGE="PT">
Stalo se všeobecným zvykem prosazovat v tomto parlamentu sporné otázky, které vycházejí daleko za rámec pravomocí Evropské unie tak, že se zařadí do textů týkajících se širších otázek, jež by obvykle získaly širokou podporu. Musím ještě jednou odsoudit používání této podloudné metody, která tuto sněmovnu jen diskredituje a prohlubuje propast mezi poslanci Parlamentu a voliči.
<P>
Otázky týkající se rodinného práva naštěstí spadají do pravomocí členských států a je proto naprosto nelegitimním a nestoudným útokem proti zásadě subsidiarity, když se je Parlament snaží donutit ke společnému chápání těchto otázek prosazováním radikálních pořadů jednání.
<P>
Uznávání svazků osob stejného pohlaví - které jsou platné jen ve čtyřech členských státech - nesmí být Parlamentem vnucováno ostatním a představuje to flagrantní pokus o ovlivnění zákonodárců a veřejného mínění v jednotlivých státech, který je třeba co nejdůrazněji odsoudit.
<P>
Když byla přijata Listina základních práv a svobod, existovaly obavy, aby nebyla v budoucnu zneužívána a aby nekolidovala s vnitrostátním právem. Současný stav potvrzuje, že tyto předpovědi byly oprávněné.
<SPEAKER ID="986" NAME="Carlo Fidanza  " AFFILIATION="PPE">
písemně. - (IT) Toto usnesení s konečnou platností potvrzuje některé důležité zásady: společnou odpovědnost v boji proti nezákonnému přistěhovalectví, při rozmisťování uchazečů o azyl a při repatriaci zadržených cizinců. Na druhé straně mám dojem, že ta část, která pojednává o dodržování práv menšin, a zejména romské menšiny, je velmi nepřiměřená a až příliš politicky korektní. Text zcela přehlíží stav degradace, ve kterém žijí romské komunity v určitých státech, jako je Itálie, nikoli v důsledku neexistujících integračních politik, ale právě naopak, v důsledku svobodného rozhodnutí, jež odmítá jakákoli pravidla občanského soužití.
<P>
Nejsou zde odsouzeny nezákonné činnosti (krádeže, vytrhávání kabelek, obtěžující žebrání a prostituce nezletilých), které jsou stále více spojovány s nelegálními romskými osadami na okrajích velkých měst v Itálii i jinde. Nikde, dokonce ani v oddíle věnovaném ochraně mladistvých, není zmíněna nutnost chránit tytéž děti před akty zotročování páchanými na nich hlavami některých romských rodin. Není tam ani zmínka o tom, jak by skutečně měla být uplatňována směrnice 2004/38/ES o vyhoštění občanů Společenství, kteří nejsou schopni prokázat určitou výši příjmu po tříměsíčním pobytu v některém ze států EU. Integrace není možná bez dodržování pravidel, a romské menšiny z dodržování této zásady nejsou vyjmuty.
<SPEAKER ID="215" NAME="Ilda Figueiredo  " LANGUAGE="PT">
Většina v Parlamentu schválila hlavní myšlenku návrhu Evropské komise pro takzvaný Stockholmský program, což představuje mocný útok na tak zásadní prvek svrchovanosti členských států, jako je právo. Posilování společného postupu v oblasti politické a justiční spolupráce a spolupráci mezi tajnými službami i zavádění vnitřní bezpečnostní strategie a nových opatření pro výměnu údajů v EU přichází na úkor práv, svobod a záruk všech, kdo žijí v zemích EU.
<P>
Rozvíjení společné migrační politiky založené na rozlišování přistěhovalců podle toho, nakolik jsou žádoucí, a ve své nejrepresivnější podobě, využití Frontexu porušují práva migrantů a ignorují lidské tragédie, které se odehrávají v mnoha zemích.
<P>
Stále větší využívání dohledu nad lidmi a jejich monitorování je znepokojivé, stejně jako praxe profilování, založená na technikách náhodného vyhledávání údajů a univerzálního shromažďování údajů bez ohledu na to, zda jsou občané nevinni nebo vinni, pro účely takzvané prevence a kontroly. Obavy vyvolávají také obrovské finanční prostředky směrované do vojensko-průmyslového komplexu a jeho vyšetřovacích činností v oblasti vnitřní bezpečnosti.
<SPEAKER ID="216" NAME="Lidia Joanna Geringer de Oedenberg  " LANGUAGE="PL">
Pane předsedající, politickou strategii týkající se prostoru svobody, bezpečnosti a práva - Stockholmského programu - přijme Rada letos v prosinci, bezprostředně po vstupu Lisabonské smlouvy v platnost. V tomto mimořádném okamžiku, kdy se značně zvýší rozhodovací pravomoci Evropského parlamentu, vzroste také úloha vnitrostátních parlamentů v procesu utváření právního řádu Společenství. Takto posílený hlas občanů bude mít také větší mandát k tomu, aby bylo prosazeno splnění zásad Stockholmského programu.
<P>
Zvláště důležitá a naléhavá je, podle mého názoru, potřeba přijmout opatření k zajištění rovného zacházení se všemi občany Evropské unie bez ohledu na pohlaví, sexuální orientaci, věk, postižení, náboženské přesvědčení, světový názor, barvu pleti, národnostní či etnický původ. Abychom toho dosáhli, je důležité, aby Rada přijala komplexní směrnici o nediskriminaci, která by zahrnovala všechny oblasti, o kterých jsem se právě zmínila. EU takový zákon nemá, jak jsme v Evropském parlamentu často konstatovali.
<P>
Doufám, že v rámci naplňování Stockholmského programu bude tato mezera vyplněna. Mít jen zákon však nestačí. Má-li být Stockholmský program úspěšný, musí evropští občané znát svá práva. Úkolem nové Evropské komise proto také bude zlepšovat veřejnou informovanost o antidiskriminačních zákonech a o rovnosti žen a mužů.
<SPEAKER ID="217" NAME="Sylvie Guillaume  " LANGUAGE="FR">
Hlasovala jsem pro toto usnesení, protože umožňuje nastolit lepší rovnováhu mezi respektováním individuálních svobod a převážně represivním pohledem doprovázeným bezpečnostními opatřeními, jejichž účinnost je dnes obtížné změřit. Prostřednictvím tohoto programu znovu potvrzujeme svou oddanost Evropě solidarity a hodnotám, které je povinna bránit - náboženské svobody, rovné příležitosti, práva žen, práva menšin a práva homosexuálů.
<P>
Z tohoto důvodu důrazně podporuji přijetí antidiskriminační směrnice, která je nyní posuzována v Radě a kterou skupina Evropské lidové strany (Křesťanských demokratů) v minulém funkčním období Parlamentu odmítla. Skupina PPE znovu potvrdila, že je proti tomuto textu. Vítám také přijetí pozměňovacích návrhů, jež požadují odstranit překážky bránící výkonu práva na znovusjednocení rodiny a požadují zákaz uvalení vazby na mladistvé cizince a mladistvé bez doprovodu.
<P>
Mrzí mne však, že cíle migrační politiky byly znovu ignorovány a byly odsunuty do pozadí, přičemž byl upřednostněn boj proti nelegálnímu přistěhovalectví a posilování agentury Frontex. K otázce azylu, návrhy týkající se společného azylového systému posoudí Evropský parlament ve své funkci legislativního orgánu a bude pozorně sledovat skutečnou politickou vůli, aby bylo v této oblasti dosaženo pokroku.
<SPEAKER ID="218" NAME="Timothy Kirkhope  " AFFILIATION="ECR">
písemně. - Skupina ECR podporuje mnohé z toho, co je obsaženo ve Stockholmském programu, jako je spolupráce a solidarita v otázkách policejního dohledu, boj proti přeshraniční kriminalitě a korupci, ochrana základních práv a hledání řešení pro přistěhovalectví s pomocí pro země jižní Evropy, jež čelí vážným problémům spojeným s přistěhovalectvím, avšak nepodporuje jak návrhy evropské bezpečnostní strategie nebo opatření, jimiž by se kontrola našeho systému trestního práva a azylové politiky předala EU, tak výzvy k "povinné a neodvolatelné solidaritě". Věříme spíš ve spolupráci než v donucení; a proto jsme hlasovali proti této zprávě.
<SPEAKER ID="219" NAME="Nuno Melo  " LANGUAGE="PT">
Stockholmský program se zaměřuje na posilování bezpečnosti, zejména v boji proti přeshraniční kriminalitě a terorismu při respektování občanských práv. Dalo by se očekávat, že toto úsilí, které je také výsledkem nové reality Lisabonské smlouvy, povede k zodpovědné diskusi o základních bodech prostoru svobody, bezpečnosti a práva ve službách občanům.
<P>
Našli se bohužel tací, kdo chtěli zaneřádit rozpravu o tak zásadní otázce, jako je Stockholmský program, otázkou sňatků osob stejného pohlaví, což je irelevantní a nijak nesouvisí s tématem, dokonce nehledě na legitimní rozdíly ve vnitrostátní právní úpravě každé země Evropské unie. Ty, kdo se takto chovali výhradně s cílem politického manévrování, osud Stockholmského programu nijak neznepokojoval.
<P>
V mém hlasování se naproti tomu odrazil význam diskutování o potřebách tohoto prostoru svobody, bezpečnosti a práva ve službách občanům. Bylo také výrazem odsouzení strategie těch, kteří chtěli zaneřádit tuto diskusi spornými body jednání, které s ní neměly nic společného.
<SPEAKER ID="220" NAME="Judith Sargentini  " AFFILIATION="Verts/ALE">
písemně. Usnesení Evropského parlamentu, které vyzývá k prostoru svobody, bezpečnosti a práva ve službách občanům, je samo o sobě usnesením pokrokovým, jež dává zelenou přání Rady ministrů umožnit volnou výměnu osobních údajů o občanech. Zajišťuje také ochranu uprchlíků a migrantů.
<P>
Toto usnesení je krokem k pokrokovému evropskému zákonodárství v otázkách migrace. Některé důležité pozměňovací návrhy, jako jsou ty, které se týkají zakotvení zásady nenavracení. omezení úlohy Frontexu, který již nebude moci zasahovat do přesídlování přistěhovalců do třetích zemí, kladný postoj k "hromadné" legalizaci nelegálních přistěhovalců a prohlášení, že bezpečnost by měla sloužit zájmům svobody, mají rozhodující význam. Odstavce o boji proti nelegální migraci lze vykládat několikerým způsobem, ale po represivní stránce nejsou, podle mého názoru, právním omylem. Velmi mne mrzí, že usnesení bylo rozmělněno, pokud jde o jeho antidiskriminační složku.
<SPEAKER ID="221" NAME="Czesław Adam Siekierski  " LANGUAGE="PL">
Chtěl bych se podělit o několik poznámek k víceletému programu, který se týká prostoru svobody, bezpečnosti a práva na léta 2010-2014 (Stockholmského programu). Zajištění svobody, bezpečnosti a práva občanům Evropské unie je jednou z hlavních povinností členských států. Země Evropské unie musí posílit spolupráci v záležitostech soudnictví bez narušení tradic a základních zákonů členských států. Potřebujeme upevnit vzájemnou důvěru mezi členskými státy, pokud jde o přiměřenost rozhodnutí přijatých orgány jiného členského státu, zejména v oblastech souvisejících s legálním i nezákonným přistěhovalectvím, a také pokud jde o spolupráci policie a soudů v trestněprávních záležitostech. EU musí zintenzívnit úsilí související s bojem proti přeshraniční kriminalitě a terorismu. Za tímto účelem je třeba přijmout opatření ke zlepšení účelnosti výměny informací, aniž by se zapomínalo na problematiku ochrany soukromí, osobních údajů a základních svobod. Bezpečnost v Evropě je naší společnou věcí stejně jako společný jednotný trh, a měli bychom učinit vše, co je možné, aby se každý občan v hranicích EU cítil bezpečný, protože je to jednou z našich základních hodnot.
<SPEAKER ID="222" NAME="Renate Sommer  " LANGUAGE="DE">
Přijetí návrhu usnesení o Stockholmském programu vítám. Je důležité, aby tento Parlament, jako představitel občanů Evropy, vytyčil cestu, kterou se má ubírat právo a vnitřní politika. Dosáhli jsme dobrého výsledku. Lisabonská smlouva nám dává také bezpečnost.. V budoucnu bude mít Evropský parlament v těchto oblastech politiky nejen poradní hlas, ale bude také součástí procesu rozhodování. Našli jsme dobrou vyváženost mezi bezpečností a občanskými právy.
<P>
Obyvatelstvo potřebuje stále větší bezpečnost. Musíme si však znovu zodpovědět otázku, zda a nakolik mohou být zavedením bezpečnostních opatření omezena občanská práva a občanské svobody. Myslím, že jsme zvolili zlatou střední cestu. Abychom však zaručili, že tato střední cesta skutečně dobře zapadne do práva a do vnitřní politiky, v rámci plnění Stockholmského programu požadujeme větší kontrolní práva pro tento Parlament a pro vnitrostátní parlamenty v EU. Bohužel plénum nepodpořilo mou výzvu, aby byl policii umožněn přístup do Eurodacu.
<P>
To by byl další užitečný prostředek v boji proti terorismu a kriminalitě. Avšak můj návrh vyzývající Komisi, aby předložila návrhy pro boj proti zneužívání azylového systému po celé Evropě, byl úspěšný. Každé zneužití azylového systému ztěžuje udělení azylu těm, kteří na něj mají oprávněný nárok.
<SPEAKER ID="224" NAME="Edite Estrela  " LANGUAGE="PT">
Hlasovala jsem pro tento návrh společného usnesení o současném stavu oblasti volného obchodu Euromed.
<P>
Ačkoli bylo dosaženo určitého pokroku, mrzí mne, že hlavních cílů evropsko-středomořského partnerství nebylo dosaženo a je ohroženo jejich plánované dosažení do roku 2010. Je třeba zajistit obnovení procesu evropsko-středomořské integrace jako jedné z politických priorit EU, neboť úspěch tohoto procesu v oblasti volného obchodu by mohl přispět k míru, prosperitě a bezpečnosti v celém regionu.
<SPEAKER ID="225" NAME="Diogo Feio  " LANGUAGE="PT">
Středomoří, jak víme, je kolébkou civilizace. Na jeho březích se zrodily, rozvíjely a mohutněly myšlenky a instituce, které tvoří podstatu evropské civilizace a nedílnou součást její historie a jejích plánů do budoucna.
<P>
Na jeho březích vznikaly i hluboké rozpory, často řešené silou zbraní, jež vedly k bolestnému politickému rozdělení, prohlubujícímu se rozdělení mezi jeho národy a k vývoji oddělenému od toho, ne-li jdoucímu proti tomu, co bylo původně středem tohoto světa.
<P>
EU, která se chce otevřít světu a rozvíjet dialog mezi svými členy a třetími zeměmi, si musí cenit myšlenky evropsko-středomořské oblasti volného obchodu, která umožňuje znovu budovat užší vztahy mezi oběma stranami Středozemního moře a která také podporuje větší konvergenci Jih-Jih.
<P>
Je nutné uznat, že doposud dosažené výsledky neodpovídají ambicím této myšlenky. Existuje množství hospodářských a finančních překážek, ačkoli je jasné, že závažnější třecí plochy jsou očividně politické povahy. Musíme vytrvat a pomoci znovuvytvořit trh ve středomořském měřítku, který s sebou přinese více kontaktů mezi národy a obnovení styků, jež byly mezitím přerušeny.
<SPEAKER ID="226" NAME="Sylvie Guillaume  " LANGUAGE="FR">
Mrzí mne, že stále ještě existuje obrovský hospodářský, sociální a demografický nepoměr mezi oběma stranami Středozemního moře. Z tohoto důvodu jsem hlasoval pro to, abychom dali nový podnět integraci zemí jižního a východního Středomoří v mezinárodním obchodě, aby mohly diverzifikovat své hospodářství a spravedlivě se podělit o výhody, které jsou s tím spojeny.
<P>
Musíme zúžit prostor rozdělující severní a jižní stranu Středomoří v otázkách rozvoje.. Kromě toho by tuto oblast volného obchodu mělo doplnit postupné a podmíněné zavádění volného pohybu pracovníků s přihlédnutím k probíhajícím diskusím o vazbách mezi migrací a rozvojem.
<SPEAKER ID="227" NAME="Willy Meyer  " LANGUAGE="ES">
Hlasoval jsem proti zprávě o Euromedu, protože není možné oddělovat otázku obchodu od otázky politického dialogu v rámci Unie pro Středomoří. Tato zpráva se zaměřuje na samé jádro zainteresovanosti Evropské unie na Unii pro Středomoří. Mám na mysli vytvoření oblasti volného obchodu napříč oběma regiony. Jsem proti vytvoření takové oblasti volného obchodu.
<P>
Obchodní kapitola musí být založena na zásadách spravedlivého obchodu se zohledněním nerovností mezi zeměmi Evropské unie a zeměmi Středomoří. Pokud však jde o politickou kapitolu, nemůžeme souhlasit se zintenzívněním spolupráce mezi Evropskou unií a Marokem, zatímco tato země pokračuje v porušování lidských práv. Z hlediska Evropské unie musí být pro Unii pro Středomoří prioritní otázkou saharský konflikt, s podporou procesu provedení referenda o sebeurčení podle rezolucí OSN. Z toho vyplývá, že nemůžeme přijmout ani takzvané posílení vztahů mezi Evropskou unií a Izraelem. A to pro pokračující porušování mezinárodního práva Izraelem a kvůli našim politickým závazkům vůči Palestině.
<SPEAKER ID="228" NAME="Andreas Mölzer  " LANGUAGE="DE">
Velice vítám, že se zlepší a posilí mnohostranné kontakty se středomořským regionem a zejména se zeměmi jižního a východního Středomoří. Podporuji také úsilí Evropské unie zahájit proces modernizace hospodářství těchto zemí, a tedy pomoc obyvatelstvu. Mám však velmi velké pochybnosti ohledně toho, zda toho může být dosaženo prostřednictvím plánované oblasti volného obchodu Euromed.
<P>
Hodnocení dopadů na udržitelnost provedené Manchesterskou univerzitou varuje před negativními sociálními důsledky a důsledky pro životní prostředí pro zúčastněné země jižního a východního Středomoří. Obávám se, že tato dohoda sice přinese zemím EU nové odbytové trhy, ale zato vážně poškodí hospodářství zemí jižního a východního Středomoří. Paralelní zavádění svobody pohybu zaměstnanců požadované v návrhu usnesení by také vyvolalo mohutnou migrační vlnu do Evropy a vedlo by k úniku pracovníků, které země jižního a východního Středomoří naléhavě potřebují. Abychom zemím jižního a východního Středomoří pomohli zajistit pozitivní budoucnost, hlasovala jsem proti tomuto usnesení.
<SPEAKER ID="229" NAME="Cristiana Muscardini  " AFFILIATION="PPE">
písemně. - (IT) Pane předsedající, od Barcelonské konference v roce 1995 se až doposud nerozvinul všechen skrytý potenciál přirozených vztahů mezi zeměmi rozkládajícími se podél Středozemního moře.
<P>
Ambiciózní plán na podporu nových a užších politických, sociálních a kulturních vazeb mezi severními a jižními břehy Středozemního moře musí zůstat jedním z prioritních cílů Evropské unie, abychom dosáhli žádoucího a strategického zformování oblasti volného obchodu. Tato oblast Euromedu může významně přispět k míru, prosperitě a bezpečnosti v celém regionu.
<P>
Podporuji opatření a úsilí zaměřené na odstranění bariér a překážek bránících obchodu a uvědomuji si, že úspěch evropsko-středomořského partnerství nezáleží jen na vůli evropských zemí. Vytvoření oblasti volného obchodu vyžaduje rozhodné, pokračující a synergické přispění všech zúčastněných stran.
<P>
Unie pro Středomoří musí také posilovat stávající formy spolupráce, jež existují v rámci Euromedu, s cílem umožnit všem partnerským zemím se zapojit do regionálních programů Evropské unie a evropských politik, které s nimi souvisejí. K tomuto tématu podotýkám, že vypracování plánů v rámci vytvořeném v červenci 2008 v Paříži ve strategických oblastech jako je nová infrastruktura, spolupráce mezi malými a středními podniky, komunikace a využití obnovitelných zdrojů energie může pozitivně přispět k rozvoji a usnadnit výměnu a investice, protože země na jižních březích Středozemního moře to naléhavě potřebují. Všechny tyto podmínky podporují dosažení míru a ustanovení přátelských vztahů.
<P>
Toto usnesení ze všech těchto důvodů podporuji a doufám, že cestovní mapa navržená Komisí může být dodržena a může poskytnout výhody, které všichni očekáváme.
<SPEAKER ID="231" NAME="Richard Ashworth  " AFFILIATION="ECR">
písemně. - Skupina ECR odmítla návrh usnesení předložený jinými skupinami ve Výboru pro dopravu, který se týká odškodnění cestujících při úpadku letecké společnosti. My z ECR jsme předložili svůj vlastní návrh usnesení, který by napravil některé zásadní slabiny v přijatém textu, a to z těchto důvodů:
<P>
Ačkoli je podpora práv cestujících samozřejmě mimořádně důležitá, existují efektivnější opatření, která lze přijmout, aniž by byli cestující zatěžováni ještě vyššími náklady.
<P>
1. Měli bychom počkat na posouzení dopadů, které navrhl komisař Tajani na plenárním zasedání 7. října.
<P>
2. Text, který byl schválen, požaduje zřízení "garančního" fondu, který by byl používán k odškodnění cestujících při úpadku letecké společnosti. Vytvoření takového fondu by však muselo být nevyhnutelně financováno spotřebiteli, což znamená, že od cestujících by se požadovalo, aby za letenky platili ještě více. V tuto chvíli by tento nikoli nezbytný krok prodloužil dlouhý seznam stávajících letištních poplatků, bezpečnostních poplatků a dalších povinných plateb, které jsou od nich vyžadovány.
<P>
(Vysvětlení k hlasování zkráceno v souladu s článkem 170 jednacího řádu)
<SPEAKER ID="232" NAME="Liam Aylward  " AFFILIATION="ALDE">
písemně. - (GA) Podpořil jsem tento návrh, který žádá Komisi, aby přezkoumala stávající právní předpisy a aby navrhla také nový předpis, který zajistí, aby cestující v důsledku úpadku letecké společnosti nebyli ponecháni v bezvýchodné situaci.
<P>
V evropském právním řádu v tuto chvíli neexistuje žádné ustanovení na ochranu evropských cestujících při úpadku letecké společnosti, u které si cestující zarezervoval letenku. Důrazně podporuji postoj předsedy Výboru pro dopravu, který prohlásil, že mnozí cestující nemají prostředky k tomu, aby se se ztrátou tohoto druhu dokázali vyrovnat. Je-li tomu tak, měl by být vytvořen podpůrný mechanismus nebo fond pro odškodnění na pomoc těm, kteří se v důsledku úpadku tohoto typu ocitli v obtížné situaci.
<P>
Předpisy týkající se práv cestujících musí být aktualizovány a posíleny, aby poskytovaly ochranu a pomoc při úpadku letecké společnosti nebo nehod tohoto typu, nad kterými cestující nemají žádnou kontrolu.
<SPEAKER ID="233" NAME="Edite Estrela  " LANGUAGE="PT">
Hlasovala jsem pro návrh usnesení o odškodnění cestujících při úpadku letecké společnosti, neboť věřím, že je nutné zvýšit ochranu evropských cestujících při úpadku letecké společnosti zavedením nového právního předpisu a vytvořením rezervního fondu pro odškodnění.
<SPEAKER ID="234" NAME="Diogo Feio  " LANGUAGE="PT">
Komerční letecké společnosti od útoků z 11. září 2001 zápasí s vážnou krizí, kterou prohloubila současná hospodářská a finanční krize. Roste počet krachů a nepříjemných situací, kdy se cestující, mnozí z nich v tranzitním prostoru, dostávají doslova do bezvýchodné situace.
<P>
Tato nedostatečná ochrana spotřebitelů je skutečně nepřijatelná a vyžaduje evropskou odpověď, která zajistí hodnocení leteckých společností, podpoří pomoc pro cestující, kteří se dostanou do těchto situací, a stanoví odškodnění vzniklých škod.
<P>
Vzhledem k tomu musí tato opatření zohlednit finanční zranitelnost leteckých společností, a neměla by se tedy stát zbytečnou překážkou pro jejich působení. Musí se omezit na to, co je nezbytně nutné pro zajištění ochrany spotřebitelů/cestujících.
<SPEAKER ID="235" NAME="Sylvie Guillaume  " LANGUAGE="FR">
Od roku 2000 vyhlásilo v Evropské unii úpadek sedmdesát sedm leteckých společností. Pravda, existují evropská právní ustanovení související s transparentností cen a odškodněním v případě odepření nástupu na palubu, ale EU musí zakrýt mezery pro případ platební neschopnosti, zejména pokud byly letenky zakoupeny přes internet. Je stále příliš mnoho cestujících, kteří se dostanou do situací, se kterými si sami nedokáží poradit poté, co vydali všechny své úspory na rodinnou dovolenou. Jsem pro pravidla, která zaručí, že cestující nezůstanou v cíli své cesty v bezvýchodném postavení, bez nouzových prostředků na cestu domů nebo bez nouzového ubytování.
<SPEAKER ID="236" NAME="Jörg Leichtfried  " LANGUAGE="DE">
Hlasuji pro toto usnesení, zejména s ohledem na nařízení č. 261/2004, kterým se stanoví společná pravidla náhrad a pomoci cestujícím v letecké dopravě v případě odepření nástupu na palubu, zrušení nebo významného zpoždění letů, a kterým se zrušuje nařízení (EHS) č. 295/91, které již bylo přijato. Správná opatření byla přijata již v tomto nařízení, a posílení a ochrana práv cestujících je jen jeho logickým pokračováním.
<SPEAKER ID="237" NAME="Jean-Luc Mélenchon  " LANGUAGE="FR">
Hlasujeme pro toto usnesení v naději na co největší ochranu zájmů cestujících leteckých společností s ohledem na současný stav věcí (liberalizace dopravních služeb, narůstající počet leteckých společností).
<P>
Zdůraznili bychom však, že systém odškodnění navržený v této zprávě je jen provizorium, které nic nedělá pro změnu základního problému.
<P>
Skutečné řešení spočívá ve vytvoření evropské služby veřejné letecké dopravy. Veřejné služby, která bude sledovat obecný zájem, a tedy s racionalizací uskutečňovaných letů, aby se omezil dopad na životní prostředí. Veřejné služby, která bude sledovat obecný zájem, a tedy s bezpečností, volným pohybem a blahobytem jejích uživatelů, ale i zaměstnanců.
<P>
Musíme naléhavě zbavit Evropu partikulárních zájmů, které nás obklopují, a vybudovat Evropu obecného zájmu.
<SPEAKER ID="238" NAME="Nuno Melo  " LANGUAGE="PT">
Rostoucí počet úpadků, které se u leteckých společností objevují a zasahují tisíce občanů v členských státech, si vynutil, aby EU přijala opatření na jejich ochranu. Je skutečně důležité hájit práva těch, kteří každodenně využívají leteckou dopravu. Proto jsem hlasoval pro.
<SPEAKER ID="239" NAME="Robert Rochefort  " LANGUAGE="FR">
Hlasoval jsem pro usnesení o odškodnění cestujících při úpadku letecké společnosti. V současnosti se totiž evropské právní předpisy pro případ úpadku letecké společnosti vztahují jen na ty, kdo si zarezervovali souborné služby pro pobyty.
<P>
Je však jasné, že zvyky spotřebitelů v oblasti rezervace pobytů se v posledních letech značně změnily: došlo k nárůstu ve využití nízkonákladových evropských leteckých společností, k prudkému poklesu počtu prodejů souborných služeb pro pobyty a ke zvýšení počtu přímých a individuálních prodejů přes internet a prodejů samotných míst.
<P>
Připočteme-li k tomu krizi, kterou toto odvětví v současné době prochází, můžeme si snadno představit počet evropských cestujících, kteří se v místě své dovolené dostanou do bezvýchodného postavení, někdy bez jakéhokoli ubytování a v zoufalém očekávání zpátečního letu po zhroucení letecké společnosti, se kterou zamýšleli letět.
<P>
Pak dostanou jen nevelkou částku jako odškodnění za přestálé nepohodlí, a i o tu budou muset bojovat ... K řešení této znepokojivé situace musí Komise naléhavě přijmout legislativní opatření. Aby bylo možné tuto výplatu odškodného financovat, měl by být zároveň vytvořen kompenzační fond financovaný leteckými společnostmi.
<SPEAKER ID="240" NAME="Nuno Teixeira  " LANGUAGE="PT">
Evropské regiony, které jsou známými turistickými cíli, musí uživatelům služeb v tomto odvětví poskytovat nejvyšší úroveň služeb a nejvyšší kvalitu.
<P>
Příkladem toho je Madeira, kterou Světová organizace cestovního ruchu minulý týden zařadila mezi nejlepší turistické cíle na světě a udělila tomuto regionu nejvyšší rating ve 13 ze svých 15 hodnotících kritérií. Pro zachování této pozice na vysoce konkurenčním trhu je nezbytné pokračovat v práci, kterou odvádějí veřejné a soukromé instituce, s ohledem na udržitelnost životního prostředí, na hospodářskou a sociální udržitelnost. Tento cíl také obnáší poskytovat turistům, kteří ostrov navštíví, maximální možné záruky, pokud jde o jejich cestování leteckou dopravou a ubytovací podmínky.
<P>
Návrh usnesení, o kterém jsme dnes hlasovali, je krokem tímto směrem, neboť se zaměřuje na ochranu cestujících úpadkových leteckých společností zřízením povinného pojistného a garančního fondu pro tyto letecké společnosti a také zavedením dobrovolného připojištění pro jejich zákazníky.
<P>
Pozitivní je i výzva, aby Evropská komise předložila návrh, jehož cílem bude odškodnění cestujících leteckých společností, které vyhlásí úpadek, a zajištění jejich repatriace, pokud se na letišti dostanou do bezvýchodné situace.
<SPEAKER ID="985" NAME="Silvia-Adriana Ţicău  " LANGUAGE="RO">
Hlasovala jsem pro usnesení Evropského parlamentu o odškodnění cestujících při úpadku letecké společnosti. V současnosti existuje několik evropských regulačních předpisů, které tyto situace řeší: odškodnění spotřebitelů a jejich návrat domů při úpadku cestovních agentur, které jim poskytly souborné služby pro pobyt; odpovědnost provozovatelů leteckých společností za nehody a opatření pro odškodnění cestujících; náhrady a pomoc cestujícím, kterým byl odepřen nástup na palubu nebo jejichž lety byly zrušeny nebo významně zpožděny.
<P>
Neexistují však žádná právní ustanovení na ochranu spotřebitelů v případě, že provozovatel letecké společnosti vyhlásí úpadek. Za posledních devět let vyhlásilo úpadek 77 evropských leteckých společností. Proto se domnívám, že tato směrnice je naprosto nezbytná. Evropský parlament proto požádal Komisi, aby posílila postavení cestujících při úpadku letecké společnosti. Evropský parlament fakticky požádal Komisi, aby předložila legislativní návrh nejpozději v červenci 2010, což by mělo zajistit odškodnění cestujících leteckých společností, jež vyhlásí úpadek, naplnění zásady vzájemné odpovědnosti za cestující všech leteckých společností letících do stejného místa určení, jsou-li k dispozici volná místa, povinné pojištění leteckých společností, vytvoření garančního fondu a nabídku služby dobrovolného připojištění pro cestující..
<SPEAKER ID="242" NAME="Edite Estrela  " LANGUAGE="PT">
Hlasovala jsem pro společný návrh usnesení o značce původu, neboť vychází ze zásady, že ochrana spotřebitelů vyžaduje transparentní a konzistentní pravidla obchodování, včetně značky původu. V souvislosti s tím podporuji společný zásah Komise a členských států na obranu legitimních práv a očekávání spotřebitelů, kdykoli existují důkazy o použití podvodných nebo zavádějících značek původu dovozci a výrobci mimo EU.
<SPEAKER ID="243" NAME="Diogo Feio  " LANGUAGE="PT">
Vzhledem k tomu, že spotřebitelům musí být při rozhodování o nákupu určitých výrobků zaručeny náležité informace, zejména pokud jde o zemi jejich původu a o příslušné normy bezpečnosti, hygieny a ochrany životního prostředí uplatňované při jejich výrobě - informace, které jsou nezbytné pro uskutečnění vědomé a informované volby - hlasoval jsem pro tento návrh usnesení, které vyzývá Komisi, aby znovu předložila svůj návrh Parlamentu, tak aby mohl být projednán v souladu s legislativním postupem stanoveným Lisabonskou smlouvou.
<P>
Musím však upozornit, že při posuzování návrhu Komise o značce původu budu věnovat velkou pozornost tomu, aby se dostalo náležité podpory tradičním výrobkům tak, aby lepší ochrana spotřebitelů - která je jak nezbytná, tak i žádoucí - nenávratně nepoškodila malé výrobce tradičních výrobků. Budu také věnovat zvláštní pozornost mechanismům používaným pro určení původu, aby to nevedlo ke konkurenčnímu znevýhodnění evropských výrobců oproti jejich konkurentům.
<SPEAKER ID="244" NAME="João Ferreira  " LANGUAGE="PT">
Domníváme se, že přijaté usnesení silně zaostává za tím, čím by podle našeho názoru značka původu měla být, a to mimo jiné nástrojem na ochranu pracovních míst v evropském průmyslu, zejména v malých a středních podnicích, a nástrojem k řešení sociálního dumpingu a dumpingu v oblasti životního prostředí. Proto jsme se hlasování zdrželi.
<P>
Toto usnesení dále přehlíží důsledky liberalizace světového obchodu na zaměstnanost a strukturu průmyslu v různých členských státech. Přehlíží nespočetné přesuny za vidinou snadného zisku a jejich důsledky, jako je likvidace průmyslu v rozsáhlých regionech, rostoucí nezaměstnanost a zhoršování hospodářských a sociálních podmínek. Toto usnesení jde jen tak daleko, že vyzývá Komisi a Radu k přijetí všech nezbytných opatření k zajištění spravedlivých pravidel hry.
<P>
A konečně, mrzí nás, že většina v Parlamentu odmítla návrhy, které jsme předložili a které mimo jiné usilovaly o zachování pracovních míst, dodržování práv pracovníků a spotřebitelů, boj proti dětské práci nebo dětskému otroctví a stavěly se proti dovážení zboží z okupovaných území a které zdůrazňovaly, že je nutné zastavit evropskou pomoc podnikům a investorům, kteří přemísťují svou výrobu.
<SPEAKER ID="245" NAME="Sylvie Guillaume  " LANGUAGE="FR">
Vzhledem k hospodářské krizi, která zasahuje naše evropské podniky, potřebuje dnes Evropská unie víc než kdy předtím povinný systém značek původu alespoň pro omezené množství zboží z dovozu, totiž textil, klenotnické zboží, oděvy a obuv, kožené zboží a kabelky, lampy a svítidla a výrobky ze skla, protože je to pro konečné spotřebitele přesná informace. Evropským spotřebitelům by to také umožnilo, aby přesně věděli, ze které země pochází zboží, jež nakupují. Toto zboží budou moci také identifikovat podle sociálních, environmentálních a bezpečnostních norem, které jsou s danou zemí všeobecně spojovány. Jinými slovy, naši občané, jako zodpovědní spotřebitelé, budou mít tolik transparentnosti, kolik potřebují.
<SPEAKER ID="246" NAME="Jacky Hénin  " LANGUAGE="FR">
Pojem "vyrobeno v" se nesmí týkat jen značek, ale musí se rychle stát silným pojmem respektování nejpokrokovějších pravidel souvisejících se znalostmi, právy zaměstnanců, s udržitelným rozvojem a ochranou životního prostředí a výrazem zodpovědného hospodářského postoje.
<P>
Se zavedením pojmu "vyrobeno v Evropě" jsme spotřebitelům umožnili uskutečňovat informovanou volbu, domoci se nových práv.
<P>
I zde jsme se však znovu omezili na projevy dobrých úmyslů, jako bychom prostě říkali, že my jsme nejlepší, a že nejsilnější si přece dokáže prosadit sám.
<P>
To je ostuda, a proto jsme se zdrželi hlasování.
<SPEAKER ID="247" NAME="Elisabeth Köstinger  " LANGUAGE="DE">
Chápu nutnost diskuse o vytvoření evropského právního rámce pro značku původu u konečných komerčních výrobků, zejména v souvislosti s informováním spotřebitelů a transparentnosti mezi obchodními partnery. Použití standardizovaného systému značení spotřebitelům přinese lepší a přesnější informace a bude informovat o sociálních normách a normách v oblasti životního prostředí, které tyto výrobky splňují. Označení původu je také důležitým krokem k vypracování soudržných obchodních předpisů ve styku se třetími zeměmi.
<P>
Je však důležité, abychom našli správnou vyváženost z hlediska výrobců a spotřebitelů. Transparentnost poskytovaná spotřebitelům nesmí být dosažena na úkor výrobců. Malým a středním podnikům nesmí vzniknout zvýšené náklady. V rámci probíhajících diskusí je důležité stanovit jasné pokyny a ty obhajovat, a to i jménem Rakouska. Jedním z možných řešení by bylo vytvořit dobrovolnou značku evropského původu pro konečné komerční výrobky při zohlednění stávajících vnitrostátních a regionálních značek kvality.
<SPEAKER ID="248" NAME="Nuno Melo  " LANGUAGE="PT">
Hlasoval jsem pro, protože značka "vyrobeno v" je důležitá pro transparentnost trhu a pro poskytování nezbytných informací spotřebitelům o původu výrobků, které nakupují.
<P>
Je nezbytné posilovat hospodářství Společenství prostřednictvím zlepšování konkurenční schopnosti průmyslu EU ve světovém hospodářství. Spravedlivé hospodářské soutěže se nám podaří dosáhnout jen tehdy, bude-li probíhat s jasnými pravidly pro výrobce a pro vývozce a dovozce, přitom však musíme trvale věnovat pozornost obecným sociálním požadavkům a požadavkům v oblasti životního prostředí.
<SPEAKER ID="249" NAME="Andreas Mölzer  " LANGUAGE="DE">
Zavedení označení původu Evropskou unií velmi vítám. Odnyní musí být na určitých výrobcích dovážených do EU ze třetích zemí vyznačena země původu. Hlavním cílem označení původu je poskytnout spotřebitelům v EU neomezené informace o zemi původu zboží, jež nakupují, a umožnit jim uvést si toto zboží do souvislosti se sociálními a bezpečnostními normami a normami v oblasti životního prostředí v dané zemi.
<P>
To představuje první fázi ve válce proti zboží z Dálného východu, které je často vyráběno pracovníky v podmínkách vykořisťování a poté prodáváno na evropském trhu za dumpingové ceny.
<SPEAKER ID="250" NAME="Cristiana Muscardini  " AFFILIATION="PPE">
písemně. - (IT) Pane předsedající, Parlament dnes důrazně potvrdil stanovisko, které již vyjádřil při několika příležitostech v průběhu předchozího funkčního období Parlamentu. Evropa musí zavést předpis, který zajistí označení původu u mnoha výrobků, jež vstupují na její území.
<P>
Toto rozhodnutí vychází z potřeby spotřebitelům zajistit více informací, a tedy i jejich ochranu, a umožnit jim tak informovaně se rozhodnout. Předpis o označení původu konečně umožní evropským podnikům rovnoprávně soutěžit s podniky ve třetích zemích, kde zákony o označení původu výrobků vstupujících na jejich území již po nějaký čas existují. Trh je volný jen tehdy, když existují jasná a vzájemná pravidla, která se dodržují.
<P>
Cílem přijatého usnesení je vyzvat Komisi, aby po bezvýsledných pokusech o zprostředkování s Radou tento návrh znovu potvrdila s ohledem na nové povinnosti, které Parlamentu vznikly se vstupem Lisabonské smlouvy v platnost. Jsme si jisti, že dohoda mezi politickými skupinami v Evropském parlamentu pomůže vytvořit definitivní právní rámec s Radou.
<P>
Využívám této příležitosti, abych zdůraznil, že zbožní kategorie uvedené v nyní navrhovaném právním předpise musí být dodrženy a rozšířeny o upínací výrobky, jinými slovy, o výrobky, u kterých je důležité, aby byla zajištěna kvalita a shoda s evropskými předpisy, což zaručí bezpečnost při stavbě mostů, výrobě automobilů, domácích elektrospotřebičů a jakýchkoli dalších výrobků, kdy dochází k použití upínacích výrobků. Zajištění bezpečnosti je pro nás prioritou.
<P>
Dnešní hlasování je významným úspěchem, který věnujeme evropským spotřebitelům a výrobcům v době nové politické váhy Parlamentu díky postupu spolurozhodování, kterým byl konečně napraven nedostatek v demokracii, se kterým jsme se museli tak dlouho potýkat.

<CHAPTER ID="007-09">
9. Výroční zpráva o SZBP za rok 2008 (
<SPEAKER ID="110" NAME="Heidi Hautala" AFFILIATION="Verts/ALE">
Pane předsedající, tato zpráva se zabývá společnou zahraniční a bezpečností politikou z roku 2008. Nezmiňuje se však o tom, co se stalo 10. března 2008, kdy Tibeťané zahájili mírumilovný protest proti potlačování jejich kultury a náboženství. Dnes zde máme hosta z Tibetu, paní Namdrol Lhamovou, řeholnici, která byla 12 let vězněna ve věznici Drapchi, protože se účastnila mírumilovné demonstrace a poté nahrála ve vězení písně. Měli bychom vzdát hold jí i dalším statečným Tibeťanům, kteří žijí pod okupací.
<P>
Nedávno jsem se setkala s dalajlamou a dospěli jsme k závěru, že je naléhavě třeba nezávisle vyšetřit, co se stalo při povstání v Lhase 10. března 2008 a přibližně v těchto dnech, neboť pokud nedojde k žádnému takovému vyšetřování, Čína bude dále obviňovat tibetskou exilovou vládu a dalajlamu z podněcování k tomuto povstání a z jeho násilných následků.
<P>
Podle tibetské exilové vlády zemřelo přinejmenším 220 Tibeťanů, mnoho z nich v důsledku náhodné střelby policistů, špatného zacházení nebo mučení ve vězení. Mnoho dalších je nezvěstných.
<P>
(Vytrvalý potlesk)
<SPEAKER ID="112" NAME="Adrian Severin">
jménem skupiny S&D. - Pane předsedající, předkládáme pozměňovací návrh.
<P>
Normálně by naše skupina hlasovala proti, ale abychom mohli hlasovat pro, chtěli bychom vypustit tato slova: "které by znamenalo konec izraelské blokády."
<P>
To proto, že izraelská blokáda je příliš komplikovaná otázka a já věřím, že neexistuje žádné jasné spojení mezi předcházejícími řádky a těmito slovy. Pokud bychom mohli odstranit tato slova, myslím, že bychom mohli souhlasit se zbytkem pozměňovacího návrhu a mohli bychom hlasovat pro. Je to malá změna, ale umožnila by nám hlasovat pro.

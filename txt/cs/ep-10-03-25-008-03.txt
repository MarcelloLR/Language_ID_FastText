<CHAPTER ID="008-03">
3. Dopady celosvětové finanční a hospodářské krize na rozvojové země a rozvojovou spolupráci (
<P>
- Před hlasováním:
<SPEAKER ID="125" NAME="Enrique Guerrero Salom" LANGUAGE="ES">
Pane předsedo, chtěl bych poděkovat všem, kteří se podíleli na přípravě této zprávy.
<P>
Chtěl bych jen upozornit, že k odstavci 31 je předložen ústní pozměňovací návrh. Jak bylo dohodnuto, nyní přečtu druhou část anglického znění.
<P>
zpravodaj. - "Považujeme tedy za vhodné prozkoumat východiska dohody s věřitelskými zeměmi a ustavit dočasné moratorium nebo zrušení dluhu pro nejchudší země, aby mohly provádět kompenzační politiku, která zmírní vážné dopady krize; navrhujeme vyvinout úsilí, které povede k usnadnění dohod o transparentní arbitráži dluhů".
<SPEAKER ID="127" NAME="Předsedající">
V každém případě, pane Guerrero, pokud jsme nebyli špatně informováni, tento ústní pozměňovací návrh se týká odstavce 34 a nikoliv odstavce 31.
<P>
(Pan Guerrero potvrdil, že se návrh skutečně týká druhé části článku 34.)
<P>
Nyní je vše jasné.
<P>
(Proběhlo hlasování)
<P>
(Parlament ústní návrh přijal)
<P>
Před hlasováním o odstavci 22:
<SPEAKER ID="128" NAME="Charles Goerens" AFFILIATION="ALDE">
(FR) Pane předsedo, předkládáme k Vaší pozornosti ústní pozměňovací návrh k odstavci 22. Chtěl bych upozornit, že odstavec 22 se týká globálního řízení a zejména složení skupiny G20, která kupodivu nezahrnuje žádné zástupce z nejméně rozvinutých zemí.
<P>
Cílem ústního pozměňovacího návrhu je tento rozpor napravit a text, který předkládám Evropskému parlamentu, tuto potřebu naplňuje.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Pane předsedo, před okamžikem jste žádal o potlesk pro tuniskou delegaci. Mohl bych požádat tuniskou delegaci, aby intervenovala za propuštění pana Taoufika Ben Brika, které požaduje celý Parlament?
<SPEAKER ID="132" NAME="Hannes Swoboda" AFFILIATION="S&amp;D">
(DE) Pane předsedo, chtěl bych poukázat na jednací řád. Velmi mě potěšil způsob, jímž proběhlo hlasování. Jednalo se ovšem v podstatě o zprávu z naší iniciativy a v tomto případě byl schválen jiný postup. Nyní nám bylo dovoleno individuální hlasování o zprávě předložené z naší iniciativy. Tuto otázku je třeba vyřešit, nebo bude v budoucnosti o všech zprávách z naší iniciativy hlasováno individuálně. Mohl byste třeba požádat Výbor pro ústavní záležitosti, aby tuto otázku objasnil? Jinak výklad služeb Parlamentu zmaří celý záměr reformy.
<SPEAKER ID="133" NAME="Předsedající">
Pane Swobodo, je to možné učinit. Je možné požádat o rozdělení hlasů v souladu s postupem, které skupiny samy požadují. V každém případě všechno je možné revidovat, ale v budoucnosti, v tomto okamžiku platí daný stav.

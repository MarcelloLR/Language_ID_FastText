<CHAPTER ID="013">
Doba vyhrazená pro otázky (otázky na Radu)
<SPEAKER ID="232" NAME="Předsedající">
Dalším bodem programu je doba vyhrazená pro otázky (B6-0138/2007).
<P>
Radě byly předloženy následující otázky.
<P>
Věc: Globální přístup k přistěhovalectví
<P>
Vzhledem k závěrům Rady ve složení pro obecné záležitosti, která zasedala 17. a 18. června 2007 v Lucemburku a zabývala se rozšířením a konsolidací globálního přístupu k přistěhovalectví, a také k problémům, které jsou spojeny s vykonáváním opatření stálé mezivládní spolupráce v této oblasti, jaká opatření může Rada navrhnout s cílem rozvíjet efektivnější politiku Unie včetně především skutečných rozhodovacích pravomocí svěřených Komisi nebo agentuře Frontex v záležitostech, jakými je zavádění pilotních projektů přidružení?
<SPEAKER ID="233" NAME="Manuel Lobo Antunes">
úřadující předseda Rady. - (PT) Instituce EU vykonávají série opatření, které Rada stanovila ve svých závěrech z 18. června 2007 v rámci možností svých pravomocí, které jim byly uděleny na základě smlouvy o spolupráci s členskými státy a podle potřeby s příslušnými třetími zeměmi.
<P>
Zodpovědnost za kontrolu a dohled nad vnějšími hranicemi přísluší členským státům. Je v zájmu všech členských států Schengenské dohody, nejen států, které mají vnější hranice, zabezpečit, že kontroly vnějších hranic jsou efektivní. V tomto bodě byla proto přijata určitá opatření na podporu solidarity a spolupráce mezi členskými státy.
<P>
Založení Evropské agentury pro řízení operativní spolupráce na vnějších hranicích členských států Evropské unie, agentury, všeobecně známé pod názvem Frontex, nařízením (ES) č. 2007/2004, bylo důležitým krokem k podpoře této solidarity.
<P>
Stejným způsobem byla kapacita agentury Frontex dále posílena přijetím návrhu nařízení Evropského parlamentu a Rady, kterým se zřizuje mechanismus pro vytvoření pohraničních jednotek rychlé reakce dne 12. června tohoto roku a zřízení centrální databáze dostupného technického zařízení, známé jako "toolbox", během roku 2007, kterou spravují členské státy a mohou ji zpřístupnit jiným členským státům.
<P>
Začátek společných operací a pilotních projektů je vázaný na dohodu příslušných členských států. Pohraniční jednotky rychlé reakce se zřizují na žádost předloženou jedním nebo několika členskými státy. Frontex tyto činnosti koordinuje.
<P>
V současnosti neplánujeme rozšíření rozsahu rozhodovacích pravomocí Komise či agentury Frontex v této souvislosti. Mimoto schválení rozhodnutí Evropského parlamentu a Rady č. 574/2007/ES o zřízení Fondu pro vnější hranice na období 2007 až 2013 jako součásti obecného programu Solidarita a řízení migračních toků, je dalším důležitým krokem na podporu solidarity a zavedou se jím nové prostředky na rozšíření finanční pomoci členským státům, které uplatňují ustanovení Schengenské dohody na svých vnějších hranicích.
<SPEAKER ID="234" NAME="Manuel Medina Ortega" AFFILIATION="PSE">
(CS) Pane úřadující předsedo, velmi vám děkuji za informace, které jste mi poskytl. Jsem si vědom ústavních omezení rozvoje těchto opatření ke spolupráci a také neochoty mnohých členských států přijmout silnější závazky, vždy však podstupujeme riziko, že Evropská unie svá slova nepotvrdí fakty, a to především v oblasti fungování mechanismu agentury Frontex. V důsledku striktně mezivládní a dobrovolné povahy spolupráce jsou často slova Evropské unie pouze slovy, jinak řečeno, program se spustí a je přerušen, protože buď vlády nedodaly materiální zdroje, nebo je i třeba poskytly, ale žádají je zpět, což znamená, že v konečném důsledku máme opakovaná prohlášení, která jsou pro veřejnost opravdovým zklamáním, v nichž oznamujeme, že finanční prostředky byly odebrány hned poté, kdy operace začala, nebo velmi záhy v době jejího trvání.
<P>
Doufám, že předsednictvo posílí konsolidaci systému, který umožní, že se tento typ operací bude moci vykonávat na trvalejším základě.
<SPEAKER ID="235" NAME="Manuel Lobo Antunes">
úřadující předseda Rady. - (PT) Chápu vaše obavy. V každém případě bychom i zde myslím měli vzít v úvahu pozitivum dosaženého pokroku. Když zohledníme to, kde jsme začali a k čemu jsme dospěli, je podle mého názoru zřízení agentury Frontex pokrok a krok vpřed ve spolupráci v rámci Evropské unie v oblasti záležitostí týkajících se řízení vnějších hranic.
<P>
Můžeme, pokud si to členské státy přejí, jak jste uvedl, rozvinout pravomoci a možnosti agentury Frontex. Avšak domnívám se, že slovo platí i zde, a není to mezivládní slovo, ale základní slovo, slovo, na kterém, dovolím si tvrdit, stojí Unie, a tím slovem je solidarita.
<P>
V této záležitosti se též musíme spolehnout na solidaritu, solidaritu s členskými státy, které by ji mohly někdy potřebovat. Toto slovo, pro něž neexistuje náhrada, je slovo, které neoznačuje mezivládní situaci, ale jednotu.
<SPEAKER ID="236" NAME="Hubert Pirker" AFFILIATION="PPE-DE">
(DE) Pane úřadující předsedo, chtěl bych být konkrétnější. Myšlenka agentury Frontex je úžasná, avšak její realizace je slabá. Jedním z důvodů této situace je skutečnost, že členské státy neposkytují zaměstnance a zařízení, které přislíbily. Pan Frattini zjistil, že bylo poskytnuto jen 10 %. Chtěl bych, abyste mně a Parlamentu sdělil, kolik zaměstnanců a jaké technické zařízení přislíbené kterými členskými státy bylo do dnešního dne dodáno a co ještě chybí a jaká opatření plánujete přijmout k zabezpečení toho, aby v konečném výsledku všechny členské státy poskytly, co přislíbily, aby agentuře Frontex umožnily celoroční fungování.
<SPEAKER ID="237" NAME="Manuel Lobo Antunes" LANGUAGE="PT">
Chápu otázku váženého pana poslance stejně. Musíme mít na zřeteli závazky, které jsme přijali v rámci agentury Frontex, ať už jde o zařízení, financování nebo personál, a svoje závazky musíme dodržovat. Chtěl bych zdůraznit, že předsednictvo nezapomnělo na tyto aspekty upozornit.
<P>
Pokud nejsme schopni plnit závazky, potom to musíme urychleně napravit. Je to jediný způsob, jakým lze umožnit agentuře Frontex účinně vykonávat úlohu a pravomoci, které jí byly svěřeny.
<SPEAKER ID="238" NAME="Paul Rübig" AFFILIATION="PPE-DE">
(DE) Chtěl bych se zeptat, zda se zvažovalo zapojení malých a středních podniků. Ty v konečném důsledku výrazně přispívají k zaměstnanosti v Evropě. Chtěl bych se také zeptat, v jakém rozsahu jsou přijímána opatření v lisabonském programu pro oblast zaměstnávání žen, jako to vidíme ve Spojených státech amerických? Přijala Rada na základě toho příslušná předběžná opatření k integraci pracovníků?
<SPEAKER ID="239" NAME="Manuel Lobo Antunes">
úřadující předseda Rady. - (PT) Chtěl bych říci, že pokud jde o řízení agentury Frontex a správu záležitostí všeobecnější povahy, jakou je přistěhovalectví, jsou základními cíli portugalského předsednictví účinnější boj proti nezákonnému přistěhovalectví a zlepšení přizpůsobení, integrace a kvality života těch, kteří mezi námi žijí a legálně přispívají k našemu hospodářskému a sociálnímu rozvoji.
<P>
Portugalské předsednictví hodlá přijmout více iniciativ v této souvislosti. Měli bychom myslet na opatření, která jsou základní a nevyhnutelná v této oblasti, pokud jde o naše vztahy s třetími zeměmi. Přistěhovalectví bude vždy na programu předsednictví a Rady v rámci jejich dialogu s třetími zeměmi.
<P>
Věc: Aktualizace pracovněprávních předpisů s ohledem na rovnost pohlaví
<P>
Jaké rozdíly v přístupu k mužům a k ženám zjistila Rada v souvislosti s výdělečnou činností?
<P>
Jaké je geografické rozdělení takových nerovností v členských státech?
<P>
Čím hodlá Rada přispět v souvislosti s diskusemi o aktualizaci pracovněprávních předpisů, s cílem bojovat proti diskriminaci, aby muži a ženy měli přístup ke kvalitním pracovním místům poskytujícím flexibilitu a jistotu?
<P>
Je možné dohodnout se na ochranných doložkách, určených k ochraně mateřství a sloučení pracovního a rodinného života v soukromém sektoru?
<SPEAKER ID="241" NAME="Manuel Lobo Antunes" LANGUAGE="PT">
Pokud jde o rozdíly v přístupu k mužům a k ženám v oblasti výdělečné činnosti, byly schváleny základní právní předpisy včetně jistých směrnic, v kterých se stanovuje stejný přístup, pokud jde o odměnu, přístup k zaměstnání, odbornou přípravu, kariérní růst a pracovní podmínky.
<P>
Kromě toho jsou Komise a Eurostat zodpovědny za monitorování situace v tomto sektoru v různých částech Evropské unie. Je zřejmé, že k formulování politiky je zejména potřeba mít vysoce kvalitní údaje z celé Evropské unie. V této souvislosti mě těší, že mohu upozornit na dohodu, ke které nedávno dospěly Rada a Parlament o zřízení Institutu pro rovnost žen a mužů, který bude působit přesně v této oblasti.
<P>
Pokud jde o aktualizaci pracovněprávních předpisů, může Rada přijmout opatření pouze na základě legislativního návrhu Komise. V každém případě však Rada též uplatňuje otevřenější metody koordinace v rámci evropské strategie zaměstnanosti. V této oblasti politiky se momentálně zaměřujeme na nedávné oznámení Komise o flexikuritě, v kterém se konkrétně uvádí rovnost mužů a žen jako jedna z možných společných zásad, které by mohly být přijaty na úrovni Evropské unie.
<P>
Rovněž nás těší skutečnost, že Evropská rada se na svém jarním zasedání v roce 2007 dohodla na zřízení rodinné aliance, která by měla sloužit jako platforma pro výměnu stanovisek a osvědčených postupů a vědomostí zaměřených na rodinu.
<P>
Pokud jde o otázku zavedení ochranných doložek určených k ochraně mateřství a sloučení pracovního a rodinného života v soukromém sektoru, těší mě, že vám mohu připomenout důležité směrnice, které jsou již schválené a týkají se mateřské dovolené a ochrany mateřství a novorozenců na pracovišti.
<SPEAKER ID="242" NAME="Marie Panayotopoulos-Cassiotou" AFFILIATION="PPE-DE">
(EL) Pane předsedající, chtěla bych poděkovat panu úřadujícímu předsedovi Rady za opětovné připomenutí opatření, která, jak víme, byla přijata v zájmu rovnosti. Ptám se na pozitivní diskriminaci v právních předpisech některých členských států. Například pro matky jsou stanoveny nižší důchodové limity. Odsoudí to dnes Evropská komise, která tyto členské státy žaluje u Evropského soudu? Rozhodne Rada ve prospěch takové pozitivní diskriminace?
<SPEAKER ID="243" NAME="Manuel Lobo Antunes">
úřadující předseda Rady. - (PT) Pozorné přezkoumání programů německého, slovinského a portugalského předsednictví dokazuje, že sociální otázky, konkrétně záležitosti rovnosti mužů a žen a ochrany rodiny, jsou velmi vysoko v našem žebříčku priorit.
<P>
Ve spolupráci s Komisí a každý z nás v rámci vlastní sféry zodpovědnosti, samozřejmě, budeme předkládat opatření, která mohou být ve vyšší míře těmto otázkám nakloněna a mohou ve skutečnosti odrážet naše zájmy v sociální oblasti. Tyto zájmy jsou v moderní společnosti, jakou je EU, prvořadé, přičemž se zohledňují příslušné pravomoci EU a členských států.
<P>
Dovolte mi ubezpečit váženou paní poslankyni, že sociální otázky, hlavně ty, které se týkají ochrany rodiny, jsou prioritami všech tří předsednických zemí a v tomto zvláštním případě portugalského předsednictví. Doufám, že v prosinci nebudete zklamána výsledky dosaženými v této oblasti.
<SPEAKER ID="244" NAME="DanutBudreikait" AFFILIATION="ALDE">
(LT) Už v roce 1975 Evropská unie přijala právní předpisy zakazující diskriminaci v poskytování mezd a požadující, aby muži a ženy dostávali stejnou odměnu za stejnou práci. Ačkoli uplynulo 30 let, tyto právní předpisy ještě stále nebyly provedeny. Chtěla bych od Rady, aby se k tomu vyjádřila. Mohou se členské státy samy rozhodnout, které předpisy provedou a které nikoli? Jaká je situace v Portugalsku?
<SPEAKER ID="245" NAME="Manuel Lobo Antunes">
úřadující předseda Rady. - (PT) Opět bych chtěl zdůraznit, co spadá do pravomoci EU, konkrétně politika a legislativa, a co je zodpovědností členských států, a to se musí zohlednit, a chtěl bych říct, že rovnost mužů a žen je pro Portugalsko prioritní otázkou.
<P>
Rovněž musím říci, že v EU a v konkrétním případě nové reformní smlouvy, jak již bylo uvedeno ve Smlouvě o ústavě, je rovnost pro nás základní a prvořadou záležitostí v evropské integraci a je součástí právního řádu a těch základních zásad, které budou vždy určitě mezi našimi prvořadými prioritami.
<SPEAKER ID="246" NAME="Předsedající">

<P>
Věc: Palestina
<P>
Jaká je současné stanovisko Rady k přímé komunikaci s volenými zástupci palestinského lidu, kteří vykonávají službu v samosprávě v Gaze?
<SPEAKER ID="247" NAME="Manuel Lobo Antunes">
úřadující předseda Rady. - (PT) Chtěl bych tomuto Parlamentu připomenout, že Rada ve svých závěrech z 23. a 24. července 2007 opětovně vyjádřila svou plnou podporu prezidentovi Abbasovi a vládě premiéra Fayyada.
<P>
Rada opětovně potvrdila svoje stanovisko k událostem v Gaze. Jediný způsob, jakým je možné dosáhnout palestinských národních cílů mírovou cestou, zákonně a demokraticky, je prostřednictvím smíření a národní jednoty založených na mírovém programu, který navrhl prezident Abbas.
<P>
Rada též prohlásila, že EU nesouhlasí s žádným rozdělením palestinských území, a potvrdila, že EU je připravena spolupracovat se všemi palestinskými stranami, jejichž politika a činnost reflektují zásady čtyřky.
<P>
EU obnovila vztahy s institucemi palestinské samosprávy. Začali jsme poskytovat přímou finanční a technickou pomoc palestinské vládě. Ve svých závěrech z 23. a 24. července 2007 Rada potvrdila svůj slib pomoci při zřizovaní institucí a hospodářství budoucího palestinského státu a zdůraznila potřebu plně rozvinout hospodářství v palestinských okupovaných územích včetně podpory spolupráce s palestinským soukromým sektorem.
<P>
Rada potvrdila podporu pro palestinskou civilní policii prostřednictvím mobilizace policejní mise EU na palestinských územích EUPOL COPPS. Komise též vyzvala Izrael, aby vytvořil podmínky potřebné pro takovou misi.
<SPEAKER ID="248" NAME="Chris Davies" AFFILIATION="ALDE">
Od voleb v Palestině bylo politikou Evropské unie odmítání rozhovorů se zvolenými zástupci propojenými s hnutím Hamás. Pokaždé, kdy Hamás udělal gesto, které bylo možné interpretovat jako vstřícné, zabouchli jsme mu před nosem dveře.
<P>
Z rozhovorů s některými kolegy úřadujícího předsedy v Lisabonu vím, že v jeho vládě jsou poslanci, kteří jsou přesvědčeni, že tato politika byla katastrofálním selháním. V tomto případě je však jeho povinností mluvit jménem Rady a obhajovat neobhajitelné. Mohl by říci Parlamentu, v čem byla podle Rady její politika úspěšná?
<SPEAKER ID="249" NAME="Manuel Lobo Antunes">
úřadující předseda Rady. - (PT) Chtěl bych zdůraznit, že čtyřka pro mír na Středním východě se nedávno setkala v Lisabonu. Jsme přesvědčeni a věříme, že jsme schopni navrhnout opatření v rámci rozsahu působnosti čtyřky, jakož i v rámci rozsahu působnosti Evropské unie, která mohou napomoci pokroku v rámci mírového procesu na Středním východě. Situace v tomto regionu se za dlouhé roky nezměnila a víme, že jde o komplexní a náročnou situaci, kterou není možné vyřešit ze dne na den.
<P>
Domníváme se však, že dnes by mohly být příznivé politické podmínky, které by nám umožnily dosáhnout pozitivních výsledků. Portugalské předsednictví, jakož i Rada Evropské unie, hodlají v této činnosti pokračovat.
<P>
Musíme se chopit příležitosti ve správný okamžik. Musíme využít výhody politického kontextu a prioritně vyřešit tento problém, který, myslím, v této chvíli cítíme ve vztahu k mírovému procesu na Středním východě. Musíme být realističtí, avšak optimističtí a nesmíme přemýšlet o tom, že bychom se vzdali.
<SPEAKER ID="250" NAME="David Martin" AFFILIATION="PSE">
Dovolte mi přeformulovat velmi dobrou otázku pana Daviese. Věří Rada, že můžeme dosáhnout pokroku na Středním východě bez jednání s Hamásem? Pokud se Hamás nezapojí do rozhovorů, čtyřka se může scházet donekonečna, ale řešení nenajde. Připouští Rada, že jednou bude muset o vyřešení této situace jednat tváří v tvář s Hamásem?
<SPEAKER ID="251" NAME="Manuel Lobo Antunes">
úřadující předseda Rady. - (PT) Jak víte, Rada schválila zásady a hlavní směry politiky pro mírový proces na Středním výhodě, jichž se hodlá držet. Věří těmto zásadám a hlavním směrům politiky, které formují její politickou činnost a hodlá u nich zůstat.
<SPEAKER ID="252" NAME="Předsedající">
Jelikož autor není přítomen, otázka č. 4 se vynechává.
<P>
Věc: Pomoc obchodu
<P>
Je třeba poblahopřát finskému a německému předsednictví za to, jakou prioritu určili pro pomoc obchodu.
<P>
Jaké kroky hodlá přijmout portugalské předsednictví pro zabezpečení toho, že výdaje Komise, a hlavně členských států, na pomoc spojenou s obchodem budou pokračovat správnou cestou směrem k cíli 1 miliardy EUR ročně do roku 2010? Pokusilo se předsednictví opravdu přezkoumat nebo bude žádat vysvětlení od jednotlivých zemí týkající se závazku financování, přijatého v rámci plnění cíle 1 miliardy EUR?
<P>
Jak hodlá portugalské předsednictví zabezpečit, že členské státy a Komise poskytnou přiměřenou pomoc v těch oblastech pomoci pro obchod, které určila pracovní skupina WTO pro pomoc obchodu v roce 2006, jaké jsou úpravy související s obchodem a infrastruktura propojená s obchodem, které nespadají do vymezení pomoci související s obchodem, a tedy ani do cíle 2 miliard EUR?
<SPEAKER ID="253" NAME="Manuel Lobo Antunes">
úřadující předseda Rady. - (PT) Portugalské předsednictví je pevně odhodlané pokračovat v práci, kterou úspěšně vykonávalo finské a německé předsednictví, a vykonávat závěry týkající se pomoci obchodu, které schválila Rada dne 15. května 2007, především pokud jde o ukončení pomoci EU pro obchodní strategii v době, kdy bude čas jejího začlenění do nejbližšího globálního hodnocení WTO pomoci obchodu, které se má konat v listopadu 2007.
<P>
Jedním z cílů předsednictví je konkrétně na říjnovém setkání Rady pro všeobecné záležitosti a vnější vztahy dospět k dohodě o strategii EU v pomoci obchodu včetně návrhu zvláštních kroků vedoucích k dosažení cíle 2 miliard EUR stanoveného pro pomoc související s obchodem do roku 2010, konkrétně cíle 1 miliardy EUR od členských států, aby se naplnily potřeby určené rozvojovými zeměmi.
<P>
Předsednictví je přesvědčené, že tohoto cíle bude dosaženo. Cílem strategie je také přispět k širšímu programu pomoci obchodu a k určení opatření, která je potřeba vykonávat.
<P>
Proto portugalské předsednictví dne 5. června 2007 předložilo návrh strategie EU pomoci obchodu, o které v současnosti diskutuje Rada v příslušném složení. Návrh strategie je třeba vnímat v kontextu plnění doporučení, která v roce 2006 předložila pracovní skupina WTO pro pomoc obchodu.
<SPEAKER ID="254" NAME="David Martin" AFFILIATION="PSE">
Jsem velmi povzbuzen odpovědí úřadujícího předsedy a přeji mu vše dobré na říjnovém setkání. Doufám, že bude úspěšný a obdrží žádaný balík.
<P>
Pokud ano, mohl by zvážit, zda by koncem roku nezveřejnil, jak každý z jednotlivých členských států přispěl formou pomoci obchodu? Víme, že jedna miliarda eur Komise je velmi transparentní a je velmi dobré vidět, k jakým účelům se používá. Není však už tolik jasné, odkud má pocházet 1 miliarda EUR od členských států, zda se tak skutečně děje a od koho pochází. Mohla by Rada pouvažovat nad tím, že by v listopadu nebo v prosinci tyto informace zveřejnila?
<SPEAKER ID="255" NAME="Manuel Lobo Antunes">
úřadující předseda Rady. - (PT) Děkuji váženému panu poslanci za jeho podporu a důvěru. Předsednictvo a Rada přijmou vhodná opatření v této záležitosti v souladu s uplatnitelnými postupy, podmínkami a právními ustanoveními.
<SPEAKER ID="256" NAME="Předsedající">

<P>
Věc: Politika Severní dimenze
<P>
Portugalské předsednictví Rady prohlásilo, že bude usilovat o podporu spolupráce EU se zeměmi středomořského regionu. Jestliže EU má i severní dimenzi, jakým způsobem hodlá Rada zároveň podporovat politiku EU Severní dimenze a její realizaci?
<SPEAKER ID="257" NAME="Manuel Lobo Antunes">
úřadující předseda Rady. - (PT) Politiku Severní dimenze vykonáváme od začátku tohoto roku na základě dvou dokumentů přijatých na summitu pro Severní dimenzi, který se konal v listopadu 2006 v Helsinkách.
<P>
Dokument týkající se politického rámce a politické prohlášení přijaté v Helsinkách představují přelom v oblasti Severní dimenze do té míry, že se jimi transformovala politika na společnou politiku všech partnerů Severní dimenze, kterými jsou EU, Rusko, Norsko a Island. Společné přijetí nové politiky je klíčovým cílem a zahrnuje plnou účast Ruska ve všech strukturách a činnostech Severní dimenze.
<P>
Do procesu budou začleněni i ostatní hlavní účastníci a subjekty Severní dimenze, především čtyři severské regionální rady a mezinárodní finanční instituce. Severní dimenze nyní představuje stálou platformu pro diskusi o záležitostech a zájmech severu.
<P>
Portugalské předsednictví bude určitě pokračovat v činnosti v této oblasti. Setkání řídicí skupiny je naplánováno na konec září a začátek října a mělo by se konat v Rejkjavíku. Cílem řídicí skupiny je zabezpečit kontinuitu mezi setkáními ministrů a setkáními vyšších úředníků. Setkání vyšších úředníků je naplánováno během portugalského předsednictví na 21. listopadu a bude se konat v Rusku.
<P>
Jako středomořská země by Portugalsko chtělo být svědkem intenzivnější a širší politické diskuse s našimi partnery z jižních břehů Středozemního moře v rámci kontextu partnerství Euromed. EU a partnerské země Euromed spojují společné zájmy a čelí podobným výzvám.
<P>
Je naším vlastním zájmem rozšířit spolupráci EU s těmito zeměmi, hlavně pokud jde o otázku přílivu migrantů a sociálního rozvoje. Zároveň musíme pokračovat v realizaci nové politiky Severní dimenze. Podobně jako v případě partnerství Euromed toho lze velmi mnoho dosáhnout prostřednictvím praktické spolupráce založené na dobrých sousedských vztazích, partnerství, rovnosti, společné zodpovědnosti a transparentnosti.
<SPEAKER ID="258" NAME="Esko Seppänen" AFFILIATION="GUE/NGL">
(FI) Pane úřadující předsedo Rady, úloha Ruska je v rozvoji Severní dimenze klíčová. Vztahy Evropské unie a Ruska jsou v této souvislosti důležité. Hodlá předsednictví tento podzim podporovat rozhovory s Ruskem o dohodě o partnerství a spolupráci?
<SPEAKER ID="259" NAME="Manuel Lobo Antunes">
úřadující předseda Rady. - (PT) Jak víte, portugalské předsednictví během svého funkčního období plánuje zorganizovat v Mafře, městě nedaleko našeho hlavního města Lisabonu, summit s Ruskem. Doufáme, že se během tohoto summitu budeme věnovat všem záležitostem týkajícím se spolupráce a vztahů EU - Rusko v rámci hospodářské, vědecké a kulturní oblasti, a rovněž v oblastech, které se přímo dotýkají svobody pohybu osob v evropském prostoru.
<P>
Považujeme za důležité a strategické vytvořit vzájemně výhodný a prospěšný vztah s Ruskem založený na společných zásadách a hodnotách.
<SPEAKER ID="260" NAME="Předsedající">

<P>
Věc: Agentura Frontex
<P>
Jaké má Rada za několik uplynulých měsíců zkušenosti s agenturou Frontex a jaké je její stanovisko k myšlence její postupné transformace na skutečnou evropskou pohraniční službu vytvořenou podle modelu německé pohraniční policie?
<SPEAKER ID="261" NAME="Manuel Lobo Antunes">
úřadující předseda Rady. - (PT) Cílem Evropské agentury pro řízení operativní spolupráce na vnějších hranicích členských států Evropské unie, známé pod názvem agentura Frontex, založené nařízením (ES) č. 2007/2004, jež jsem už připomněl, je zkvalitnit integrované řízení na vnějších hranicích EU.
<P>
Úloha a funkce agentury Frontex jsou vymezeny v nařízení, v kterém se zohledňuje skutečnost, že členským státům je ponechána zodpovědnost za kontrolu vnějších hranic a dohled nad nimi. Nedávno byly pravomoci agentury Frontex posíleny schválením návrhu nařízení Evropského parlamentu a Rady ze dne 12. června 2007, kterým se zřizuje mechanismus pro vytvoření pohraničních jednotek rychlé reakce.
<P>
Evropská rada ve svých závěrech z června 2007 uvítala dohodu dosaženou v otázce pohraničních jednotek rychlé reakce a spuštění Evropské sítě hlídek a vytvoření centra technického zařízení, které zpřístupnily členské státy a které je přístupné členským státům.
<P>
V současnosti neexistují žádné jiné návrhy na změnu a doplnění nařízení o agentuře Frontex. V Haagském programu, kterým se posiluje svoboda, bezpečnost a spravedlnost, je Komise vyzvána, aby Radě předložila hodnocení agentury do konce roku 2007. Toto hodnocení by měly analyzovat funkce agentury a mělo by v něm být uvedeno, zda by měla přebrat jiné odpovědnosti týkající se aspektů řízení hranic.
<SPEAKER ID="262" NAME="Bernd Posselt" AFFILIATION="PPE-DE">
(DE) Méně mě zajímalo nařízení, šlo mi spíš o vizi. V roce 1998 jsem předložil tomuto Parlamentu zprávu o rozšíření a vnitřní bezpečnosti, v které jsem navrhoval zřízení evropské pohraniční služby. Na summitu v Tampere se o této myšlence diskutovalo spolu s návrhem na zřízení evropské policejní akademie. Agentura Frontex byla vytvořena jako první krok tímto směrem. Souhlasí předsednictvo Rady s perspektivou dalšího rozvoje agentury Frontex a zásahových skupin ve skutečnou evropskou pohraniční službu určenou k ochraně našich vnějších hranic?
<SPEAKER ID="263" NAME="Manuel Lobo Antunes" LANGUAGE="PT">
Domnívám se, že agentura Frontex rozvine a rozšíří svou odpovědnost v souladu s potřebami, a samozřejmě vůlí, členských států.
<SPEAKER ID="264" NAME="Předsedající">

<P>
Věc: Zkvalitnění policejní spolupráce
<P>
Jaké jsou záměry portugalského předsednictví, pokud jde o upřednostnění dvou důležitých návrhů Komise určených ke zvýšení bezpečnosti občanů EU, jejich ochrany před zločinem a terorismem, konkrétně KOM(2005) 0317 v konečném znění o zlepšení policejní spolupráce mezi členskými státy na vnitřních hranicích a KOM(2005) 0490 v konečném znění o výměně informací podle zásady dostupnosti?
<P>
Ne všechny prvky těchto dvou návrhů byly začleněny do rozhodnutí z Prümu, a já se tedy se ptám, zda se předsednictvo nedomnívá, že neschopnost členských států je přijmout nevysílá negativní signál o významu a naléhavosti, s nimiž řeší problém přeshraničního vynucování práva?
<SPEAKER ID="265" NAME="Manuel Lobo Antunes">
úřadující předseda Rady. - (PT) Předsednictvo souhlasí, že zlepšení přeshraniční spolupráce pro účely vynucování práva není pouze důležitou a naléhavou otázkou, ale také výzvou.
<P>
Návrh rozhodnutí Rady o posílení přeshraniční spolupráce, hlavně v oblasti boje proti terorismu a přeshraniční kriminalitě, známé rozhodnutí z Prümu, v jehož případě Rada dosáhla politické dohody v červnu 2007, představuje významný pokrok v oblasti plnění zásady dostupnosti a posilování přeshraniční policejní spolupráce, hlavně prostřednictvím společných operací a poskytování pomoci při hromadných akcích, katastrofách a vážných nehodách.
<P>
Předsednictví se domnívá, že rozhodnutí z Prümu by mělo vejít v platnost co nejdříve, s cílem umožnit dosažení hmatatelných výsledků. Předsednictví proto hodlá zaměřit své úsilí na práci na dosažení tohoto pokroku v následujících několika měsících prostřednictvím práce na návrhu rozhodnutí Rady, kterým se provádí rozhodnutí z Prümu.
<P>
Předsednictví souhlasí s váženou paní poslankyní, že ne všechny body ze dvou návrhů Komise, z nichž jeden se týká zlepšování policejní spolupráce a druhý zásady dostupnosti, byly začleněny do rozhodnutí z Prümu. Navzdory tomu byla významná část návrhu Komise o policejní spolupráci do rozhodnutí z Prümu začleněna a předsednictvo nemá důvod se domnívat, že opětovné otevření diskuse týkající se těch ostatních částí by vedlo k jinému výsledku, než jakého bylo dosaženo v dubnu 2006.
<P>
Zatímco v návrhu Komise o zásadě dostupnosti se stanovují všeobecné zásady a uvádí se v něm šest typů údajů, v rozhodnutí z Prümu jsou to ve skutečnosti jen údaje o DNA, otisky prstů a registrační údaje vozidla. Předsednictví se domnívá, že postupné provádění zásady dostupnosti je nejrealističtějším a nejpraktičtějším a patří mezi přístupy, u kterých je nejpravděpodobnějí, že v krátkodobém horizontu povedou k dosažení výsledků v oblasti každodenní policejní spolupráce a zlepšování bezpečnosti občanů EU.
<P>
Předsednictví se domnívá, že tyto praktické výsledky vyšlou pozitivní signál, pokud jde o význam a naléhavost připisované přeshraniční spolupráci, čímž dokáží, že praktická spolupráce je možná a odehrává se, i když jen částečně. Neznamená to, že bychom měli přestat vyvíjet úsilí vedoucí k dosažení ještě užší spolupráce v oblasti vynucování práva, hlavně prostřednictvím prvků obsažených v návrzích Komise.
<P>
Doufáme však, že toho lze dosáhnout na základě výsledků, kterých bylo dodnes dosaženo, jakož i těch, které vyplývají z výkonu rozhodnutí z Prümu.
<SPEAKER ID="266" NAME="Sarah Ludford" AFFILIATION="ALDE">
Vážený pane předsedající, může tedy Rada potvrdit, že rozhovory v Radě o zásadě dostupnosti a o opatření pro policejní spolupráci byly pozastaveny? Uznal jste, že Prümská smlouva je méně ambiciózní než kterákoli jiná, takže jste ji pozastavil? Proč může Rada i dál uzákoňovat něco, co narušuje osobní soukromí lidí, ale nemůže se dostat k podstatě spolupráce mezi policejními orgány? Samozřejmě, že jednou z překážek je nedostatek celkového rámce na ochranu údajů. Německé předsednictví nám slíbilo, že takový nástroj přijme tento rok. Pokročilo portugalské předsednictví v této oblasti a jaké jsou hlavní překážky? Rada a členské státy musí pokračovat v praktické spolupráci v rámci pevného rámce na ochranu údajů.
<SPEAKER ID="267" NAME="Manuel Lobo Antunes">
úřadující předseda Rady. - (PT) Portugalské předsednictví v této oblasti působí ambiciózně, avšak zároveň realisticky. Když zvažujeme přijatá opatření nebo opatření, jejichž přijetí navrhujeme, vždy se zaměřujeme na výchozí bod a kýžený cíl a ve skutečnosti se domnívám, že jsme dosáhli v této záležitosti policejní spolupráce významného a výrazného pokroku v porovnání s bodem, kde jsme začínali. Možná to není pokrok, který si mnozí přáli, ale opatření v této oblasti se přijímala a přijímají, pokud si to přejí členské státy.
<P>
Portugalské předsednictví tedy podpoří, rozvine a bude vykonávat opatření, která byla schválena a která podle našeho názoru představují pozitivní pokrok v oblasti policejní spolupráce v porovnání s předešlou situací.
<SPEAKER ID="268" NAME="Předsedající">

<P>
Věc: Ekumenická povaha patriarchátu Konstantinopole
<P>
Mnohé události naznačují, že turecké úřady se pokoušejí zpochybnit ekumenickou povahu patriarchátu Konstantinopole. Například ministr zahraničních věcí vysloveně vyloučil možnost uznání ekumenické povahy patriarchátu Konstantinopole tureckou vládou. Kromě toho bylo tureckým úředníkům zakázáno zúčastnit se recepce uspořádané patriarchátem Konstantinopole, protože v pozvánce se patriarcha označuje jako ekumenický. Kromě toho nová vnitrostátní bezpečnostní politika Turecka stanovuje, že se "musí zabránit jakémukoli pokusu o překročení současného statutu patriarchátu" a na konečně 26. června 2007 turecký nejvyšší soud vydal rozhodnutí, ve kterém tvrdí, že patriarchát Konstantinopole není ekumenický a že patriarcha je hlavou řecké ortodoxní komunity Istanbulu.
<P>
Vyjádří se Rada, zda je postoj tureckých úřadů vůči patriarchátu Konstantinopole v souladu s kodaňskými politickými kritérii a závazky Turecka, které vyplývají z předvstupního procesu? Jaké vyšle signály k tureckým úřadům?
<SPEAKER ID="269" NAME="Manuel Lobo Antunes">
úřadující předseda Rady. - (PT) Rada opakovaně zdůraznila význam, který připisuje záležitosti náboženské svobody v Turecku. Kromě problematiky možnosti zvolení cizích duchovních vůdci náboženských komunit čelí náboženské menšiny a společenství stále obtížím souvisejícím s právní subjektivitou, majetkovými právy, školami, vnitřním řízením a přípravou, povoleními k pobytu a pracovními povoleními týkajícími se tureckého a netureckého duchovenstva.
<P>
V tomto kontextu se musí vnímat i zvláštní problémy, kterým čelí ortodoxní patriarchát, především pokud jde o používání církevního titulu ekumenický patriarcha. Tato situace by se neměla dotýkat práv zaručených v Evropské úmluvě o lidských právech. Náboženská svoboda je základní oblastí, ve které je naléhavě nutné pokročit. Vyžaduje to i zvláštní činnost zaměřená na přijetí a provádění příslušných právních předpisů v souladu s Evropskou úmluvou o lidských právech a s judikaturou Evropského soudu pro lidská práva.
<P>
Konkrétněji, ve vztazích Evropské unie a Turecka je jednou z krátkodobých priorit přijetí právních předpisů, které jsou v souladu s příslušnými evropskými normami a poskytují řešení všech těžkostí, se kterými se setkávají menšinové a nemuslimské náboženské komunity. Podobně je nutné rozvinout společenskou toleranci.
<P>
V této souvislosti mohu ubezpečit váženého pana poslance, že otázka náboženské svobody bude nadále podrobně monitorována v rámci přístupových jednání v kontextu kapitoly 23, Soudnictví a základní práva, a v rámci probíhajícího procesu reforem v Turecku a bude rozšířena na všechny úrovně, kdykoli to bude nutné. Byl to i případ posledního setkání ministerské trojky mezi Evropskou unií a Tureckem, které se konalo dne 4. června v Ankaře.
<SPEAKER ID="270" NAME="Dimitrios Papadimoulis" AFFILIATION="GUE/NGL">
(EL) Pane úřadující předsedo Rady, za dvě a půl minuty, kdy jste mluvil, jste potvrdil existenci problému, na který jsem upozorňoval ve své otázce, avšak nepřijal jste jasné stanovisko.
<P>
Komisař Rehn dne 22. srpna ve svém projevu jménem Komise prohlásil, že patriarchovi a patriarchátu musí být umožněno svobodné používání církevního titulu "ekumenický" a dodal, že Turecko musí zabezpečit, že nemuslimské komunity budou mít možnost získat právní statut.
<P>
Zastává Rada toto jednoznačné stanovisko, které přijala Komise? Pokud ano, proč to jasně nesdělíte? Pokud ne, jaké jsou důvody? Kvůli komu se nechcete jednoznačně vyjádřit?
<SPEAKER ID="271" NAME="Manuel Lobo Antunes">
úřadující předseda Rady. - (PT) Pane Papadimoulisi, domnívám se, že pokud jde o lidská práva v našich vztazích s Tureckem, je předsednictvo Rady ve svých prohlášeních jednoznačné, striktní a neústupné dnes, bylo i v minulosti a bude i v budoucnosti. Domnívám se tedy, že je možná nepřiměřené vyjadřovat pochybnosti, výhrady či skepsi v této záležitosti.
<P>
Musíme svůj postoj v rozhovorech s Tureckem zachovat, především v procesu jednání o přistoupení Turecka k EU.
<SPEAKER ID="272" NAME="Bernd Posselt" AFFILIATION="PPE-DE">
(DE) Diskutovali jsme o tom už mnohokrát během doby pro otázky a já bych se chtěl zeptat, kdy už Turecko opravdu přijme právní předpis upravující otázku náboženství. Byli jsme o jeho přijetí ubezpečeni více než před rokem a nic se nezměnilo. Jde o velmi specifickou otázku související nejen s přístupovými jednáními země, ale i s jejím plněním kodaňských politických kritérií. Stát nemá právo zasahovat do vnitřních záležitostí církve a svévolně jí upírat jakýkoli právní statut.
<SPEAKER ID="273" NAME="Manuel Lobo Antunes" LANGUAGE="PT">
Jak vážený pan poslanec ví, existuje výroční zpráva o procesu přistoupení Turecka k EU. Tato zpráva, či hodnotící proces, se vypracovávají každoročně ve druhé polovině roku a představují analýzu a diskusi o všech těchto záležitostech na základě zpráv od Komise.
<P>
Tato zpráva bude vypracována během funkčního období portugalského předsednictví a bude tak poskytnuta vhodná příležitost, či dokonce správná příležitost k diskusi o těchto záležitostech, které budou prodiskutovány v Radě.
<SPEAKER ID="274" NAME="Předsedající">
Jelikož autor není přítomen, otázka č. 10 se vynechává.
<P>
Věc: Výsledek summitu EU - Brazílie
<P>
Mohla by Rada podat hodnocení summitu EU - Brazílie, který se konal dne 4. července 2007, konkrétně pokud jde o rozsah hospodářských a obchodních vztahů?
<SPEAKER ID="275" NAME="Manuel Lobo Antunes">
úřadující předseda Rady. - (PT) Jak víte, summit EU - Brazílie se konal v Lisabonu dne 4. července, s cílem otevření dvoustranného strategického partnerství na podporu spolupráce mezi oběma stranami v širokém spektru oblastí společného zájmu.
<P>
Bylo schváleno společné prohlášení týkající se různých oblastí, v kterých by naše dvoustranné vztahy měly být posíleny, a dohodli jsme se, že toto partnerství s Brazílií by mělo byt funkční a progresivní. EU a Brazílie spolupracovaly na tvorbě akčního plánu, který obsahuje praktické společné návrhy týkající se otázek, které pomohou při formulování společného programu.
<P>
Tato zajímavá diskuse se týkala dvoustranných vztahů Evropské unie a Brazílie, regionálních otázek, především událostí v Evropě a Latinské Americe, ale i světových otázek, jako jsou rozvojový program z Dauhá, efektivní multilateralismus, změna klimatu, boj proti chudobě a sociálnímu vyloučení a záležitosti související s energetikou.
<P>
Pokud jde o obchodní vztahy, navzdory tomu, že summit v Lisabonu nepředstavoval přiměřené fórum pro technická jednání, došlo na něm k zajímavé diskusi. Komisař pro obchod Peter Mandelson zopakoval, že pozitivní výsledky kola jednání o rozvoji z Dauhá byly a nadále budou prioritou EU.
<P>
Navzdory neuspokojivým výsledků nedávného setkání Skupiny G4 v Postupimi rozhovory pokračovaly v Ženevě a nikdo si nechtěl nechat ujít příležitost dosáhnout ambiciózní, vyvážené a komplexní dohody.
<P>
Brazílie se domnívala, že obě vyjednávací stanoviska nebyla od sebe tak vzdálena. Pokračování v diskusi a užší koordinace by umožnily dosažení dohody. Obě strany se shodly v tom, že dosažení dohody v Dauhá by pomohlo při uzavření dohody mezi EU a zeměmi organizace MERCOSUR.
<P>
V případě změny klimatu a energetiky se obě strany odvolávaly na Mezinárodní konferenci o biopalivech, která se konala ve dnech 5. a 6. července v Bruselu, jako na krok správným směrem k vyvrácení kritického stanoviska tvrdícího, že využívání biopaliv je údajně škodlivé.
<P>
V této souvislosti předseda Komise José Manuel Barroso uvedl tři zásadní oblasti: stanovení společných technických norem pro udržitelný mezinárodní trh s biopalivy, biopaliva jako prostředky snižování emisí skleníkových plynů a dosažení bezpečnosti dodávek potravin.
<P>
Prezident Lula naopak propojil diskusi o změně klimatu se snižováním znečištění, přičemž prohlásil, že kombinovaný energetický přístup, který se v Brazílii uplatňuje již více než 20 let, je prokazatelně ekologičtější a ekologicky udržitelnější než motory se špičkovou technologií navrhované EU. Kromě toho vyvrátil údajné ohrožení amazonského pralesa a bezpečnosti dodávek potravin.
<SPEAKER ID="276" NAME="Mairead McGuinness" AFFILIATION="PPE-DE">
Děkuji velmi za podrobný přehled rozsahu zájmů, o kterých se diskutovalo. Zemědělství bylo samozřejmě mezi nimi, ale chtěla bych se zeptat, zda byla položena sporná otázka vývozu hovězího masa z Brazílie do Evropské unie, jakož i znepokojení z norem v souvislosti s ním, a zda existuje společný základ pro jednání WTO v Dauhá, mezi oběma stranami? Objevila se otázka dvojitých norem, vyšších norem v rámci Evropské unie, v porovnání se třetími zeměmi, a v tomto případě hlavně s Brazílií, jako součást rozhovorů?
<SPEAKER ID="277" NAME="Manuel Lobo Antunes">
úřadující předseda Rady. - (PT) Summit byl, jak tu již bylo uvedeno, iniciativou portugalského předsednictví. Byl to první summit s Brazílií a doufáme, že povede k rozvoji strategických vztahů s touto zemí.
<P>
Toto byla první iniciativa. Jejím cílem bylo určit ty oblasti a odvětví, v kterých bychom s Brazílií měli rozvinout užší vztahy. Byly otevřeny hospodářské otázky, avšak jistě pochopíte, že byly otevřeny ve všeobecnějším a strategickém kontextu, přičemž byly zaměřeny na záležitosti, které jsou na programu v rámci rozsahu rozhovorů procesu jednání z Dauhá.
<P>
Samozřejmě, že specifičtější otázky bude nutné uchopit na techničtější a přiměřenější úrovni. Zároveň byly obchodní záležitosti a zájmy, které EU i Brazílie projevují o tyto záležitosti, prodiskutovány velmi otevřeně a upřímně, přičemž každá strana vyjádřila své stanovisko a naději, že proces jednání z Dauhá bude možné dovést k úspěšnému závěru.
<SPEAKER ID="278" NAME="Jim Allister" AFFILIATION="NI">
Pokládám tuto odpověď za "ne" na otázku paní McGuinnessové, že jste se neobtěžovali a nenaléhali na brazilské úřady ve věci žalostných zdravotních norem vztahujících se na vývoz hovězího masa a úplné nemožnosti vystopovat jejich stáda dobytka
<P>
Pro zemědělství a zájmy spotřebitelů v Evropě to bude vážné zklamání, když jste měli příležitost, ale selhali jste při prosazování této nanejvýš důležité otázky.
<P>
Kdy se Rada probudí v oblasti zdravotních následků pro občany Evropy a bude víc naléhat na Brazílii ve věci reálné vystopovatelnosti, pokud jde o její dobytek?
<SPEAKER ID="279" NAME="Manuel Lobo Antunes">
úřadující předseda Rady. - (PT) Domnívám se, že díky spuštění této iniciativy portugalským předsednictvem jsou připraveny podmínky pro otevřenou a upřímnou diskusi s Brazílií o všech otázkách, které by mohly narušit naše dvoustranné vztahy, ale i o záležitostech, které tyto vztahy mohou rozvinout a posílit.
<P>
Stejně tak se domnívám, že pokud jde o záležitosti, na které se názor EU a Brazílie může různit, je summit a iniciativa portugalského předsednictví velmi užitečným nástrojem na otevření a rozšíření upřímné diskuse potřebné v případě záležitostí, kdy se stanoviska obou stran možná úplně neshodují.
<SPEAKER ID="280" NAME="Předsedající">

<P>
Věc: Pomoc EU Estonsku týkající se dohod o rybolovu s Ruskem na Čudském jezeře
<P>
Rada bezpochyby ví, že podél Čudského jezera se táhne 126 kilometrů dlouhá hranice mezi EU a Ruskem. Dvoustranné dohody mezi Estonskem a Ruskem upravovaly ochranu citlivého ekosystému a zásoby ryb Čudského jezera. Přesto se hromadí důkazy ohrožení populací ryb, způsobeného ignorováním dohod ruskou stranou.
<P>
Ruská strana především využívá během téměř celého roku dánské rybářské sítě, i když jejich používání bylo omezeno na stanovené časové období. Ruské trhy poskytují důvěryhodný důkaz o tom, že ruská oficiální opatření jsou nedostatečná k ochraně poddimenzovaného stavu ryb různých druhů žijících v Čudském jezeře.
<P>
Ruská strana oddaluje jednání o podzimní sezóně 2007 pod různými záminkami.
<P>
Jaké kroky hodlá Rada podniknout na pomoc členskému státu EU - Estonsku - v oblasti, která v zásadě náleží do jednání mezi EU a Ruskem o kvótách a hospodaření s nimi v budoucnosti?
<SPEAKER ID="281" NAME="Manuel Lobo Antunes">
úřadující předseda Rady. - (PT) V odpovědi na otázku vážené paní poslankyně týkající se jednání mezi EU a Ruskem o kvótách a hospodaření s nimi v budoucnosti by Rada chtěla zdůraznit, že ačkoliv se společná rybářská politika vztahuje na zachování, hospodaření a využívání živých vodních zdrojů, nařízení Rady (ES) č. 2371/2002 z 20. prosince 2002 o zachování a udržitelném využívání rybolovných zdrojů v rámci společné rybářské politiky definuje "živé vodní zdroje" jako "dostupné a dosažitelné živé mořské vodní druhy včetně anadromních a katadromních druhů během jejich života v moři".
<P>
Kromě toho dne 28. července 2006 Evropské společenství a vláda Ruské federace parafovaly dvoustrannou dohodu o spolupráci v oblasti rybolovu a ochraně živých mořských zdrojů v Baltickém moři. Tato dohoda by měla být v blízké době podepsána a měla by nabýt účinnosti, jakmile Ruská federace ukončí domácí postupy potřebné k jejímu podpisu.
<P>
Tato dohoda se vztahuje na všechny vody Baltického moře a jeho úžiny, avšak vnitrozemské vody jsou z ní vyloučeny. Bez ohledu na geografický rozsah uplatňování dohody se v článku 13 stanoví, že strany se mohou dohodnout na rozšíření spolupráce v oblasti hospodaření s anadromními a katadromními druhy, avšak vylučují se druhy, které celý životní cyklus stráví ve vnitrozemských vodách.
<P>
Z toho vyplývá, že podle práva Společenství může Rada vážené paní poslankyni jen doporučit, aby se se svou otázkou obrátila na Evropskou komisi, aby byla otázka zahrnuta do kontextu dvoustranné dohody mezi Evropským společenstvím a vládou Ruské federace ve chvíli, kdy tato dohoda nabude platnosti.
<SPEAKER ID="282" NAME="Marianne Mikko" AFFILIATION="PSE">
(ET) Avšak odpověď, pokud jde o Čudské jezero, mě příliš neuspokojuje. Pokud jde o velikost, je třetím největším jezerem v Evropské unii a jediným, v kterém se vykonává rybolov. Nejde o vodní plochu, která by se nacházela jen na území Estonska, ale o hranici s třetí zemí, konkrétně Ruskem. Pokud jde o obezřetné využívání zásob ryb, Estonsko, členský stát Evropské unie, dělá vše, co je v jeho silách na zabezpečení ochrany rybích populací v Čudském jezeře. Nemohu to však říci i o Rusku.
<P>
Proto bych tedy chtěla slyšet od úřadujícího předsedy, jakým způsobem hodlá Rada ovlivnit Rusko, aby ochraňovalo rybí populace v Čudském jezeře, tak jak to dělá Estonsko? Jaký typ vlastní zodpovědnosti jste tu dnes schopen navrhnout jako předseda Evropské unie? Mluvil jste o Komisi, avšak odpověď, kterou jste mi poskytl, se týká více moří. Čudské jezero je hranicí a jeho situace je specifická, nejde o vnitrozemskou vodní plochu.
<SPEAKER ID="283" NAME="Manuel Lobo Antunes">
úřadující předseda Rady. - (PT) Vážená paní poslankyně si stojí za svou otázkou a já bohužel musím říci, že si stojím za svou odpovědí. Doporučuji, jak jsem již uvedl, aby se vážená paní poslankyně obrátila se svou otázkou na Evropskou komisi.
<SPEAKER ID="284" NAME="Předsedající">

<P>
Věc: Vztahy mezi EU a Bosnou
<P>
Může Rada poskytnout prohlášení o aktuálním hodnocení současných politických vztahů mezi EU a Bosnou?
<SPEAKER ID="285" NAME="Manuel Lobo Antunes">
úřadující předseda Rady. - (PT) Politická situace v Bosně a Hercegovině se nachází ve velmi delikátní fázi.
<P>
Rozsudek Mezinárodního soudního dvora ve věci, kterou koncem února předložila Bosna a Hercegovina proti Srbsku a Černé hoře týkající se uplatňování Úmluvy o zabránění a trestání zločinů genocidia, vedl k obnovení antagonismu, který se zdál být do jisté míry zmírněný po zřízení rady ministrů dne 9. února.
<P>
EU oznámila bosenským úřadům, že se obává, že zhoršení politického ovzduší v zemi, návrat nacionalistické rétoriky a nedostatek politické vůle k dosažení dohody ohrožují proces reforem. Bosna a Hercegovina musí fungovat efektivně jako jednotný hospodářský a správní prostor, s cílem zabezpečit svým občanům pokrok a cestu směrem k členství v EU.
<P>
Pokud jde o vztahy s EU a proces stabilizace a přidružení, technické rozhovory o dohodě o stabilizaci a přidružení byly ukončeny v prosinci, všechny členské státy poskytly dne 3. května plnou podporu výsledku technických jednání o této dohodě. Ukončení rozhovorů o dohodě o stabilizaci a přidružení brzdí nedostatek hmatatelného pokroku v oblasti reformy policie.
<P>
Nedávno jmenovaný vysoký představitel/zvláštní zástupce EU Miroslav Lajčák, který úřad přebral začátkem července, stanovil jako svoje první a nejdůležitější priority, v souladu s obavami vyjádřenými řídicím výborem Rady pro nastolení míru a Radou Evropské unie, vytvoření konstruktivního politického klimatu a restrukturalizace policejních sil. V této souvislosti je vysoký představitel/zvláštní zástupce EU přesvědčen, že pokroku je možné dosáhnout do konce tohoto měsíce.
<SPEAKER ID="286" NAME="Brian Crowley" AFFILIATION="UEN">
Chtěl bych poděkovat úřadujícímu předsedovi za jeho odpověď. Nebudu se vyjadřovat ke každému problému, zaměřím se jen na otázku policejní reformy, protože v současnosti to je nejnaléhavější záležitost. Existuje nějaký návrh Rady týkající se vytvoření týmu zprostředkovatelů, kteří by umožnili spojit představitele různých tradic v Bosně a Hercegovině s cílem odsouhlasit společnou normu nebo společnou sbírku zákonů upravující práci policejního sboru? V oblasti ochrany hranic už existuje, nikoli však v oblasti policie.
<SPEAKER ID="287" NAME="Manuel Lobo Antunes">
úřadující předseda Rady. - (PT) Děkuji za vaši otázku, návrhy a stanovisko. Přirozeně nedočkavě s velkým zájmem čekáme na návrhy nového zvláštního zástupce týkající se reformy policejních sil v Bosně a Hercegovině v rámci této kapitoly o policejní spolupráci. Budou mít podobu bodu, který předloží zvláštní zástupce Radě, a podobu řešení nebo doporučení vysokého představitele, který pracuje přímo na případu, který, jak jste správně uvedl, je pro stabilitu Bosny a Hercegoviny zásadní, budou-li takové návrhy vypracovány a předloženy, Rada by je samozřejmě zvážila.
<P>
Domníváme se, že jakákoli doporučení, prostředky a návrhy, které by mohly skutečně pomoci při dosahování konečného a zásadního cíle stability a pokroku v Bosně a Hercegovině, musí být zohledněny.
<SPEAKER ID="288" NAME="Předsedající">
Otázky č. 14, 15 a 16 byly staženy.
<SPEAKER ID="289" NAME="Předsedající">
Jelikož autor není přítomen, otázka č. 17 se vynechává.
<P>
Věc: Evropský účetní dvůr
<P>
Maastrichtskou smlouvou z roku 1992 se výrazně změnil institucionální rámec EU, přičemž byl do něj začleněn Evropský účetní dvůr (článek 7 smlouvy). Unie tím, že povýšila Účetní dvůr na jednu ze svých základních institucí, deklarovala význam, který připisuje transparentnosti a potřebě zlepšit jeho práci.
<P>
Smlouva o Ústavě pro Evropu též změnila institucionální rámec tím, že z něj vyloučila Účetní dvůr, který se dostal do kategorie "ostatních institucí a poradních orgánů" v hlavě IV kapitole II smlouvy.
<P>
Probíhající práce na nové smlouvě nezahrnuje plány změn a doplnění institucionálního rámce, z čehož plyne oslabení statutu externího auditora evropských institucí. Pokud by Unie měla zkvalitňovat způsoby, kterými projevuje svou zodpovědnost vůči občanům, mohla by Rada objasnit rozhodnutí oslabit statut Účetního dvora?
<SPEAKER ID="290" NAME="Manuel Lobo Antunes">
úřadující předseda Rady. - (PT) Tato otázka bude pravděpodobně nejrychleji zodpovězenou otázkou tohoto jednání, protože není ve skutečnosti v pravomoci Rady komentovat práci Mezivládní konference pro reformu smlouvy, která začala dne 23. července 2007.
<SPEAKER ID="291" NAME="Lidia Joanna Geringer de Oedenberg" AFFILIATION="PSE">
(PL) Pane předsedající, skutečně se mi zdá, že toto je vhodná otázka pro Radu, především když v současnosti diskutujeme o nové smlouvě, jejímž cílem je od základů změnit Evropskou unii a uvedení Účetního dvora do oddílu s "ostatními institucemi a poradními orgány" je jasným oslabením statutu této instituce, pokud jde o její vnímání občany.
<P>
Kontrolní funkce Účetního dvora není založená jen na monitorování výdajů a na kontrole, zda naše společné fondy, veřejné fondy Evropské unie byly řádně přerozdělené. Je hlídacím psem rozpočtové disciplíny v rámci Evropské unie včetně jejího dodržování v Radě, Parlamentu a Evropské komisi. Jeho doporučení a stanoviska nám pomáhají v naší práci. Silná pozice Účetního dvora musí být jasná a zřejmá všem občanům EU, vždyť jde o instituci, která zároveň potvrzuje důvěru občanů v EU jako takovou.
<P>
Jestli se nedomníváte, že jde o záležitost, ke které by se měla vyjádřit Rada, chtěla bych vědět, kdo by se k ní potom vyjádřit měl, protože pravomoc Rady - a pravomoc činnosti, která se v současnosti vykonává - též zahrnuje začlenění Účetního dvora na jeho pravé místo a podle mého názoru je jeho pravé místo mezi nejdůležitějšími institucemi EU (mluvím o nové smlouvě, na jejímž návrhu v současnosti pracujeme).
<SPEAKER ID="292" NAME="Manuel Lobo Antunes">
úřadující předseda Rady. - (PT) Přirozeně jsem vzal v úvahu vaše obavy a připomínky, ale jsem tu jako zástupce Rady. Rada jako taková není oprávněna vyjadřovat se k tématu mezivládní konference, kde sedí kolem stolu členské státy, aby prodiskutovaly dané otázky do té míry, jak je opravňuje jejich postavení členských států, tedy nezávislých suverénních států, které konají zcela nezávisle jako členské státy. Rada proto nedisponuje žádnou pravomocí připomínkovat toto téma. Mezivládní konference však disponuje svými vlastními orgány, vlastními strukturami a předsednictvem a samozřejmě řádně zohlední, přejete-li si, jakékoli návrhy, kritiku a rady, které jí můžete poskytnout a které se týkají usnadnění činnosti v rámci mezivládní konference. Rada Evropské unie jako taková však není, jak jsem uvedl, oprávněna připomínkovat činnost mezivládní konference s ohledem na právní povahu této konference.
<SPEAKER ID="293" NAME="Předsedající">
Jelikož jejich autoři nejsou přítomni, otázky č. 19 a 20 se vynechávají.
<P>
Věc: Vymezení hranic mezi členskými státy v schengenském prostoru a členskými státy, které do něj nepatří
<P>
Vezmu-li v úvahu prohlášení irského Taoiseach (premiéra) Bertieho Aherna, i britského předsedy vlády Gordona Browna, kteří prohlásili, že jejich země potřebují ukončení demarkace mezi členskými státy v schengenském prostoru a členskými státy, které do něj nepatří, a vzhledem k prioritám portugalského předsednictví v souvislosti s Schengenem, může Rada uvést, jakým způsobem hodlá otevřít další hraniční kontroly a spolupráci mezi členskými státy v schengenském prostoru a členskými státy, které do něj nepatří, než skončí funkční období tohoto předsednictví?
<SPEAKER ID="294" NAME="Manuel Lobo Antunes" LANGUAGE="PT">
Na setkání ve dnech 12. a 13. června 2007 Rada požádala portugalské předsednictví, aby dodržovalo časový plán pro hodnotící návštěvy Schengenského informačního systému, s cílem přijmout do listopadu 2007 rozhodnutí uvedené v čl. 3 odst. 2 Aktu o přistoupení z roku 2003 vzhledem k těm členským státům, které přistoupily k Evropské unii v roce 2004 a které se zavázaly do konce prosince 2007 ukončit hraniční kontroly na vnitřních státních hranicích a námořních hranicích a nejpozději do března 2008 na vzdušných hranicích hned, jak budou splněny všechny podmínky. Pokud jde o Irsko a Spojené království, v článku 4 protokolu 2 Amsterdamské smlouvy, kterým se začleňuje schengenské acquis do rámce Evropské unie se stanoví, že Irsko a Spojené království Velké Británie a Severního Irska, které nejsou vázané schengenským acquis, mohou kdykoli požádat o začlenění do uplatňování některých nebo všech ustanovení tohto acquis. Tyto členské státy do dnešního dne nepožádaly o uplatňování schengenského acquis týkajícího se zrušení kontrol osob na vnitřních hranicích. Jelikož Irsko a Spojené království nepodaly takovou žádost, předsednictví Rady může v této záležitosti udělat jen velmi málo.
<SPEAKER ID="295" NAME="Marian Harkin" AFFILIATION="ALDE">
Děkuji vám za odpověď. Britský předseda vlády Gordon Brown a irský předseda vlády Bertie Ahern prohlásili, že pro obě země je nutné ukončit demarkaci mezi schengenským prostorem a prostorem mimo něj. Ve své odpovědi však uvádíte, že jste nedostali žádnou formální žádost ani od jedné z těchto zemí. Byl v této záležitosti zaznamenán nějaký neoficiální požadavek nebo vykonané kroky ze strany Spojeného království nebo Irska, a pokud to lze, můžete mi načrtnout, jak by se dala zavést jen část místo celého schengenského acquis?
<SPEAKER ID="296" NAME="Manuel Lobo Antunes" LANGUAGE="PT">
K této otázce už nemohu dodat víc, jen to, co jsem řekl ve své první odpovědi. Přirozeně že Schengenská dohoda obsahuje svá vlastní ustanovení a články o uplatňování a rozsahu působnosti dohody a tyto články a ustanovení musíme dodržovat.
<SPEAKER ID="297" NAME="Předsedající">

<P>
Věc: Zřízení Podvýboru EU - Izrael pro lidská práva
<P>
V listopadu 2005 Podvýbor EU - Izrael pro politický dialog a spolupráci zřídil pracovní skupinu EU - Izrael pro lidská práva.
<P>
Bude Rada uvažovat o rozšíření statutu pracovní skupiny EU - Izrael pro lidská práva na statut podvýboru pro lidská práva, který se bude scházet pravidelněji než pracovní skupina (která se do února 2007 sešla jen dvakrát) a který bude pravidelně a systematicky konzultovat s občanskou společností v Izraeli, na okupovaných palestinských územích a s EU, s cílem hodnotit situaci v dodržování lidských práv v Izraeli a na okupovaných palestinských územích?
<SPEAKER ID="298" NAME="Manuel Lobo Antunes">
úřadující předseda Rady. - (PT) Pracovní skupina EU - Izrael pro lidská práva, zřízená na schůzce Podvýboru EU - Izrael pro politický dialog a spolupráci dne 21. listopadu 2005 je platformou, která umožňuje výkon pravidelné, systematické a hloubkové analýzy, i diskuse o lidských právech mezi oběma stranami, jak si přeje vážený pan poslanec a jak si přeje i samotná Rada.
<P>
Kromě toho jsou lidská práva nepřetržitým tématem diskusí na všech úrovních politického kontaktu mezi EU a Izraelem. Organizace občanské společnosti, jak uvedl vážený pan poslanec ve své otázce, k těmto výměnám přispívají.
<SPEAKER ID="299" NAME="Proinsias De Rossa" AFFILIATION="PSE">
Upřímně řečeno, to není odpověď. Ptal jsem se, zda pracovní skupina, která se sešla od roku 2005 jen dvakrát, bude povýšena na podvýbor pro lidská práva.
<P>
Po 40 letech izraelské okupace palestinských území neustále dochází v jejím důsledku k porušování lidských práv Palestinců.
<P>
Žádám Radu, aby dala najevo svůj postoj k povýšení pracovní skupiny pro lidská práva na podvýbor, který by se pravidelně scházel a udržoval určitou formu tlaku na izraelské orgány, aby dodržovaly všechny standardy týkající se lidských práv, které by civilizovaná společenství a demokracie měly dodržovat.
<SPEAKER ID="300" NAME="Manuel Lobo Antunes" LANGUAGE="PT">
Chtěl bych váženému panu poslanci říci, že jak jsem již uvedl, dodržování a ochrana lidských práv jsou stálým tématem v dialogu EU se třetími zeměmi.
<P>
Toto téma je jednou z priorit Rady a neustálým a nepřetržitým zájmem jednotlivých předsednictví Rady a týká se to i portugalského předsednictví. Portugalsko je zvlášť citlivé na otázku lidských práv z vlastních historických důvodů. Jen včera jsem měl možnost zdůraznit jinému váženému poslanci Evropského parlamentu, že Portugalsko bylo do roku 1974 diktaturou, a proto jsme zvlášť citliví na jakékoli záležitosti související s demokracií, právním státem a lidskými právy. Tato témata jsou pro nás zvlášť zajímavá, a proto jsou součástí našeho dialogu s třetími zeměmi včetně Izraele, vždy tyto body zahrnujeme do pravidelného dialogu, který vedeme s izraelskými úřady.
<SPEAKER ID="301" NAME="Předsedající">

<P>
Věc: Situace v Zimbabwe
<P>
Politická a hospodářská situace v Zimbabwe se označuje za "život ohrožující". Policie zatkla více než 1 300 majitelů obchodů a jejich provozovatelů, kteří odmítli snížit ceny na polovinu, jak jim přikázala vláda prezidenta Mugabeho. Snižování cen na polovinu vedlo k panickému nakupování ve velkých obchodních řetězcích. Základní potraviny, jako jsou cukr, stolní olej a chléb, se dají dnes koupit jen na černém trhu. Čerpací stanice jsou prázdné. Podle očitých svědků mnohé obchody vyplenili stoupenci vládní strany. Inflace, jejíž míra je nejvyšší na světě, je výsledkem nekonečného tisknutí bankovek, kterými vláda vyplácí státní úředníky, policejní úředníky a vojáky. Podle opoziční strany Hnutí za demokratickou změnu (MDC) si vláda snaží devět měsíců před prezidentskými volbami zabezpečit hlasy chudých. Zástupci vládní strany ZANU-PF odmítli pozvání prezidenta Jihoafrické republiky Mbekiho do Pretorie.
<P>
Jaké je stanovisko Rady? Vyzve vládu, aby převzala ve větší míře zodpovědnost v rámci krize?
<SPEAKER ID="302" NAME="Manuel Lobo Antunes" LANGUAGE="PT">
Rada pozorně monitoruje kritickou politickou a hospodářskou situaci v Zimbabwe. Rada o této záležitosti diskutovala na své schůzce dne 23. dubna 2007 a získala další informace o tomto problému na svém zasedání dne 22. července, tedy jen velmi nedávno.
<P>
Strategie Rady je všeobecně známá, od doby, kdy byla zavedena první restriktivní opatření. V roce 2002 se Rada rozhodla zavést restriktivní opatření vůči vedoucím představitelům Zimbabwe, přičemž prohlásila, že pokud budou lidská práva porušována, bude Rada považovat za nutné uplatňovat restriktivní opatření vůči vládě Zimbabwe a vůči zodpovědným osobám za toto porušování a za porušování svobody projevu, sdružování se a pokojného shromažďování. Kromě toho Rada prohlásila, že tato opatření budou zrušena jen tehdy, budou-li splněny podmínky zaručující dodržování lidských práv, demokratických zásad a právního státu.
<P>
V reakci na nedávné násilí a porušování lidských práv Rada dne 23. dubna rozhodla rozšířit seznam osob, kterým je zakázáno udělit víza. Od zavedení restriktivních opatření se Rada snaží zapojit vícestranné africké instituce. Rada systematicky začleňuje otázku Zimbabwe do programu všech ministerských setkání organizovaných s Jihoafrickým rozvojovým společenstvím, od té doby, kdy byla zavedena restriktivní opatření. EU nastolila otázku Zimbabwe i v rámci Výboru Organizace spojených národů pro lidská práva.
<P>
Rada zvlášť uvítala iniciativu Jihoafrického rozvojového společenství a mandát udělený prezidentovi Mbekimu na podporu dialogu mezi opozicí a vládou, jakož i jmenování pána Kikweteho předsedou orgánu Jihoafrického rozvojového společenství. Rada se těší na první výsledky těchto afrických iniciativ a jak to bude vhodné, přezkoumá svoje stanovisko.
<SPEAKER ID="303" NAME="Johan Van Hecke" AFFILIATION="ALDE">
(NL) Pane úřadující předsedo, situace v Zimbabwe se postupně stává beznadějnou, a to jsem to vyjádřil jemně. Bohužel, mezinárodní společenství včetně EU tomu jen bezmocně přihlíží.
<P>
Chtěl bych ještě položit krátkou dodatečnou otázku Radě vzhledem k tomu, že portugalské předsednictví organizuje ve dnech 8. a 9. prosince summit EU - Afrika v Lisabonu. V předcházejících letech to nebylo možné, neboť se nedokázalo dospět k dohodě, zda pozvat nebo nepozvat prezidenta Mugabeho. Moje otázka je velmi konkrétní a očekávám podobně konkrétní odpověď. Plánuje předsednictví pozvat v prosinci do Lisabonu prezidenta Mugabeho? A jakým způsobem plánuje Rada nastolit otázku situace v Zimbabwe na summitu?
<SPEAKER ID="304" NAME="Manuel Lobo Antunes" LANGUAGE="PT">
Jak jsem uvedl, EU pozorně monitoruje situaci v Zimbabwe a přijímá opatření, která v této souvislosti považuje za nejpřiměřenější. Na druhé straně Evropská rada vždy ve svých závěrech ze setkání zdůrazňovala, že pro Evropskou unii má udržování globálního, komplexního a detailního dialogu s Afrikou jako takovou strategický význam.
<P>
Jde o tento mandát, který nám udělila Evropská rada, který odráží zájem na tomto globálním dialogu a závazek k němu, který ve vztazích s africkými zeměmi musíme udržovat, protože s Afrikou máme mnoho témat k diskusi, ale i oblastí ke spolupráci. S tímto cílem a záměrem je portugalské předsednictví odhodláno vést druhý summit EU - Afrika, který se bude konat v prosinci v Lisabonu. Jsme přesvědčení, že tento summit je v našem zájmu a v zájmu ostatních členských států, v zájmu EU a též i Afriky.
<P>
S Afrikou musíme diskutovat o přistěhovalectví, hospodářství, obchodě, energetice, klimatu a samozřejmě o lidských právech a řádné správě věcí veřejných, což jsou témata, o kterých již diskutujeme a o kterých jsme diskutovali na prvním summitu, který se konal v Káhiře v roce 2000 během minulého předsednictví Portugalska.
<P>
Je to cíl, který jsme si stanovili v rámci našeho předsednictví a je to cíl, na kterém hodláme pracovat v úzké spolupráci s našimi partnery v EU a též v Africe.
<SPEAKER ID="305" NAME="Předsedající">

<P>
Věc: Severoevropský plynovod
<P>
Během německého předsednictví EU zástupce této země prohlásil, že projekt "Severní proud" je projekt, do kterého se zapojují soukromé společnosti a na který nemá EU žádny vliv.
<P>
V rozhovoru pro litevskou televizi dne 15. července 2007 německý ministr zahraničních věcí Frank-Walter Steinmeier prohlásil, že projekt "Severní proud" není německý a ruský projekt, ale celoevropský projekt. EU by proti projektu měla námitky v případe, že by byly poškozeny energetické a ekologické zájmy Litvy.
<P>
Jaký je názor portugalského předsednictví na tuto záležitost? Je projekt "Severní proud" soukromý projekt, nebo projekt EU? Jaké je jeho místo v budoucí společné energetické politice EU?
<SPEAKER ID="306" NAME="Manuel Lobo Antunes" LANGUAGE="PT">
Pokud jde o skutečnosti, které nastolila vážená paní poslankyně, a o první otázku, Rada by chtěla zdůraznit, že nekomentuje zprávy z médií.
<P>
V druhé řadě a jako odpověď na druhou otázku by Rada vážené paní poslankyni chtěla připomenout, že projekt "Severní proud" je soukromý projekt, za který je zodpovědný společný podnik Nord Stream AG. Kromě toho, jak Rada uvedla jako odpověď na otázku k ústnímu zodpovězení, kterou předložil Nils Lundgren, týkající se rusko-německého plynovodu v Baltském moři, výstavba plynovodu mezi Ruskem a Německem vedoucího přes Baltské moře byla vyhlášena za projekt evropského zájmu v rozhodnutí Evropského parlamentu a Rady č. 1364/2006/ES. Podrobnější vysvětlení tohoto prohlášení najde vážená paní poslankyně v odpovědi na uvedenou otázku.
<P>
V případě třetí otázky by Rada chtěla zdůraznit, že budování nového plynovodu na severu Evropy na této trase je v souladu s cílem energetické politiky Evropské unie na zlepšení bezpečnosti dodávek do Společenství. Efektivní diverzifikace zdrojů energie a přepravních tras se uvádí v Akčním plánu Společenství Evropské rady z března 2007 jako jeden z prostředků zlepšení bezpečnosti dodávek. Acquis Společenství se bude vždy uplatňovat ve své celistvosti, kdykoli to bude potřeba, především včetně právních předpisů týkajících se životního prostředí, na ty části plynovodu vybudované na území členských států EU.
<SPEAKER ID="307" NAME="DanutBudreikait" AFFILIATION="ALDE">
(CS) Není mi jasné, zda jde o soukromý projekt, nebo projekt EU. Plynovod vede přes Baltské moře a nejen dvě, ale více zemí se nachází na jeho pobřeží. Existuje velké riziko, že zbraně na mořském dně budou narušené. Realizace projektu se ještě ani nezačala a Rusko a Německo už změnily plán trasy.
<P>
Chtěla bych říci, že nyní není jasné, o čí projekt vlastně jde. Jde o soukromý projekt, nebo projekt EU? Plynovod se vede přes Baltské moře a nejen dvě, ale více zemí se nachází na jeho pobřeží. Existuje velké riziko, že zbraně na mořském dně budou narušené. Realizace projektu ještě ani nezačala a Rusko a Německo už změnily plán trasy, protože se zjistilo, že se tu nachází velké množství zbraní z druhé světové války u pobřeží Dánska, Finska, Estonska a Švédska. Může jít o soukromý projekt, když způsobuje nejen problém s dodávkami energií, tedy problém s dodávkou zemního plynu, pro okolní země, ale i ekologický problém v Baltském moři?
<SPEAKER ID="309" NAME="Manuel Lobo Antunes">
úřadující předseda Rady. - (PT) K této otázce už nemám, co bych dodal k tomu, co jsem uvedl v první odpovědi. Tedy zvlášť opakuji slib, že acquis Společenství se bude uplatňovat ve své celistvosti, kdykoli to bude potřeba a vždy v případě environmentálních otázek. Doufám proto, že naše prohlášení zmírnilo obavy a poskytlo odpověď na otázku vyslovenou váženou paní poslankyní.
<SPEAKER ID="310" NAME="Předsedající">

<P>
Věc: Odsouzení Mordechaje Vanunu k šestiměsíčnímu vězení
<P>
Mordechai Vanunu - bývalý jaderný vědec a pacifista po více než 20 let, byl 2. července 2007 odsouzen jeruzalémským soudem na šest měsíců do vězení za (podle izraelských úřadů) porušení podmínek správního pořádku omezujících jeho svobodu projevu a svobodu pohybu.
<P>
Vanunu byl unesen v Římě a odvlečen do Izraele, kde byl uvězněn a obviněn z vlastizrady za prohlášení, které poskytl britským Sunday Times o izraelském programu jaderných zbraní. Soud ho soudil a odsoudil na 18 let ve vězení, z kterých 11 měl strávit v samovazbě. Po jeho propuštění z vězení v roce 2004 byla jeho svoboda výrazně omezena (v souladu s uvedeným příkazem), především mu byl zakázán jakýkoli kontakt s lidmi z jiných zemí a bylo mu zakázáno přiblížit se k ambasádám a konzulátům, vlastnit mobilní telefon, mít přístup na internet nebo opustit Izrael.
<P>
Jaká opatření plánuje Rada přijmout vůči izraelským úřadům jako reakci na tato porušení základních práv svobody projevu a svobody pohybu?
<SPEAKER ID="311" NAME="Manuel Lobo Antunes">
úřadující předseda Rady. - (CS) Jak je možné vidět v našich odpovědích na otázky,, a, Rada se zájmem sleduje případ Mordechaje Vanunu, především jeho situaci po jeho propuštění v roce 2004, kterou uvádí i vážená paní poslankyně ve své otázce.
<SPEAKER ID="312" NAME="Předsedající">

<P>
Věc: Pokrok v oblasti směrnice o agenturách zprostředkovávajících dočasnou pracovní sílu
<P>
Jaké jsou výsledky prvních konzultací, které vykonalo portugalské předsednictví, s cílem dospět k dohodě na návrhu směrnice o agenturách zprostředkovávajících dočasnou pracovní sílu (KOM(2002) 0701)?
<P>
Plánuje úřadující předseda Rady předložit změněný a doplněný návrh na hlasování v Radě během současného předsednictví a jaký časový plán byl stanoven pro neformální a formální jednání v souvislosti s touto záležitostí?
<SPEAKER ID="313" NAME="Manuel Lobo Antunes" LANGUAGE="PT">
Chtěl bych vám říci, že na základě výsledků předběžných konzultací s členskými státy se portugalské předsednictví rozhodlo znovu otevřít diskuse o návrhu směrnice o agenturách zprostředkovávajících dočasnou pracovní sílu, kterou považuje za důležitý prvek v diskusi o flexikuritě.
<P>
Jelikož Rada tuto věc nezkoumala od roku 2004, je důležité přezkoumat současný stav a zamyslet se nad možnými směry, kterými bychom se mohli vydat. Předsednictví v blízké době k tomuto účelu přijme opatření.
<SPEAKER ID="314" NAME="Richard Howitt" AFFILIATION="PSE">
Chtěl bych úřadujícímu předsedovi poděkovat za jeho srdečná slova. Jak uvádíme v tomto shromáždění a v evropských institucích, flexikurita je skutečně dobrým principem. Mnoho lidí však tvrdí, že si všímáme hlavně flexibility, ale nevidíme jistoty. Směrnice o pracovnících dočasně najímaných prostřednictvím agentur zůstává skutečným testem, zda budeme mít i ten aspekt jistoty. Zajímalo by mě, jaké jsou podle úřadujícího předsedy v současnosti překážky v rámci Evropské rady ministrů bránící dosažení pokroku. Navzdory zprostředkování předsednictví, do jaké míry je přesvědčený, že se Radě opravdu podaří dosáhnout dohody během funkčního období našich portugalských kolegů?
<SPEAKER ID="315" NAME="Manuel Lobo Antunes" LANGUAGE="PT">
Děkuji váženému panu poslanci za otázku. Jak jsem uvedl, jde o záležitost, které se portugalské předsednictví hodlá věnovat a posunout ji kupředu. Vždy jsme tvrdili, že úspěch předsednictví v první řadě závisí na předsednictví samotném, avšak musí se opírat o odhodlání, spolupráci a vůli k pokroku ze strany všech členských států. Toto je případ, který nemůžeme dovést do úspěšného konce bez toho, že bychom měli všechny členské státy na své straně.
<P>
Potěšilo by nás, kdybychom v rámci portugalského předsednictví dokázali alespoň dosáhnout výrazného pokroku, pokud by se nám nepodařilo dospět k úplné dohodě. Musíme na tom pracovat v naději, jak jsem řekl, že naši partneři budou schopni akceptovat naše doporučení a návrhy, přičemž si přejeme i realistický přístup k této záležitosti, protože víme, že jde o komplexní diskusi a komplexní záležitost, jak dokazuje historie této směrnice.
<P>
Pokud jde o flexikuritu, mohu vám sdělit, že pro Portugalsko a pro toto portugalské předsednictví znamená flexikurita flexibilitu, ale i jistotu a pro nás jsou to dva neoddělitelné pojmy. Mnohokrát vám děkuji.
<SPEAKER ID="316" NAME="Předsedající">
Autoři otázek, které nebyly zodpovězeny pro nedostatek času, obdrží písemnou odpověď (viz příloha).
<P>
Tím končím dobu vyhrazenou otázkám.
<P>
(Jednání bylo přerušeno v 19.00 hod. a pokračovalo v 21.00 hod.)

<CHAPTER ID="006-08">
8. Úmluva o mezinárodních zařízeních a protokol k této úmluvě ve věcech příslušejících vybavení letadel (
<P>
- Před hlasováním:
<SPEAKER ID="088" NAME="Georgios Papastamkos">
zpravodaj. - (EL) Pane předsedo, dámy a pánové, přeshraniční obchod s vybavením letadel byl dosud předmětem právní nejistoty. Cílem nového mezinárodněprávního rámce je zjednodušit financování vybavení letadel, zejména celých letadel, motorů a příslušenství, a to vytvořením zvlášť silných mezinárodních záruk pro půjčovatele (prodejci na úvěr a instituce poskytující úvěr pro tyto prodeje). Nový právní systém v podstatě sníží náklady na financování vybavení letadel na celosvětové úrovni a v leteckém odvětví pomůže ušetřit miliardy eur ročně. Konečně, pozitivní dopady tohoto momentálně nejvyspělejšího předpisového rámce v historii finančního práva v odvětví letectví zaznamenají nejen věřitelé a výrobci, ale také aerolinie, zaměstnanci a cestující.
<SPEAKER ID="089" NAME="Předseda">
K této zprávě neproběhla rozprava, a tudíž má zpravodaj nárok na dvouminutový projev. Děkuji vám, pane Papastamkosi.

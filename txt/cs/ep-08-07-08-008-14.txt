<CHAPTER ID="008-14">
14. Schvalování Komise (změny jednacího řádu Parlamentu) (
<P>
- Před začátkem hlasování:
<SPEAKER ID="143" NAME="Stavros Dimas">
člen Komise. - Vážený pane předsedající, Komise děkuje panu Duffovi za zprávu.
<P>
Podporujeme rozhodnutí Parlamentu reformovat jednací řád způsobem, který zvýší transparentnost a demokratickou legitimitu procesu jmenování zavedením jasných, transparentních a jednotných postupů a hodnotících kritérií.
<P>
Komise pamatuje na to, aby postupy, které se mají uplatňovat v jednotlivých případech, o nichž se hovoří ve zprávě, plně respektovaly příslušná ustanovení Smluv, zejména článek 215, a Rámcové dohody tak, aby reflektovaly právní a institucionální rozdíly mezi nimi.
<P>
Zvláště postupy uplatňované při změnách portfolia by měly být jasnější než ty, které se používají při schvalování celou Komisí, a měly by respektovat privilegia předsedy Evropské komise při rozvrhování portfolia.
<P>
Myslíme si, že je to v zájmu obou institucí. Dále, Komise je právně vázaná Smlouvami a Rámcovou dohodou, a proto si vyhrazuje právo na schvalování příslušných postupů, které se mají uplatňovat při jednotlivých scénářích na základě individuálního přístupu a v duchu konstruktivní spolupráce tak, jak tomu bylo dosud. Tento způsob se úspěšně osvědčil v obou institucích.

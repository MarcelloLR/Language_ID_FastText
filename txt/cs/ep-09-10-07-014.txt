<CHAPTER ID="014">
Vysvětlení hlasování
<P>
Písemná vysvětlení hlasování:
<SPEAKER ID="046" NAME="William " AFFILIATION="The Earl of) Dartmouth  (EFD">
písemně. - Guvernér Bank of England (Mervyn King) prohlásil, a podle mého názoru správně: "Banky jsou mezinárodní v životě, ale národní ve smrti..." Jsou to jednotlivé vlády a vnitrostátní plátci daní, kteří platí, když je třeba pomoci bankám z nesnází. Z toho vyplývá, že bankovní dozor je třeba vykonávat na vnitrostátní bázi, a nikoli prostřednictvím EU. Proto jsem hlasoval proti zřízení zvláštního výboru EU pro finanční a hospodářskou krizi.
<SPEAKER ID="998" NAME="Maria Da Graça Carvalho  " LANGUAGE="PT">
Zřízení zvláštního výboru pro finanční a hospodářskou krizi jako orgánu pro analýzu a hodnocení koordinace opatření přijatých členskými státy pro podporu udržitelného kvalitativního růstu je důležité. Je nezbytný pro analýzu a hodnocení rozsahu sociální, hospodářské a finanční krize, ale také pro navrhování vhodných opatření pro dlouhodobou rekonstrukci zdravých, stabilních finančních trhů schopných podporovat udržitelný hospodářský rozvoj, který může bojovat proti nezaměstnanosti a reagovat na demografické a klimatické výzvy.
<P>
Je nezbytné podporovat zapojení univerzit, zástupců vědecké obce a výzkumných pracovníků jako strategických partnerů. Toto partnerství musí být podporováno, protože pro nás bude rozhodující, abychom se dokázali vypořádat jak s hospodářskou krizí, tak s problémy nezaměstnanosti v krátkodobém horizontu stejně jako nalézt dlouhodobá řešení problému změn klimatu pomocí rozvoje a použití čistých forem energie.
<SPEAKER ID="047" NAME="Diogo Feio  " LANGUAGE="PT">
Zřízení zvláštního výboru pro finanční a hospodářskou krizi může být zásadní v přípravě na budoucnost EU. Této budoucnosti by nebylo možné dosáhnout jen diskutováním a navrhováním opatření, ale také hledáním mechanismů, které mohou být zavedeny, abychom v nepříliš vzdálené budoucnosti předešli podobné situaci. Proto je nutné poučit se z této krize zkoumáním jejích příčin a důsledků. Je také důležité napravit selhání finančního systému, která vedla k současné situaci, přijetím lepších právních předpisů, které budou skutečně opodstatněné.
<P>
Nemůžeme podstoupit riziko vytvoření regulačního prostředí, které je tak přísné, že by mohlo vyústit v další zdržení obnovy ekonomiky nebo v to, že se v prostředí silné konkurence EU změní v neatraktivní finanční trh.
<P>
Tento výbor by také mohl fungovat déle než plánovaných 12 měsíců, aby mohl monitorovat a hodnotit opatření, která budou v současné krizi přijata.
<SPEAKER ID="048" NAME="Petru Constantin Luhan  " LANGUAGE="RO">
Podporuji toto opatření a plně důvěřuji tomuto výboru, že provede vhodnou analýzu rozsahu finanční krize, která zasáhla každý členský stát, a že předloží odborná doporučení, která přispějí k obnově ekonomiky Evropské unie. Nicméně nemohl jsem o tomto návrhu hlasovat, protože jsem měl problém s hlasovací kartou.
<SPEAKER ID="049" NAME="Franz Obermayr  " LANGUAGE="DE">
Překonat současnou finanční krizi a její dopad na členské státy EU a hlavně na sociální oblasti vyžaduje intenzivní společné úsilí. Rozhodnutí Konference předsedů ze dne 17. září 2009 využívat zvláštní výbor, který by vypracoval podrobnou analýzu a předložil návrhy na vhodná opatření pro podporu udržitelných, krizi odolných finančních trhů, si zasluhuje podporu. Nicméně je třeba kriticky říci, že uplynulo již více než 12 měsíců od okamžiku, kdy se projevily první příznaky krize v loňském roce, a od počátku samotné krize na začátku tohoto roku. Opatření, která byla od té doby zavedena, je třeba vnímat především jako kontrolu příznaků a mimořádná opatření pro ochranu pracovních míst. Na podporu tohoto návrhu musí být řečeno, že je třeba věnovat obzvláštní pozornost koordinovaným a cíleným opatřením, protože při vší úctě k zásadě subsidiarity jednotlivá řešení nakonec znovu povedou k narušení hospodářské soutěže.

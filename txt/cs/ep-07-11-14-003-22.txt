<CHAPTER ID="003-22">
22. Schůzka na nejvyšší úrovni EU-Rusko (hlasování) 
<P>
- Společný návrh usnesení: Schůzka na nejvyšší úrovni EU-Rusko
<P>
· Před zahájením hlasování:
<P>
·
<SPEAKER ID="129" NAME="Konrad Szymański" AFFILIATION="UEN">
(PL) Vážený pane předsedající, rád bych obrátil vaši pozornost ke skutečnosti, že po diskusi o kompromisní verzi tohoto usnesení jsme měli přesně 16 minut na podání pozměňovacích návrhů a kontrolu výsledků své práce. Domnívám se, že se tak podrývá právo každého poslance tohoto Parlamentu a každé politické skupiny v tomto Parlamentu moci svobodně ovlivňovat texty našich usnesení, a to i prostřednictvím pozměňovacích návrhů.
<P>
Dovoluji si požádat, aby v budoucnosti nebylo umožněno opakování takovéto situace.
<P>
- před začátkem hlasování o pozměňovacím návrhu č. 1:
<SPEAKER ID="131" NAME="Ria Oomen-Ruijten">
jménem skupiny PPE-DE. - (NL) Vážený pane předsedající, ráda bych předložila následující pozměňovací návrh k bodu 6. To bude vyžadovat hlasování po částech. Znění první věty bodu by mělo být změněno na:
<P>
"zdůrazňuje, že situace v Čečensku je i nadále sporným bodem ve vztazích mezi EU a Ruskou federací"
<P>
(NL)a nahradit tak text v jeho současné podobě. Zpravodaj s tím souhlasí.
<P>
(Ústní pozměňovací návrh byl přijat.)
<P>
· Před zahájením hlasování o bodu 23:
<P>
·
<SPEAKER ID="135" NAME="Ria Oomen-Ruijten">
jménem skupiny PPE-DE. - (NL) Vážený pane předsedající, musíme respektovat skutečný běh událostí, a to i v případě summitu o přeletech nad Sibiří. Ten se nekonal, a proto žádáme, aby byl v textu odkaz na něj nahrazený odkazem na příští summit.
<P>
(Ústní pozměňovací návrh byl přijat.)
<P>
· Před zahájením hlasování o bodu odůvodnění O:
<P>
·
<SPEAKER ID="137" NAME="Hannes Swoboda">
jménem skupiny PSE. - Vážený pane předsedající, hovoříme o zmrazených konfliktech. Zmiňujeme se o dvou konfliktech - v Abcházii a Jižní Osetii - ale já bych jménem své skupiny rád navrhl vložit za slova "zmrazený konflikt" obrat "jako například v Podněstersku", aby bylo v bodu odůvodnění O zmíněno i Podněstersko.
<SPEAKER ID="138" NAME="Marianne Mikko">
jménem skupiny PSE. - Vážený pane předsedající, pan Swoboda už vás informoval o našem pozměňovacím návrhu, který se týkal Podněsterska.
<P>
(Ústní pozměňovací návrh byl přijat.)

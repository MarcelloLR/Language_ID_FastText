<CHAPTER ID="009">
Plán práce
<SPEAKER ID="014" NAME="Předsedající">
Byla rozdána závěrečná verze návrhu programu jednání, jak jej vypracovala Konference předsedů na svém posledním zasedání v souladu s články 140 a 155 jednacího řádu. Po dohodě s politickými skupinami navrhuji následující změny v programu jednání plenárního zasedání v tomto týdnu:
<P>
Středa 5. května 2010:
<P>
Za prvé, první bod má tvořit společná rozprava o dvou zprávách pana Íñiga Méndeze de Viga o složení Parlamentu.
<P>
Za druhé, na program jednání přibyl nový bod nazvaný: stanoviska Rady a Komise k přípravě summitu hlav států a vlád eurozóny (7. května 2010), o kterém se nebude hlasovat. Tento bod bude druhým bodem a z každé politické skupiny vystoupí jeden řečník, nebude tedy žádný postup "catch-the-eye".
<P>
Za třetí, název stanoviska Rady a Komise ke standardizaci automobilů na elektrický pohon byl změněn na stanoviska Rady a Komise k automobilům na elektrický pohon.
<P>
Za čtvrté, na dnešek plánované stručné představení zprávy pana Vittoria Prodiho bylo přesunuto na dobu vyhrazenou pro otázky ve čtvrtek 6. května 2010 k přímému hlasování.
<P>
Čtvrtek 6. května 2010:
<P>
Za prvé, hlasování o zprávě pana Vitala Moreiry o návrhu rozhodnutí Evropského parlamentu a Rady o poskytnutí makroekonomické finanční pomoci Ukrajině bylo odloženo na další dílčí květnové zasedání.
<P>
Za druhé, z programu jednání byl stažen návrh usnesení o návrhu nařízení Komise k hlavním směrům na vytvoření systému kompenzací mezi správci přenosových soustav a o společném přístupu k cenám elektrických přenosů.
<P>
Má někdo připomínky?
<P>
(Parlament schválil pozměňovací návrhy)
<P>
(Pořad jednání byl přijat a tím i pozměněn)

<CHAPTER ID="008-13">
13. Makrofinanční pomoc Ukrajině (
<P>
Před hlasováním:
<SPEAKER ID="118" NAME="Vital Moreira">
zpravodaj. - Paní předsedající, je to jen stručný výklad k tomu, o čem budeme hlasovat.
<P>
V listopadu loňského roku, když jsme projednávali schválení čtyř předchozích návrhů na makrofinanční pomoc pro jiné země, nám Komise zde ve Štrasburku slíbila, že v souladu s Lisabonskou smlouvou a do doby přijetí rámcového nařízení pro makrofinanční pomoc budou všechny jednotlivé návrhy této pomoci schvalovány v rámci postupu spolurozhodování Parlamentem a Radou. Nyní, o pouhých šest měsíců později máme před sebou nejen návrh rozhodnutí v rámci spolurozhodování, ale rovněž dohodu v prvním čtení s Radou. Ve snaze dosáhnout této dohody jsme se řídili velmi striktním časovým harmonogramem. Rád bych proto vyjádřil své uznání a vděčnost španělskému předsednictví, Radě a Komisi, stejně jako stínovým zpravodajům ve Výboru pro mezinárodní obchod a všem zúčastněným za jejich kladný a konstruktivní přístup.
<P>
Podle navrhovaného nařízení by mohla Ukrajina získat půjčku ve výši 500 milionů EUR k pokrytí celkových potřeb v oblasti platební bilance a potřeb vnějšího financování. Tato půjčka by doplňovala podporu Mezinárodního měnového fondu a pomoc EU ve výši 110 milionů EUR schválené v roce 2002, ze které však nebyly doposud vyplaceny žádné částky.
<P>
Během neformálních třístranných jednání trval Parlament na stanovení určitých podmínek pro vyplacení částek, které jsou pro nás důležité, jako je například účinnost, transparentnost a odpovědnost této pomoci. Rovněž jsme vyzdvihli význam toho, aby byl Parlament důkladně informován o vlastní realizaci této pomoci.
<P>
(Potlesk)
<P>
V zájmu ochrany našich institucionálních výsad jsme rovněž odmítli požadavky zavést pro prováděcí opatření postup řídícího výboru, aby tak poradní výbor ...
<P>
(Předsedající řečníka přerušil)

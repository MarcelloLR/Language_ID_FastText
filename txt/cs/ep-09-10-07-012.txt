<CHAPTER ID="012">
Plán práce
<SPEAKER ID="019" NAME="Předseda">
Konečná verze návrhu plánu práce, vypracovaná Konferencí předsedů na zasedání dne 17. září 2009 na základě článku 137 jednacího řádu, byla rozdána.
<P>
Zpráva paní Bauerové o úpravě pracovní doby osob vykonávajících mobilní činnosti v silniční dopravě byla prostřednictvím hlasování ve výboru zamítnuta.
<P>
Kromě toho následující zprávy nebyly dodány včas:
<P>
zprávy pana Bögeho
<P>
o uvolnění prostředků z Fondu solidarity Evropské unie: Itálie, zemětřesení v Abruzzu a
<P>
o uvolnění prostředků z Evropského fondu pro přizpůsobení se globalizaci: Německo - odvětví telekomunikací a
<P>
zpráva paní Haugové - Návrh opravného rozpočtu č. 9/2009: zemětřesení v Itálii.
<P>
Tyto čtyři zprávy proto byly vyňaty z plánu práce.
<SPEAKER ID="020" NAME="Alain Lamassoure" LANGUAGE="FR">
Pane předsedo, pokud jde o dvě zprávy o využití Fondu pro přizpůsobení se globalizaci v zájmu telekomunikačního průmyslu v Německu a Fondu solidarity v případě tragédie, k níž došlo v italském Abruzzu, Rozpočtový výbor přijal čtyři zprávy na začátku tohoto týdne, ale nikoli včas, aby byly vyhotoveny překlady. Jen jsem chtěl uvést na pravou míru, co jste řekl: tyto zprávy byly ve výboru přijaty. Není zde žádná právní překážka. Dokonce byly přijaty jednomyslně.
<SPEAKER ID="021" NAME="Předseda">
Děkuji vám za tuto poznámku. Je to věcná poznámka. Nicméně tyto zprávy nejsou v plánu práce, protože dosud nebyly přeloženy. Nebyl na to dostatek času. Naprosto s vámi souhlasím. Omlouvám se, mé vyjádření bylo přehnané.
<P>
Před prohlášením pana Lamassoura jsem přednesl dva návrhy na změnu. První byl, aby bylo prohlášení Rady o situaci v Guineji zařazeno na pořad jednání jako druhá položka. Druhý byl o hlasování o návrzích usnesení o odškodňování cestujících. Rád bych se zeptal, zda jsou v těchto věcech nějaké návrhy? Neradi bychom popletli položky.
<SPEAKER ID="022" NAME="Barbara Matera" AFFILIATION="PPE">
(IT) Pane předsedo, dámy a pánové, jako členka Rozpočtového výboru a také jménem pana La Via bych ráda stručně vyjádřila naše zklamání ohledně odložení hlasování o uvolnění prostředků z Fondu solidarity pro region Abruzzo. Hlasování bylo odloženo o dva týdny a uskuteční se během dílčího zasedání ve Štrasburku.
<P>
Přestože si uvědomujeme, že jsou pro to technické důvody, také chápeme, že někteří lidé stále žijí ve stanech - a město L'Aquila a jeho region Abruzzo patří k nejchladnějším oblastem Itálie.
<P>
Zkrátka chceme zdůraznit, jak důležité je změnit a zjednodušit postupy pro uvolňování prostředků z tohoto fondu.
<SPEAKER ID="023" NAME="Předseda">
Musíme jednat v souladu s jednacím řádem. Bylo obtížné vypracovat překlady v tak krátkém čase a v takovém případě uplatňujeme pravidlo odkladu záležitosti. Je mi to také velmi líto, ale rád bych, abychom postupovali a pracovali podle pořadu jednání bod po bodu, protože jinak to skončí ohromným zmatkem.
<P>
Před chvilkou jsem se ptal na dvě věci: prohlášení Rady o situaci v Guineji a hlasování o návrzích usnesení o odškodňování cestujících. Jsou nějaké dotazy k těmto tématům?
<P>
Nejsou žádné dotazy. Rozprava je ukončena.
<P>
(Parlament tyto návrhy přijal)
<SPEAKER ID="024" NAME="Gianni Pittella" AFFILIATION="S&amp;D">
(IT) Pane předsedo, omlouvám se, že se vracím k tématu Abruzzo. Je pravda, že všichni máme ohled k lidem, které postihlo zemětřesení, ale nemůžeme slavit, jen když se něco děje, a nereagovat, když k tomu máme prostředky.
<P>
Souhlasím s paní Materovou a vyzývám sněmovnu, která je stále nezávislá, aby schválila uvolnění prostředků z Fondu solidarity, je-li to nutné, pak i bez překladu. Jsem přesvědčen, že takovéto problémy by neměly existovat, pokud řešíme tragické situace.
<P>
(Potlesk)
<SPEAKER ID="025" NAME="Předseda">
Vážení kolegové, tyto poznámky byly velmi důležité. Musíme tyto problémy překonat. Položím dotaz útvarům, zda je možné dodat některé zásadní překlady do zítra, a pak bychom mohli hlasovat také zítra. Je to velmi naléhavé rozhodnutí.
<P>
(Potlesk)
<P>
Je to samozřejmě proti našim pravidlům, ale domnívám se, že tentokrát bychom tak měli učinit, a tak to bude zorganizováno.
<P>

<P>
V souvislosti s prohlášením Komise o svobodě informací v Itálii jsem od Skupiny Evropské lidové strany (Křesťanští demokraté) obdržel požadavek, aby byl tento bod odstraněn z plánu práce.
<SPEAKER ID="027" NAME="Joseph Daul" LANGUAGE="FR">
Pane předsedo, jménem Skupiny Evropské lidové strany (Křesťanští demokraté) vyzývám Parlament, aby vydal prohlášení ohledně zrušení rozpravy o svobodě tisku v Itálii a poté o hlasování o usnesení o tomtéž tématu. Každý člověk dobré víry ví, že má skupina, PPE, je hluboce oddaná ochraně svobody vyjadřování a svobody tisku.
<P>
(Nesouhlas)
<P>
(Potlesk)
<P>
Prosím, respektujte mou svobodu projevu. Já jsem ji vždy zde ve sněmovně respektoval a vždy jsem zde v Parlamentu respektoval své spoluobčany.
<P>
(Potlesk)
<P>
Proto jsme se ze všech sil snažili prosadit, aby se podle Lisabonské smlouvy stala Listina základních práv závaznou. Nicméně rozprava plánovaná na zítra se zaměřuje pouze na jednu zemi a nepokrývá otázku svobody tisku v Evropě - o níž jsme připraveni vést podrobnou rozpravu. Skupina PPE nedovolí, aby se tento Parlament stal místem, kde se vyřizují čistě vnitrostátní politické účty, což se zítra stane, pokud se tato rozprava uskuteční.
<P>
(Nesouhlas)
<P>
(Potlesk)
<P>
Takže, ano ochraně svobody tisku v Evropě, ale nikoli využívání tohoto Parlamentu k čistě stranickým a vnitrostátním účelům. Zítra zopakuji, jak uvidíte, co řekl pan prezident Napolitano, kterého velmi respektuji, protože jsem s ním hojně spolupracoval, jak zítra uvidíte.
<SPEAKER ID="028" NAME="Francesco Enrico Speroni" LANGUAGE="IT">
Pane předsedo, nemám mnoho co dodat k návrhu, který ve své řeči přednesl pan Daul. Všichni milujeme různé formy svobody včetně svobody vyjadřování a svobody tisku v nejširším smyslu, jinými slovy nejen tisku jako takového, ale také televize a ostatních sdělovacích prostředků. Je proto správné ji chránit a podporovat.
<P>
Není však správné využívat situace poukazováním pouze na jeden konkrétní případ, protože každý, kdo se v Itálii přihlásí na internet, jde k novinovému stánku nebo sleduje televizi, vidí, že svoboda tisku není nijak ohrožena. Stručně řečeno, pokud chcete někoho obvinit, použijte článek 122 jednacího řádu a článek 7 Smluv a mějte odvahu dotáhnout to do konce.
<SPEAKER ID="029" NAME="Martin Schulz" LANGUAGE="DE">
Pane předsedo, pan Daul má naprostou pravdu v tom, co právě řekl. Ano, je pravda, že pan Daul respektuje všechny stránky svobody vyjadřování. Je tím dobře známý. Nicméně je zjevné, že v Evropě jsou i lidé, kteří svobodu vyjadřování nerespektují tolik jako pan Daul a chápou svobodu vyjadřování jinak. Proto potřebujeme uskutečnit tuto rozpravu.
<P>
My se proto domníváme, že je vhodná, vzhledem k diskusi, která se odehrává v jednom členském státě, konkrétně v Itálii, i když nejen kvůli italské situaci, ale kvůli otázce, zda svoboda vyjadřování v důsledku koncentrace hospodářské, politické a mediální moci v míře, jakou jsme dosud v Evropě nepoznali, představuje riziko pro demokratický vývoj v Evropě. Právě o tomto tématu chceme diskutovat. Proto bychom to měli udělat a zamítnout návrh pana Daula.
<P>
(Potlesk)
<SPEAKER ID="031" NAME="Předseda">
Prohlášení Komise o svobodě informací v Itálii zůstane v plánu práce.
<P>
Obdržel jsem další požadavek od Skupiny Evropské lidové strany (Křesťanští demokraté), aby rozprava nebyla zakončena předkládáním návrhů usnesení.
<SPEAKER ID="032" NAME="Daniel Cohn-Bendit" LANGUAGE="DE">
Pane předsedo, pane Daule, jsme parlamentem, který by měl správně hlasovat a odpovídat za poskytnutí peněz lidem v Abruzzu co možná nejrychleji.
<P>
Také jsme parlamentem se zodpovědností. Když o něčem vedeme rozpravu, musíme následně hlasovat o usnesení, aby rozprava sloužila nějakému účelu. Proto jsme pro to, abychom po této debatě přijali usnesení.
<P>
(Potlesk)
<SPEAKER ID="033" NAME="Mario Mauro" LANGUAGE="IT">
Pane předsedo, rád bych podpořil návrh proti usnesení, protože jsem od pana Schulze slyšel něco, co je podle mého názoru velmi důležité: pokud skutečně chceme, aby tato rozprava zahrnovala "Evropu" a ne pouze Itálii, nemá smysl hlasovat o usnesení nazvaném "Svoboda informací v Itálii".
<P>
V každém případě však zítra uskutečněme rozpravu: poté najdeme čas a prostředky na řešení tohoto problému v kontextu Evropy a budeme hlasovat o usnesení o svobodě informací v Evropě.

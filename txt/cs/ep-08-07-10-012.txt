<CHAPTER ID="012">
Usnášeníschopnost (pokračování) 
<SPEAKER ID="296" NAME="Předsedající">
Na začátku dnešního odpoledního zasedání jsem žádal o názor alespoň jednoho zástupce každé skupiny, protože jsem obdržel žádost o zjištění usnášeníschopnosti v souladu s článkem 149 jednacího řádu. Žádost byla písemná a podalo ji čtyřicet poslanců. Ve skutečnosti, abych byl naprosto upřímný, 39 + 1, protože jedenácté jméno na seznamu je naprosto nečitelné. Nemohu vám říci, nemůžeme vám říci, kdo je čtyřicátým signatářem na seznamu.
<P>
Po rozpravě a po vyslechnutí názoru předsedy Výboru pro ústavní záležitosti jsem převzal odpovědnost a také interpretoval čl. 149 odst. 4 našeho jednacího řádu, který stanoví, že poslanci, kteří podali žádost o zjištění usnášeníschopnosti, budou počítáni jako přítomní, i když již nejsou přítomni v zasedacím sále.
<P>
Rád bych vás upozornil na slova "již nejsou". Neříká se zde "nejsou přítomni", ale "již nejsou". To naznačuje, že zde někdy dříve museli být. Toto "dříve" se rozhodně nevztahuje ke skutečnosti, že byli přítomni v předchozích měsících, ale vztahuje se k době, kdy byla podána žádost o zjištění usnášeníschopnosti. Proto jsem rozhodl, že před hlasováním zkontroluji, zda je oněch čtyřicet signatářů přítomno, i kdybych měl mít problémy říci vám, kdo je ten čtyřicátý.
<P>
Podle služeb je přítomno pět z nich. Vzhledem k tomu, pokud čtyřicet poslanců nyní vstane a požádá o zjištění usnášeníschopnosti, tak to učiním. Je zde čtyřicet poslanců, kteří vstanou a požádají o zjištění usnášeníschopnosti?
<SPEAKER ID="297" NAME="Neena Gill" AFFILIATION="PSE">
Pane předsedající, mohl byste ověřit, jestli je zde 40 poslanců, protože to je velmi těžké odhadnout?
<SPEAKER ID="298" NAME="President">
Paní Gillová, myslím, že zejména po dnešním odpoledni začínám znát článek 149 zpaměti. Vy máte na mysli odstavec 5. Je záležitostí předsedajícího zasedání a pouze jeho, zda se rozhodne kdykoli zjistit, zda je přítomna usnášeníschopná většina. Nicméně vzhledem k důležitosti hlasování, která budeme provádět, zejména o případu osoby odsouzené k smrti, nehodlám tuto drobnou hru hrát. Pokud čtyřicet kolegů nevstane, tak nebudu zjišťovat usnášeníschopnost.
<P>
Je zde čtyřicet kolegů, kteří vstanou? Nevidím je. Proto přikročíme k hlasování.

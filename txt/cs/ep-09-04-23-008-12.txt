<CHAPTER ID="008-12">
12. Práva pacientů v oblasti přeshraniční zdravotní péče (
<P>
- Před hlasováním:
<SPEAKER ID="173" NAME="Kartika Tamara Liotard" AFFILIATION="GUE/NGL">
(NL) Chtěla bych vznést procesní námitku na základě článku 168 odst. 2. Naše skupina předložila pozměňovací návrh ohledně změny právního základu, a řada dalších skupin udělala totéž. Tato změna znamená, že nyní je jako právní základ zahrnut pouze článek 95 o vnitřním trhu, a tedy pouze ekonomické zájmy, a nikoliv článek 152 o veřejném zdraví, v němž je pacient východiskem.
<P>
Výbor pro životní prostředí, veřejné zdraví a bezpečnost potravin požádal o stanovisko Výbor pro právní záležitosti, ale stanovisko byl vyžádáno výhradně na základě původního návrhu Komise. Ve zprávě pana Bowise je nyní jasné, že došlo ke změně, a že tedy jsou ve zprávě zmíněna i práva pacientů, a proto se také změnil právní základ. Tyto pozměňovací návrhy byly ale prohlášeny za nepřípustné, a proto zásadní změna, kterou chce Parlament provést - jinými slovy z výhradní orientace na trh k zahrnutí práv pacientů - je problematická. Chtěla bych požádat, aby byla zpráva předána zpět Výboru pro životní prostředí, veřejné zdraví a bezpečnost potravin.
<SPEAKER ID="174" NAME="Předsedající">
Paní Liotardová, nyní budeme hlasovat o pozměňovacím návrhu 158, což je návrh na zamítnutí, a jakmile získáme výsledek, budu reagovat na vaši poznámku.
<P>
Rád bych učinil návrh týkající se pozměňovacích návrhů, jež se zabývají právním základem: předsednictví musí rozhodnout o přípustnosti těchto pozměňovacích návrhů, zejména pozměňovacích návrhů 159, 119, 116 a 125, ale rozhodnutí bude přirozeně záviset na konečném nastavení směrnice, která bude v průběhu hlasování pozměňována.
<P>
Proto navrhuji, aby hlasování a přípustnosti těchto pozměňovacích návrhů proběhlo na závěr, protože v tom momentě bude mít předsednictví pohromadě fakta, která potřebuje k rozhodnutí o tom, zda jsou přípustná či nikoliv. Jinak bychom museli rozhodovat nyní bez dostatku informací.
<P>
Proto pokud vážení řečníci souhlasí, hlasování o těchto pozměňovacích návrzích proběhne na konci.
<SPEAKER ID="175" NAME="Philip Bushill-Matthews">
zpravodaj. - Pane předsedající, s tím návrhem souhlasím, ale aby to bylo zcela jasné, mohl byste zmínit pozměňovací návrhy týkající se právního základu - 159, 119 atd.? Zmíněné "atd" by mělo také zahrnovat odůvodnění, což je pozměňovací návrh 126.
<SPEAKER ID="176" NAME="Předsedající">
Budeme tedy hlasovat o 80 pozměňovacích návrzích příslušného výboru a jsme si vědomi toho, že si pan Bushill-Matthews přeje předložit ústní pozměňovací návrh k pozměňovacímu návrhu 100.
<P>
- Před hlasováním o pozměňovacím návrhu 100:
<SPEAKER ID="177" NAME="Philip Bushill-Matthews">
zpravodaj. - Pane předsedající, omlouvám se kolegům za to, že ho představuji takto pozdě, ale důvod se dá snadno vysvětlit.
<P>
Pozměňovací návrh 100 se týká odpovědnosti členských států vyměňovat si informace o disciplinárních a trestních nálezech proti zdravotnickým pracovníkům. To je naprosto vhodné, ale na poslední chvíli jsem byl upozorněn, že by to mohlo být chápáno i tak, že pokud by takoví zdravotníci například spáchali dopravní přestupky, členské státy by měly za povinnost takovou informaci navzájem sdílet. To samozřejmě nebylo záměrem pozměňovacího návrhu, a tak kvůli vyjasnění by nyní formulace měla znít: "Členské státy si vyměňují, bezodkladně a aktivně, informace o disciplinárních a soudních řízeních proti zdravotnickým pracovníkům v těch případech, kdy mají dopad na jejich registraci nebo oprávnění k poskytování služeb". Čili se jedná jen o vyjasnění.
<SPEAKER ID="178" NAME="Předsedající">
Doposud jsme v průběhu hlasování o této zprávě hlasovali o sérii pozměňovacích návrhů, které mají vliv na články 15, 16 a 17. Přijaté pozměňovací návrhy, které mají vliv na tyto články, jsou tyto: 102, 103, 104, 105, 106, 107, 108, 109, 110 a 135.
<P>
V průběhu této rozpravy řekla komisařka Vassiliouová, že by byla připravena přezkoumat právní základ, pokud by cítila, že pro to existují důvody, což by záleželo na pozměňovacím návrhu směrnice. Musíme rozhodnout o přípustnosti pozměňovacích návrhů 159, 119, 116, 125 a 126.1, abychom zajistili, že konečný text přijatý Parlamentem odpovídá právnímu základu.
<P>
Když vezmu v úvahu, co řekla paní komisařka, a skutečnost, že příslušný výbor o těchto pozměňovacích návrzích hlasoval, tedy příslušný výbor a předseda příslušného výboru je považovali za přípustné; protože dovolil, aby se o nich hlasovalo, a když také vezmeme v potaz vše, o čem jsme dnes hlasovali ve vztahu k článkům 15, 16, a 17, vidím, že směrnice změnila směřování.
<P>
Když vezmeme toto vše v úvahu, předsednictví považuje pozměňovací návrhy za přípustné a měli bychom nyní přejít k hlasování o nich.
<SPEAKER ID="179" NAME="Philip Bushill-Matthews">
zpravodaj. - Pane předsedající, přijímám vaše rozhodnutí - máte právo taková rozhodnutí dělat - ale protože paní Liotardová předtím řekla, že bychom potřebovali mít dvojí základ, protože jinak, pokud by se jednalo jen o vnitřní trh, to znamená, že bychom hlasovali jen o ekonomických záležitostech, aniž bychom se snažili znovu zahájit rozpravu. Jen bych ji opravil a řekl, že jediný právní základ, jenž v současnosti máme, není pouze ekonomický: jedná se o svobodnou volbu pro práva pacientů. Proto naše skupina bude hlasovat proti dvojímu právnímu základu, proti oběma původním pozměňovacím návrhům a také proti bodu odůvodnění. Vyzval bych ostatní kolegy, aby postavili pacienty na první místo.
<SPEAKER ID="180" NAME="Edward McMillan-Scott" AFFILIATION="PPE-DE">
Pane předsedající, velmi stručně, snažím se být užitečný, ale dostávám hlad. Jedná se o důležitá hlasování a program je velmi plný a naprosto s vámi cítím.
<P>
Byl jsem zrovna dole v místnosti pro novináře a všiml jsem si, že osm novinářů hlasování skutečně poslouchá - ostatní patrně sledují obrazovky, kde se každé hlasování vysílá. Proto si myslím, že předčítat výsledek každého hlasování není nutné.
<P>
(Potlesk)
<SPEAKER ID="181" NAME="Předsedající">
Pane McMillan-Scotte, do teď jsme vycházeli vstříc řečníkům. Od této chvíle budeme postupovat rychleji, a tím uspokojíme každého.
<P>
- Po hlasování:
<SPEAKER ID="182" NAME="Philip Bushill-Matthews">
zpravodaj. - Pane předsedající, kvůli poslednímu vystoupení - které bylo velmi dobře myšleno - jste zapomněl na svůj obvyklý postup, a sice poděkovat zpravodaji. Jsem si jist, že byste to chtěl udělat, a to zejména v jeho nepřítomnosti.
<SPEAKER ID="183" NAME="Předsedající">
Opravdu se jedná o správnou chvíli poděkovat zpravodaji, panu Bowisovi, za jeho práci a popřát mu brzké zotavení.

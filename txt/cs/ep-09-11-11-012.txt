<CHAPTER ID="012">
Plán práce
<SPEAKER ID="026" NAME="Předsedající">
Bylo rozdáno konečné znění návrhu pořadu jednání, který vypracovala Konference předsedů na svém zasedání ve čtvrtek dne 22. října 2009 podle článku 137 jednacího řádu. Po dohodě s politickými skupinami byl předložen tento pozměňovací návrh:
<P>
Středa:
<P>
Název prohlášení Komise o politické situaci v Hondurasu před volbami konanými dne 29. listopadu 2009 bude pozměněn takto: "Prohlášení Komise - Politická situace v Hondurasu".
<SPEAKER ID="027" NAME="Ioannis Kasoulides">
jménem skupiny PPE. - Pane předsedající, skupina PPE nesouhlasí se změnou názvu, který byl na pořadu jednání ohledně Hondurasu, a nesouhlasí s návrhem, aby byl odstraněn název odkazující na volby 29. listopadu. Datum konání voleb je mimořádně důležitá část celé rozpravy a my se domníváme, že by měl název zůstat tak, jak byl.
<SPEAKER ID="028" NAME="Ulrike Lunacek">
jménem skupiny Verts/ALE. - (DE) Pane předsedající, ráda bych se vyslovila ve prospěch zachování nového návrhu, protože je přece jen jasné, že vyjednávání v Hondurasu ztroskotala. Neexistuje společný návrh ohledně těchto voleb. Volby jsou nelegitimní, protože úřadující prezident se dostal k moci prostřednictvím puče. Proto naléhám na tuto sněmovnu, aby schválila návrh předsednictva na odstranění voleb z názvu.
<SPEAKER ID="029" NAME="Alojz Peterle">
(SL) Velice se přimlouvám za to, aby pořad jednání zůstal nezměněn. Byl jsem členem delegace Evropské lidové strany, která cestovala do Hondurasu a měla možnost se seznámit s tamější situací. Myšlenka, že se 29. listopadu uskuteční volby kvůli červnovým událostem, není pravdivá. Volby byly vyhlášeny šest měsíců před těmito událostmi a nemají žádnou konkrétní souvislost s následným politickým vývojem, stejně jako tento vývoj nemohl přispět k tomu, že se vyskytli noví kandidáti. Také si myslím, že volby dne 29. listopadu jsou část řešení, nikoli část problému. Všech hovoří pro to, že bychom měli ponechat pořad jednání ve stávající podobě a že bychom měli podporovat budoucí demokratický vývoj této země.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
- (ES) Pane předsedající, rád bych vznesl procesní námitku. Nemám s sebou svoji hlasovací kartu, protože hlasování nebylo v plánu, takže vás prosím, abyste zaznamenal, že chci hlasovat pro to, aby plán práce zůstal beze změn. Při této příležitosti mě nemůže nahradit přístroj.
<SPEAKER ID="031" NAME="Předsedající">
Dámy a pánové, chtěl bych říci všem, kdo mají stejný problém: děkuji, ale prosím vás, abyste si nebrali slovo. Můžeme zaznamenat přání každého z vás, ale tato přání nelze vzít v úvahu pro účely tohoto hlasování ani sčítání hlasů. Jsou zohledněna pouze v zápisu, nikoli za účelem sčítání hlasů. Je mi líto, ale měli byste své hlasovací doklady nosit vždy s sebou, protože hlasování se může konat kdykoli.
<P>
(Parlament návrh odmítl.)
<P>
(Plán práce byl tedy stanoven.)
<P>
(Zasedání bylo přerušeno v 16:05 a pokračovalo v 16:15).

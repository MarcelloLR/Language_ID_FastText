<CHAPTER ID="006-06">
6. Vztahy Evropské unie s Radou pro spolupráci v Perském zálivu (
<SPEAKER ID="085" NAME="Dominique Baudis">
zpravodaj. - (FR) Pane předsedající, rád bych poděkoval stínovým zpravodajům, především panu Howittovi, paní Brepoelsové, paní Brantnerové a paní Jäätteenmäkiové, s nimiž jsem připravil tyto pozměňovací návrhy. Díky těmto pozměňovacím návrhům zpráva v plné míře zohledňuje události, které se v Perském zálivu dějí, a velmi jasně vyjadřuje stanovisko Parlamentu ohledně represí v daném regionu.
<P>
První pozměňovací návrh, nové právní východisko 16, zní:
<P>
" s ohledem na prohlášení vysoké představitelky ze dne 10., 15. a 17. března 2011 a s ohledem na závěry Rady ze dne 21. března 2011 o Bahrajnu a zdůrazňující v této souvislosti plnou podporu svobodě projevu a právu občanů pokojně demonstrovat,"
<P>
To je první pozměňovací návrh; za autentickou je samozřejmě pokládána distribuovaná anglická jazyková verze.
<SPEAKER ID="087" NAME="Dominique Baudis" AFFILIATION="PPE">
(FR) Druhý pozměňovací návrh, bod odůvodnění A, zní:
<P>
"vzhledem k tomu, že současné vztahy mezi EU a GCC vyžadují neustálý přezkum a aktualizaci s ohledem na současný významný a rychlý vývoj na daném území, při němž je třeba pokračovat v podpoře lidských práv a demokracii,"
<SPEAKER ID="089" NAME="Dominique Baudis" AFFILIATION="PPE">
(FR) Nový bod odůvodnění Aa:
<P>
"Aa. vzhledem k tomu, že demonstranti vyjádřili své legitimní demokratické cíle v několika státech GCC; vzhledem k násilné reakci státních orgánů na protest v Bahrajnu, která měla za následek usmrcení, zranění a uvěznění; vzhledem k tomu, že jednotky Saudské Arábie, Spojených arabských emirátů a Kuvajtu dorazily do země pod vlajkou GCC, aby se zúčastnily potlačení demonstrací,"
<SPEAKER ID="091" NAME="Dominique Baudis" AFFILIATION="PPE">
(FR) V bodě 7, za prvním odstavcem, by první odrážka měla nyní mít toto znění:
<P>
" zajistily dodržování lidských práv a základních svobod, se zvláštním ohledem na svobodu projevu a svobodu shromažďování a právo pokojně demonstrovat, a vyslechly je a zohlednily oprávněné požadavky demonstrantů a zajistily jejich bezpečnost,"
<SPEAKER ID="093" NAME="Dominique Baudis" AFFILIATION="PPE">
(FR) Nový bod 7a:
<P>
"7a. vyzývá všechny členské státy v GCC Perského zálivu, aby uznaly pokračující lidové hnutí za demokratické reformy v rámci širšího regionu, a žádá, aby se plně zavázaly s rozvíjejícími se skupinami občanské společnosti podporovat proces skutečné pokojné demokratické přeměny v jejich vlastních zemích s partnery v regionu a s podporou Evropské unie,"
<SPEAKER ID="095" NAME="Dominique Baudis" AFFILIATION="PPE">
(FR) Nový bod. 7b:
<P>
"7b. vyjadřuje své hluboké znepokojení nad násilnou reakcí a použitím síly bahrajnskými orgány vůči demonstrantům a nad účastí zahraničních jednotek pod vlajkou GCC na potlačení demonstrantů, přičemž toto je v silném protikladu k podpoře GCC ochrany občanů požadujících svobodu a demokracii v Libyi; žádá okamžité ukončení násilí vůči pokojným demonstrantům a dialog, který může vést k dalším nezbytným politickým reformám v zemi,"
<SPEAKER ID="097" NAME="Dominique Baudis" AFFILIATION="PPE">
(FR) Nový bod 18a:
<P>
"18a. bere na vědomí prohlášení GCC ze dne 7. března 2011 učiněné v Abu Dhabí, které uvádí, že "Rada ministrů požaduje, aby Rada bezpečnosti přijala nezbytná opatření na ochranu civilního obyvatelstva, včetně bezletové zóny v Libyi", jež přispělo k rozhodnutí Arabské ligy a Rady bezpečnosti OSN vyslovit se pro tuto bezletovou zónu,"

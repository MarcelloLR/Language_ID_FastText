<CHAPTER ID="014">
Rozpočet na rok 2009 - Oddíl III Komise: rozpočtový rámec a priority na rok 2009 (rozprava) 
<SPEAKER ID="066" NAME="Předseda">
Dalším bodem je zpráva Jutty Haugové jménem Rozpočtového výboru týkající se rozpočtu na rok 2009, Oddíl III - Komise: rozpočtový rámec a priority na rok 2009.
<SPEAKER ID="067" NAME="Jutta Haug">
zpravodajka. - (DE) Vážený pane předsedo, paní komisařko Hübnerová, dámy a pánové, letošní rozpočtový postup je výjimečný, poněvadž je poslední, který se řídí pravidly, která se uplatňovala v minulosti. Od příštího roku budeme určovat rozpočet podle postupu stanoveného v Lisabonské smlouvě.
<P>
To znamená, že náš Parlament se bude muset více soustředit, poněvadž budeme muset vyjádřit naši politickou vůli v rozpočtových položkách a rozpočtových číslech v jednom čtení. Už nebudeme moci opravovat, měnit a doplňovat kompromisy, jichž jsme dosáhli, nebo napravovat chyby v druhém čtení.
<P>
Zachované musí být první a jediné čtení a musí sloužit jako zpracovatelný základ pro jednání s Radou do konce tohoto roku. Proto je pro nás důležité, abychom zdůraznili, že společně s rozpočtovým postupem na rok 2009 očekáváme, že se přípravy budou uskutečňovat společně s Radou a Komisí, aby se zajistilo, že uskutečníme rozpočtový postup v souladu s Lisabonskou smlouvou.
<P>
Náš současný rozpočtový postup je však už o něco odlišnější. Na návrh pracovní skupiny pro reformu Parlamentu rozhodl Rozpočtový výbor, že už nebude předkládat naše běžné pokyny jako reakci na roční politickou strategii Komise v podobě úvodního návrhu na usnesení v plénu, ale bude prezentovat náš návrh o rozpočtovém rámci a prioritách na rok 2009. Skupiny jsou odpovědné za usnesení o roční politické strategii, které bude řešit všechny oblasti politiky. My v Rozpočtovém výboru jsme se zaměřili na ústřední rozpočtové otázky, které považujeme za mimořádně důležité a stanovili jsme je v jedenácti odstavcích.
<P>
Mimořádnou pozornost chci obrátit na tři aspekty. Za prvé, je jasné, že naše rozpočtová látka byla střihaná velmi natěsno, tj. že je velmi napnutá. Rozpětí jednotlivých kapitol je velmi malé. Nemůžeme financovat politické priority, které by naléhavě potřebovaly doprovodná rozpočtová opatření, například sehrávání praktické úlohy v politice klimatických změn, aniž by byly ohroženy předcházející priority. Totéž platí pro financování růstu a zaměstnanosti nebo trvale udržitelné Evropy.
<P>
Pokud si například vezmeme kapitolu 1A, vidíme, že za žádných okolností nemůžeme financovat žádné nové agentury s dostupnými zdroji. Budeme se muset držet naší staré, ale jednoduché a vynikajícím způsobem odůvodnitelné zásady "nových úkolů, nových peněz".
<P>
Za druhé, je jasné, že kapitola 4 je chronicky podfinancovaná. Tento obraz je každý rok stejný. Očekáváme, že Komise nám předloží předběžný návrh rozpočtu, ve kterém byly zanalyzované požadavky a který je realistický. Chceme konečně použít nástroj flexibility k účelu, pro který byl zaveden, tedy pro nepředvídané potřeby. Nechceme, aby byl do konce roku zrušen, ať už částečně nebo zcela.
<P>
Za třetí, jsme pevně rozhodnuti informovat Komisi před letními parlamentními prázdninami o našich záměrech týkajících se pilotních projektů a přípravných kroků. Očekáváme, že nám Komise pro tento parlamentní nástroj nechá přiměřené rozpětí k manévrování v předběžném návrhu rozpočtu a udělá to v případě všech kapitol.
<P>
Určitě jsme zaznamenali, že v tabulkách připojených k roční politické strategii na rok 2009 se nenacházejí pilotní projekty a přípravné kroky.
<P>
Na závěr jsme rozhodnuti nejít nad finanční rámec, ale v plné míře si uvědomujeme omezení a problémy, a proto doufáme v dobrou spolupráci s Radou a Komisí.
<SPEAKER ID="069" NAME="Danuta Hübner">
členka Komise. - Vážený pane předsedající, chtěla bych začít tím, že oznámím paní Haugové a ostatním poslancům Parlamentu, že Komise nejen přezkoumala toto usnesení, ale může i souhlasit s podstatným počtem bodů, týkajících se v neposlední řadě zásad rozpočtové disciplíny a zdravého finančního řízení.
<P>
Oceňujeme tuto příležitost výměny názorů v raném stadiu rozpočtového procesu na rok 2009. V tomto duchu také zcela sdílím názor vyjádřený ve vašem návrhu usnesení, že bychom měli začít brát v úvahu důsledky Lisabonské smlouvy na rozpočtový proces.
<P>
Komise rovněž vzala na vědomí neustálou podporu Parlamentu pro rozpočet založený na činnostech a jeho návrh na předložení plánů pilotních projektů a přípravných akcí před příchodem léta. To bezpochyby zlepší možnost bezproblémové a včasné realizace.
<P>
Komise rovněž oceňuje, že Parlament podrobně přezkoumal roční politickou strategii na rok 2009, která byla v březnu předmětem intenzivní diskuse. Roční politická strategie slouží jako konzistentní referenční rámec pro přípravu předběžného návrhu rozpočtu a legislativní a pracovní program Komise, přestože nepředurčuje závěrečný výsledek, který bude brát v úvahu priority Evropského parlamentu a Rady.
<P>
Na tomto základě Komise přijme předběžný návrh rozpočtu na rok 2009. Pokud jde o rozvoj politiky a realizaci programů, rok 2009 je už třetím rokem současného programového období a měl by být rokem konsolidace. Z tohoto důvodu Komise v roční politické strategii nenavrhla žádné podstatné změny ve finančním programování. Navrhla však tři hlavní iniciativy s omezeným vlivem na přidělování finančních zdrojů v roce 2009.
<P>
Za prvé, jako součást naší politiky integrovaného řízení vnějších hranic je v rozpočtu posílení Frontexu, jak už v roce 2008 rozhodl příslušný rozpočtový orgán. Za druhé, s cílem následovat novou strategii EU o Střední Asii přijatou Radou v červnu 2007, Komise navrhuje předběžnou pomoc této oblasti v roce 2009, při dodržení stejného množství celkových přidělených prostředků během celého období. Za třetí, podle plánu z konference na Bali, navrhla zvýšení podpory pro životní prostředí a trvale udržitelné řízení přírodních zdrojů v rozvojových zemích. Během přípravy těchto návrhů se Komise snažila pečlivě omezit vliv na dostupné odchylky a bude v tom pokračovat při předkládání svého předběžného návrhu rozpočtu.
<P>
Téma uzavřu zdůrazněním důležitého bodu. Během rozpočtového postupu na rok 2008 se dohodlo mnoho společných prohlášení v souvislosti s agenturami, výkonnými i centralizovanými, a podrobnými informacemi, které by měly být dostupné rozpočtovému orgánu. Komise zavede tato ustanovení během rozpočtového postupu na rok 2009 a jsem si jista, že to poskytne Parlamentu jasnější obraz o dostupných zdrojích.
<SPEAKER ID="070" NAME="László Surján">
jménem skupiny PPE-DE. - (HU) Děkuji za možnost promluvit, pane předsedající. Jsem si jistý, že zpráva Jutty Haugové získá podporu Parlamentu a gratuluji jí k vykonané práci. Nyní bych rád vyjádřil několik myšlenek.
<P>
První je, že Parlament se snaží se svázanýma rukama vypracovat rozpočet s cílem čelit novým problémům. Právě jsme o nich slyšeli. Podporujeme zlepšenou úlohu pro růst a tvorbu pracovních míst, poněvadž toto bude jedním z klíčových prvků rozvoje nedostatečně rozvinutých regionů, nebo by mělo být. Těší mě, že Komise má tento bezpečný několik rukou a svého zástupce s odpovědností za regionální rozvoj.
<P>
Velmi důležitým bodem v této zprávě je, že evropští občané musí být informováni o tom, jak se utrácejí jejich peníze a jak jsme se zavázali vynakládat jejich peníze s cílem získat co nejvyšší hodnotu.
<P>
Čekáme na ratifikaci Lisabonské smlouvy a nemůžeme se chovat, jako kdybychom doufali, že se na konci roku zničehožnic, či jak se říká, jako zajíc vytažený z klobouku, zázračně objeví dohoda regulující naši práci. Musíme naši práci nasměrovat k tomuto cílu. Evropská lidová strana hlasuje pro tuto zprávu a doufá, že pozměňující a doplňující návrhy získají podporu, především ty, které se týkají malých a středních podniků.
<P>
Nemohu však zcela souhlasit s paní Haugovou, že jednáme včas. Předcházející rozpočet bude muset zůstat v platnosti a my ho můžeme odsouhlasit, jen když bychom nějakou šťastnou náhodou předem požadovali položky, které podporuje i Komise. Budeme si muset řádně promyslet, jak to uděláme v budoucnosti, aby Parlament mohl posílat Komisi svou vlastní zprávu dříve. Velmi pěkně vám děkuji za pozornost.
<SPEAKER ID="071" NAME="Göran Färm">
jménem skupiny PSE. - (SV) Vážený pane předsedající, jak řekla paní Haugová, toto je poslední rozpočet podle starého modelu, přinejmenším pokud se ratifikuje nová smlouva, ale je to rovněž rozpočet, který je úvodem k dlouhodobější rozpočtové reformě. Zároveň samozřejmě směřujeme k střednědobému přezkoumání. Neboť je to tak, je přirozené, že vnímáme rozpočtové záležitosti z dlouhodobější perspektivy.
<P>
Zvažujeme, a to je v prohlášení zásadní , že důležité nové politické priority musí být také potvrzené v rozpočtu. V současnosti máme například jednoznačně nedostatečné zdroje v kapitole 1, trvale udržitelný růst atd. a v kapitole 4. Proto očekáváme odvážný návrh Komise týkající se střednědobého přezkumu, ale musíme také začít tak včas jako rozpočet na příští rok.
<P>
Chceme nastolit několik bodů, které jsou zvláště důležité. Za prvé, mám na mysli klimatickou a energetickou politiku. Jsem zpravodaj pro rozpočet Výboru pro průmysl, výzkum a energetiku a máme, například, zásadní strategický plán pro energetické technologie, plán SET, opatření pro energetickou účinnost a tak dále, přičemž ve všech těchto případech máme nedostatečné rozpočtové zdroje.
<P>
Druhý bod, který zvažuji, je kapitola 4, především všechno, co se děje na Balkáně. Minulý rok jsme měli velkou diskusi o investicích v Kosovu. Tyto investice musí pokračovat a musí být dlouhodobé. Kromě toho se musí uskutečňovat ve stejné době jako nalezení dodatečné podpory na pomoc Srbsku a Bosně, aby se přiblížily k EU.
<P>
Třetí věcí, na kterou bychom se rádi zaměřili, je kvalita rozpočtu. Někdy jsme například měli spíše více pilotních projektů a přípravných akcí. Nyní bychom se měli více zaměřit na to, abychom zajistili, že se tyto druhy opatření skutečně úspěšně realizují. Jednou z věcí, o kterých přemýšlím, je můj vlastní návrh týkající se zachování kulturního dědictví válkou rozděleného Balkánu. Musíme teď zajistit, aby se toto skutečně stalo stálou investicí.
<P>
Čtvrtou oblastí, o které uvažuji, je potravinová krize. Nyní jsme v situaci, ve které může mít rostoucí cena potravin opravdu vliv na rozpočet EU. Nesmíme to ignorovat.
<P>
Můj závěr je takový, že v měnící se společnosti musíme být připraveni měnit i rozpočet EU.
<SPEAKER ID="072" NAME="Anne E. Jensen">
jménem skupiny ALDE. - (DA) Vážený pane předsedající, jak už mnozí uvedli, rok 2009 bude pro EU v mnohých směrech zajímavým rokem. Volby do Evropského parlamentu a jmenování nové Komise, společně s předpokládaným vstupem Lisabonské smlouvy v platnost dost ztíží praktickou činnost v souvislosti s rozpočtem na rok 2009. Proto jsme se rozhodli umožnit, aby byl letošní rozpočet všeobecným testem nových pravidel, abychom mohli získat zkušenosti. V budoucnosti bychom měli začít s rozpočtovým procesem dříve a lépe zapojit technické výbory. Kromě toho bych ráda poděkovala zpravodajce paní Haugové za její výborné iniciativy v této souvislosti.
<P>
Dnes jednáme o prvních oznámeních týkajících se rozpočtu EU na rok 2009. Je samozřejmě důležité, aby existovalo jasné propojení mezi politickými prioritami před zavedením i po jejich zavedení do výročního legislativního programu Komise tak, aby byl rozpočet EU integrovaným politickým nástrojem. V tom tkví problém, neboť víceletý finanční rámec je v mnohých bodech příliš napjatý. EU má nyní společnou energetickou a klimatickou politiku, i když ještě neexistuje společné financování na její podporu. Složka rozpočtu, jíž se financuje výzkum, inovace, vzdělávání a doprava, je jednoznačně nepřiměřená. Podobně jsou příliš napjaté i rámce právní a azylové politiky a politiky kultury a zdravotnictví. Kromě toho je chronicky podfinancovaná zahraniční politika EU - priority jako Kosovo a Palestina naznačují výzvy, jimž čelíme. Proto je důležité, abychom nyní jednali o nadcházejícím střednědobém přezkoumání rozpočtu s cílem zajistit, aby mohla EU nadále financovat důležité politické priority po roce 2009. Potřebujeme flexibilitu a lepší příležitosti ke změně priorit v rámci.
<SPEAKER ID="073" NAME="Zbigniew Krzysztof Kuźmiuk">
jménem skupiny UEN. - (PL) Vážený pane předsedající, paní komisařko, jménem skupiny UEN bych rád v rozpravě upozornil na následující záležitosti o rozpočtových prioritách na rok 2009.
<P>
Za prvé, pokud Lisabonskou smlouvu ratifikují všechny členské státy, budou v roce 2009 pravomoci přesunuté z členských států na EU, přičemž tak dají Evropské unii nové oblasti odpovědnosti. Toto bude mít podle mého názoru výrazný vliv na výdaje rozpočtu Unie.
<P>
Za druhé, rok 2009 bude podle předpovědí odborníků nejpravděpodobněji pátým bezprostředně následujícím rokem, ve kterém budou trvale růst ceny potravin. To způsobí rostoucí sociální problémy v chudších členských státech a i v zemích, kterým Evropská unie poskytuje potravinovou pomoc. Rozpočet Unie na rok 2009 by měl umožňovat více podpory pro růst zemědělské výroby v Evropě, stejně tak pro vývoz zemědělské produkce z Unie.
<P>
Konečně můj třetí bod se týká boje proti klimatickým změnám, což je jednou z rozpočtových priorit na rok 2009. Představuje další zátěž pro hospodářství členských států, naneštěstí, bez tolerování zaostávání v jejich rozvoji. Z tohoto důvodu se nové členské státy ocitnou v mimořádně složité situaci, což v jejich případě může vést k vážným a škodlivým hospodářským a sociálním následkům.
<SPEAKER ID="074" NAME="Esko Seppänen">
jménem skupiny GUE/NGL. - (FI) Vážený pane předsedající, paní komisařko, zpravodajka, paní Haugová, ve své práci dokazuje nesmírnou odbornou zdatnost a profesionalitu. Naše skupina podporuje výzvu v zprávě o solidaritě v rámci Unie a rovnováze v regionálním rozvoji a chce dosáhnout vyšší transparentnost a přehlednost v rozpočtu.
<P>
Je důležité, abychom v roce 2009 věnovali pozornost střednědobému přezkoumání rozpočtového rámce na následující roky, i když výsledek nových jednání ještě nebude mít vliv na rozpočet příštího roku. Naše skupina vždy tvrdila, že rozpočtu Unie chybějí nástroje pro tvorbu sociálního rozměru EU. To je jeden z důvodů, proč jsme neakceptovali závěrečné návrhy rozpočtu v prosinci.
<P>
Naše skupina rovněž věří, že Unie bude pokračovat v militarizaci, pokud se přijme Lisabonská smlouva. Přidá nové prvky k práci Unie: bezpečnost a obranná politika a stálá strukturální spolupráce. Pozorujeme, jak Rada neustále navrhuje nové rozpočtové prostředky do rozpočtu Unie a jak je Parlament připraven je přijmout. Snaha zahrnout aténský mechanismus financování do společného rozpočtu je závěr, který člověk získá z rozhodnosti, s níž Rada přistupuje k militarizaci Unie a z jejích stálých výzev ke zvýšení vojenských rozpočtových prostředků.
<P>
Rovněž poznamenáváme, že rozpočet na příští rok neobsahuje jasnou rozpočtovou politiku týkající se nákladů, které vzniknou Unii za Kosovo, a způsobunjejich zaplacení. Vynořují se nepředvídané náklady za závazky některých členských států. Týkají se závazků vůči podpoře národní nezávislosti etnického společenství, což je v evropském kontextu jedinečné.
<SPEAKER ID="075" NAME="Margaritis Schinas" AFFILIATION="PPE-DE">
(EL) Vážený pane předsedající, dnes otvíráme rozpočet na rok 2009 s jeho různými zvláštnostmi. Je to poslední rozpočet současného parlamentního období a Barrosovy Komise. Se vší pravděpodobností to bude první rozpočet, který zapadne mezi současný a nový legislativní rámec. Tento rozpočet přinese Lisabonská smlouva, a jak víte, přidává Evropskému parlamentu mnohé důležité oblasti pravomocí.
<P>
Když existuje mnoho oblastí pravomoci, obyčejně existuje i mnoho odpovědnosti. V této souvislosti bych rád uvedl čtyři body o rozpočtu na rok 2009. První bod je skutečnost, že rozpočtu je třeba přidat hodnotu společenství, a nejen mu dát zdání konce etapy. Těší mě, co řekla paní komisařka. Například posílení agentury Frontex je kvalitativním prvkem, který naznačuje, že ještě i v posledním roce pětiletého cyklu Komise a Parlamentu dokážeme bojovat s novými problémy.
<P>
Za druhé, tento rozpočet musí podporovat rozvoj, a ne financovat mikroprogramy a skromné priority. V převládající atmosféře hospodářské krize, která nás obklopuje, musíme zdůraznit problémy, které vyžadují reakce podporující rozvoj.
<P>
Za třetí, pro každou novou politickou prioritu musíme mít i nové možnosti financování. Zjednodušeně - nové cíle znamenají nové peníze.
<P>
Konečně, neboť rok 2009 bude volebním rokem, vyzývám Komisi. Když nám představujete předběžný návrh rozpočtu, dělejte to jednoduše a srozumitelně. Nastal čas, aby občané Evropy mohli jednoduše porozumět rozpočtu, který se jich týká.
<SPEAKER ID="076" NAME="Costas Botopoulos" AFFILIATION="PSE">
(EL) Vážený pane předsedající, dámy a pánové, věřím, že dnešní diskuse o zprávě paní Haugové představuje první důležitý krok směrem k politizaci rozpočtového procesu. Tak či onak, rok 2009 bude rok přeplněn politickou aktivitou pro Evropu a náš Parlament: budou se konat parlamentní volby, doufám, že se zavede Lisabonská smlouva a v samotném Parlamentu se vykoná dost vysoký počet změn. Uprostřed celého tohoto vývoje projde rozpočet zásadními změnami. To je to, co se v této zprávě připravuje vzhledem k politice.
<P>
Dovolte mi zaměřit se na čtyři důležité body v procesu a zprávě. Za prvé, je důležité reagovat včas a připravit se na novou situaci. Další rozpočet, který, jak jsme všichni uvedli, bude první podle nového postupu, se musí zakládat na už položených základech tak, aby mohl správně fungovat.
<P>
Rád bych zdůraznil druhý bod, poněvadž skupina socialistů v Evropském parlamentu k němu vyzývá už mnoho let: otevření procesu ostatním výborům. Zde je iniciativa zpravodajky velmi důležitá. O politických prioritách jsme diskutovali nejen s Rozpočtovým výborem, ale také s ostatními výbory.
<P>
Za třetí, musíme se snažit nyní i každý rok uvažovat o politických prioritách Parlamentu podle toho, co obsahuje rozpočet. Domnívám se, že tyto priority představují primární otázky, jako jsou velká témata chudoby, zemědělství, rozvoje a technologií.
<P>
Za čtvrté, a konečně už končím, pane předsedající, jsou důležité pilotní programy. Dávají nám rozhodující pohled na to, co se v EU stane v následujících letech.
<SPEAKER ID="077" NAME="Pedro Guerreiro" AFFILIATION="GUE/NGL">
- (PT) Vážený pane předsedající, v rámci důležitých aspektů ovlivňujících rozpočet na rok 2009 je plánovaný přezkum rozpočtu Společenství. Přesná podoba tohoto přezkumu se ještě musí vymezit, ale obáváme se některých cílů, které už byly naznačeny při přezkumu.
<P>
Kromě toho, se zřetelem na pokyny přijaté Komisí a Radou je jasné, že se bude opakovat to, co se stalo v letech 2007 a 2008, konkrétně, že výdaje opět překročí limity stanovené víceletým finančním rámcem, který je už nyní nedostatečný pro pokrytí potřeb skutečné sociální soudržnosti v Evropské unii. Kromě toho se objevuje stále víc znaků toho, že prostředky přidělené na "výdaje" na sociální soudržnost nebudou využity. Zároveň rostou prostředky přidělené na vnější akci EU, konkrétně na zásahy na scéně ozbrojených konfliktů, což odmítáme.
<P>
V krátkosti, málo prostředků na priority, se kterými souhlasíme, a lepší financování priorit, které odmítáme.
<SPEAKER ID="078" NAME="Reimer Böge" AFFILIATION="PPE-DE">
(DE) Vážený pane předsedající, dámy a pánové, chci začít výraznou podporou slovům zpravodajky a rovněž výzvou vůči parlamentním výborům expertů, aby se skutečně soustředili na projekty s evropskou přidanou hodnotou vzhledem k neprodlenému, doufám, zvážení pilotních projektů a přípravných činností.
<P>
Zároveň s oslovením Komise a Rady mi dovolte dodat, že během diskuse konečně chceme odpověď na otázku, jak nakonec můžeme vrátit zdraví naší zahraniční a bezpečnostní politice, které trpí několikaletým chronickým podfinancováním, abychom ukončili každoroční spory v této oblasti, které nikomu neprospívají a škodí Komisi i Radě.
<P>
Paní komisařka řekla, že bude reagovat na výsledek konference na Bali v předběžném návrhu rozpočtu v souladu s vytvořením nové asijské strategie. Já bych však rád věděl, kdy Komise zamýšlí předložit návrhy rozpočtových důsledků reformní smlouvy na období do roku 2013. Nebo máme čekat na další finanční programové období? Konečně, my se tu zabýváme novými aspekty imigrační politiky, změn klimatu, energetické politiky, soudní spolupráce a zahraniční a bezpečnostní politiky. O těchto věcech jsme neslyšeli nic.
<P>
Dovolte mi dodat, že v souvislosti s tímto rozpočtovým postupem musíme vytvořit rámec pro zavedení nové smlouvy, když bude ratifikovaná, což znamená, že s potřebnou péčí a citlivostí musíme vzít v úvahu potřebu úpravy dohod v souvislosti s ratifikačním postupem i s právním základem. To je nejdůležitější. Jsou tu tři aspekty. Kde potřebujeme předběžné dohody, aby se zajistil vhodný přechod od staré smlouvy k nové? Kde potřebujeme přechodné dohody, aby se zajistila právní jistota? A kde budeme potřebovat trochu víc času, abychom získali následné smlouvy v úplné platnosti na základě potřebných legislativních postupů?
<P>
Chci, aby bylo zcela jasné, i následujícímu francouzskému předsednictví, že jakékoli dohody, kterých můžeme dosáhnout se zřetelem na tyto tři aspekty, budou záviset na výsledcích a že si musíme zachovat určitou míru flexibility, abychom od začátku nevytesávali všechno z kamene a potom to nemuseli rozbíjet kladivem.
<SPEAKER ID="079" NAME="Jan Mulder" AFFILIATION="ALDE">
(NL) Vážený pane předsedající, nejprve popřeji Jutte Haugové bon courage v tomto důležitém úkolu, který na sebe již podruhé bere. Rok 2008 bude nakonec velmi důležitým rokem, nejen proto, že musíme navrhnout běžný rozpočet na rok 2009, jak mnoho řečníků uvedlo, ale také proto, že musíme vypracovat postup ke schválení rozpočtu na rok 2010 podle nové Smlouvy. Tento rok nastává čas ukázat přesně, co Parlament dokáže, a co ne.
<P>
V zemědělství stále výrazně chybí přehlednost. Z pečlivého čtení smlouvy se zdá, že Rada může v této době jednostranně stanovovat ceny a kvóty. Jak to souhlasí s našimi novými rozpočtovými pravomocemi týkajícími se zemědělství v případě kategorie II? Měli bychom mít stejné pravomoci. Vyřešení tohoto problému musí být prioritou. Potravinová a energetická politika zůstává důležitá a možná to dokážeme vyřešit v rámci 5% odchylky, kterou nám poskytuje meziinstitucionální dohoda. Naléhám na Komisi, aby se nad tím zamyslela.
<SPEAKER ID="080" NAME="Ville Itälä" AFFILIATION="PPE-DE">
(FI) Vážený pane předsedající, vážená paní komisařko, chci poděkovat zpravodajce, paní Haugové za její vynikající práci a spolupráci. Prokázala profesionalitu, a pokud bude tato spolupráce pokračovat, je v této rozhodující fázi rozpočet určitě předurčený ke šťastnému výsledku na konci roku.
<P>
Je pro nás rozpočet dostatečně transparentní, abychom dokázali získat důvěru veřejnosti, když se v roce 2009 budou konat volby? Zároveň se však připravujeme na dobu po vstoupení Lisabonské smlouvy v platnost, a toto platí především pro zahraniční politiku, a je třeba, abychom se připravili na dobu, kdy i Parlament ukáže, že má vůli přispět k tomuto novému přístupu k zahraniční politice.
<P>
Chci říci něco důležitého, dokud se tento rozpočet ještě navrhuje. Doufám, že Komise vytvoří iniciativu, kterou by mohl potom zpravodaj rozvíjet. Souvisí to se strategií pro oblast Baltského moře. Slyšel jsem, že Komise pracuje na takové strategii, a rovněž jsem slyšel, že Švédsko, až bude nakonec v předsednictví, zamýšlí udělat ze strategie pro oblast Baltského moře nejvyšší prioritu.
<P>
Tato strategie bude bezvýznamná, pokud za ní nebudou stát peníze. V současnosti máme tu a tam mnoho různých pilotních projektů. Pokud jde o finance a politiku, je celá tato baltská politika poslepovaná z kousků. Proto potřebujeme samostatnou kapitolu s názvem Strategie pro oblast Baltského moře, abychom mohli realizovat správnou politiku na ochranu životního prostředí, správnou dopravní politiku a také správnou energetickou politiku, poněvadž víme, že plynovod bude veden přes Baltské moře z Ruska do Německa. Proto potřebujeme tuto iniciativu a doufám, že Komise nějakou při této příležitosti prokáže.
<SPEAKER ID="081" NAME="Valdis Dombrovskis" AFFILIATION="PPE-DE">
(LV) Vážený pane předsedající, dámy a pánové, z úhlu pohledu postupu je možné vnímat rozpočet EU na rok 2009 jako přípravu na dvě důležité záležitosti. Za prvé, ratifikací Lisabonské smlouvy se rozpočtový proces EU výrazně mění a je třeba, abychom vykonali potřebnou přípravnou práci s cílem zajistit přehlednost a úspěšnou práci na rozpočtu Evropské unie na rok 2010. Za druhé, je třeba, abychom urychlili přezkoumání rozpočtu EU včetně záležitostí týkajících se reformy společné zemědělské politiky a rabatu Spojeného království, aby se zajistila úspěšná střednědobá zpráva o finanční vyhlídce. Politické priority stanovené Evropskou komisí na rok 2009 - podpora hospodářského růstu a zaměstnanosti, boj proti klimatickým změnám a posílení trvale udržitelného rozvoje - je třeba schválit, ale musí být zavedené s potřebnou podporou z rozpočtu EU. Bohužel omezená suma rozpočtu v rámci stropu stanoveného ve finančním rámci znamená, že zdroje na financování nových priorit je třeba hledat v omezeném existujícím rozpočtu a že musíme přerozdělit zdroje. Je možné, že budeme muset změnit omezení získávání jednotlivých zdrojů z rozpočtu EU. Například v současnosti platné omezení týkající se strukturálních fondů, že jen 3 % z příslušného operačního programu mohou být nasměrované k opatřením na zlepšení energetické účinnosti, nedovoluje novým členským státům přezkoumat své priority na získání strukturálních fondů v souladu s novými prioritami evropské energetické strategie a klimatických změn. Děkuji vám za pozornost.
<SPEAKER ID="082" NAME="Ingeborg Gräßle" AFFILIATION="PPE-DE">
(DE) Vážený pane předsedající, vážený pane komisaři, dámy a pánové, ráda bych vyjádřila názor na dva prioritní body, konkrétně na kritiku zpravodajky, že rozpočtování EU není dostatečně transparentní, a na personální politiku Komise.
<P>
Jako zpravodajka pro rozpočet žádám Komisi, aby řešila rozpočtovou transparentnost a předložila návrhy na další plánovanou reformu rozpočtového systému. Informace obsažené v aktuálním rozpočtu jsou absolutně nepřiměřené a tyto seznamy čísel pro nás vlastně vůbec nejsou užitečné. Dosud Komise vytváří množství doprovodných dokumentů, což jen snižuje hodnotu samotného rozpočtu. Proč se nezahrne více informací do samotného rozpočtu hned na začátku, což by odstranilo potřebu požadovat některé zprávy a dělalo radost Komisi i Parlamentu. Budu pracovat na těchto základech pro další rozpočtovou reformu a chtěla bych požádat své kolegy poslance, i v této fázi, aby podpořili předběžné činnosti, poněvadž bych byla ráda, aby se na toto téma uskutečnilo několik studií.
<P>
Mým druhým bodem je toto: Parlament ve svém prosincovém usnesení o rozpočtu na rok 2007 vyzýval k vytvoření zprávy o pokroku týkající se prověřování personálu, kterou chtěl mít do 30. dubna 2008. Předpokládám, že tuto zprávu získáme za několik dní. Toto prověřování, o něž žádal Parlament, se nyní změnilo v jeden z hlavních příběhů o úspěchu Barrosovy Komise. Předseda Komise se sám pasuje do pozice reformátora, ale tak může být vnímaný, jen pokud z tohoto prověřování vyvodí závěry před koncem funkčního období své Komise. To znamená, že musí kriticky přezkoumat decentralizaci a podniknout v tomto směru první kroky.
<P>
Dluží to nejen daňovým poplatníkům a Parlamentu, ale i svému personálu, který v současnosti mrhá časem a schopnostmi na příliš administrativy a byrokracie, interně vykonávané. Komise to dluží i sobě se zřetelem k výzvám, kterým čelí EU, a k důležitým řídicím úkolům, které podniká, věříme, že i vzhledem k rozpočtu na rok 2009, který, jak víte, neobsahuje žádné nové položky, může mít s těmito úkoly úspěch jen tehdy, pustí-li se i do přiměřených opatření a změn v rámci administrativy.
<SPEAKER ID="083" NAME="Péter Olajos" AFFILIATION="PPE-DE">
(HU) Děkuji vám, pane předsedající. Jako jeden z těch, kdo připravovali návrh rozpočtu na rok 2009, bych rád poděkoval Jutte Haugové a Lászlóvi Surjánovi za jejich důkladnou přípravnou práci. Na to, abychom dokázali vytvořit výsledek s dobrým koncem, jsme museli být disciplinovaní a vzájemně sladění, neboť jsme často museli prozkoumávat nové cesty. Můžeme zcela důvěřovat otázkám týkajícím se ochrany životního prostředí v částech roční politické strategie, které jsou známé. Vítám všechny tři iniciativy Komise. Jako člena delegace pro Střední Asii mě potěšila především nová strategie Evropské unie pro Střední Asii a zvýšená podpora. Rovněž vítám záměr Komise podporovat postupy trvale udržitelného rozvoje v rozvojových zemích, především pokud jde o biologickou rozmanitost a energie. Není to jen naše morální povinnost. Je to v našem vlastním zájmu. Jsem přesvědčený, že s kolegy poslanci dokážeme předložit mnohé výzkumné projekty na podporu, neboť přesně to očekávají naši občané. Velmi pěkně vám děkuji.
<SPEAKER ID="084" NAME="Danuta Hübner">
členka Komise. - Vážený pane předsedající, ráda bych opět poděkovala paní Haugové za zprávu a také všem řečníkům za jejich poznámky: nejen za ty, které se týkaly přímo rozpočtu na rok 2009, ale i za poznámky, které směřovaly za rok 2009, které jsou velmi užitečné v kontextu naší reflexe politického programu a budoucí reformy rozpočtu.
<P>
Pokud jde o strategii pro oblast Baltského moře, ráda bych reagovala na dva velmi konkrétní body, které byly předloženy. Za prvé, o strategii pro oblast Baltského moře: Komise na této strategii pracuje a já mám tu čest předsedat práci mezi útvary na této strategii. Předpokládá se, že bude na programu švédského předsednictví, což znamená druhou polovinu roku 2009. Jsme však v etapě konzultací a zkoumání situace v regionu a také zvažování nápadů pro tuto strategii. Se zřetelem na rozpočtové důsledky je předčasné o ní nyní hovořit.
<P>
Pokud jde o novou Smlouvu a následky pro politický program, jedna věc jsou následky Lisabonské smlouvy na institucionální změnu a nové právní rámce.
<P>
Druhá věc je politický program, a jak víte, Rada i Komise se v současnosti věnují zvažování a velmi konkrétní práci, především na právních rámcích a nových institucionálních výzvách. Uskutečňují se také úvahy o politickém programu, jak víte, kvůli požadavku přezkoumat rozpočet. Věřím, že do konce tohoto roku, nebo na začátku roku 2009, předloží Komise nový politický program, a až potom bude možné zvážit rozpočtové důsledky a postarat se o to vhodným způsobem a s přiměřenou odpovědností.
<P>
Pokud jde o transparentnost, všimla jsem si všech bodů týkajících se výsledků prověrek a předložím je především komisařce Grybauskaitëové, ale myslím, že i celému kolegiu, a ráda bych potvrdila, co jste právě řekl.
<P>
Se zřetelem na rok 2009, chápu to tak, že nyní si uvědomujeme pokyny, které byly vyjádřeny oběma křídly rozpočtového orgánu. Předběžný návrh rozpočtu se bude zakládat na zdravých odhadech potřeby dosáhnout všechny ty priority, které už jsou odsouhlasené a které jsou před námi. Není pochybností, že Komise bude potřebovat dobrou a neustálou spolupráci s vámi, aby dosáhla těchto výsledků. Ráda bych také uvedla, že dobrá spolupráce bude rozhodující i v souvislosti s dlouhodobými výzvami v institucionálním i politickém programu. Děkuji vám velmi pěkně za diskusi.
<SPEAKER ID="085" NAME="Jutta Haug">
zpravodajka. - (DE) Vážený pane předsedající, děkuji všem řečníkům v této diskusi. Jsem samozřejmě vděčná za přání a pochvaly, které jsem dostala. Dovolte mi také poděkovat paní komisařce.
<P>
Pokud jsem to správně pochopila, Komise nás podporuje celou dobu a slibuje předběžný návrh rozpočtu, ve kterém bude zohledněno všechno, co chceme, aby se zohlednilo. Opět jsme vyjasnili naše priority. Není jich ani málo, pokud jde o počet, a ani nejsou úplně malé: boj proti klimatickým změnám, vytváření růstu a zaměstnanosti, sociální Evropa, výzkum, odborná příprava, vzdělávání, pomoc nejchudším zemím na světě, plnění našich úloh ve světě. Není opravdu lehké všechno toto financovat.
<P>
Přeji si, aby Rada poslouchala, poněvadž by to potom viděla, že - díkybohu! - všechny, nebo přinejmenším téměř všechny, parlamentní skupiny, tu stojí sjednoceny. Za to srdečně děkuji všem zainteresovaným.
<SPEAKER ID="086" NAME="Reimer Böge" AFFILIATION="PPE-DE">
(DE) Vážený pane předsedající, paní komisařka Hübnerová právě řekla, že Komise i Rada už pracují na záležitostech týkajících se transpozice Lisabonské smlouvy. To je úžasné! Jako předseda Rozpočtového výboru však jménem myslím všech poslanců trvám na tom, aby se s Parlamentem nezacházelo jako s druhořadou institucí, ale jako s rovnocenným partnerem, kromě jiného i vzhledem k předkládání oficiálních a neoficiálních dokumentů o všem, co bude třeba v nadcházejících měsících prodiskutovat a společně projednat. Pokud se toto nezabezpečí, koncem roku budeme na konci procesu čelit zásadním problémům.
<P>
Je v zájmu Komise a Rady, aby zajistily zcela stejné zacházení i v informační politice, pokud jde o dokumenty a záležitosti, které se zvažují.
<SPEAKER ID="087" NAME="Danuta Hübner">
členka Komise. - Vážený pane předsedající, jen bych ráda velmi jasně řekla, že si nedokážu představit, že by tyto tři instituce nespolupracovaly. Předpokládám, že totéž platí, pokud jde o spolupráci Parlamentu s Komisí a Radou.
<P>
Toto je naše společná smlouva, náš společný výdobytek a náš společný úkol. Mohu jen předat vaše slova panu předsedovi Barrosovi, ale jsem si jistá, že každý si v plné míře uvědomuje tuto odpovědnost.
<SPEAKER ID="088" NAME="Předsedající">
Rozprava je ukončena.
<P>
Hlasování se bude konat v úterý 22. dubna 2008.
<P>
Písemná prohlášení (článek 142)
<SPEAKER ID="999" NAME="Nathalie Griesbeck  " AFFILIATION="ALDE">
písemně. - (FR) Lisabonská smlouva, která by měla vstoupit v platnost 1. ledna, přinese nebývalé posílení výsad Parlamentu. Před koncem tohoto roku budeme muset podepsat meziinstitucionální dohodu a vzít přitom v úvahu rozšíření spolurozhodování a konec rozdílu mezi povinnými a nepovinnými výdaji.
<P>
V této souvislosti bychom měli zdůraznit, že jsme odhodlaní tlačit náš případ v střednědobém projednávání finančního rámce na období 2007-2013 a prostřednictvím politického přeorientování se, které chceme dosáhnout, na základě rozpočtu, který má zcela stejné rozměry jako naše ambice a nepodkopává zásady solidarity, které považujeme za důležité. I když se musíme stále starat o to, aby byly naše politiky účinnější, budeme muset dávat pozor na jakékoli možné snahy o znovuznárodnění společné zemědělské politiky a regionálních politik.
<P>
Důležité je také to, že bychom měli být schopni umožnit vznik nových a užitečných politik prostřednictvím rozpočtových nástrojů, které má k dispozici Parlament v podobě nástroje flexibility, pilotních projektů a přípravných činností.
<P>
Kromě toho je třeba, aby Evropská komise zvýšila rozpočtovou transparentnost tak, abychom mohli řádně monitorovat využívání veřejných zdrojů.
<SPEAKER ID="089" NAME="Gábor Harangozó  " AFFILIATION="PSE">
písemně. - Měli bychom se připravit na změny, které se mají uskutečnit v roce 2009 vstupem Lisabonské smlouvy v platnost a evropskými volbami, neboť budou mít zásadní vliv na rozpočet. Nově zvolený Parlament a jmenovaná Komise se budou dokonce muset zabývat novými rozpočtovými postupy.
<P>
Proto je třeba představit na rok 2009 transparentní a životaschopný rozpočtový rámec a priority. Vedle jiných aspektů je důležité zajistit, aby rozpočet spojoval priority s dostatečnými zdroji. S potěšením poznamenávám, že naše zpravodajka, paní Haugová, klade důraz na význam zásady solidarity jako na jeden ze základních stavebních kamenů evropských politik, především vzhledem ke kohezi a strukturálním politikám.
<P>
S novými výzvami a novou interinstitucionální rovnováhou v rámci institucionálního trojúhelníku je důležitější zajistit soudržnost mezi politickými prioritami a finančními prostředky, které byly zpřístupněny. Rostou obavy, že změna priorit směrem ke konkurenceschopnosti, klimatickým změnám nebo trvale udržitelnému rozvoji by se mohla uskutečnit na náklady rozpočtů jiných priorit. Přidávání nových priorit v budoucnosti by za žádnou cenu nemělo ohrozit dosažení dalších politických priorit, jako například solidarity.
<SPEAKER ID="090" NAME="Monica Maria Iacob-Ridzi  " AFFILIATION="PPE-DE">
písemně. - (RO) Ráda bych zdůraznila určité aspekty související s článkem znovu potvrzujícím význam zásady solidarity v této zprávě.
<P>
Kohezní politika nadále čerpá jednu třetinu z ročního rozpočtu Evropské unie. Ani tak však nemůžeme ignorovat skutečnost, že tato oblast se stává čím dál méně zajímavou v porovnání s nárůsty zaznamenanými v politice konkurenceschopnosti v oblasti hospodářského růstu a zaměstnanosti. Například v porovnání s rokem 2007 linie rozpočtu 1a - na konkurenceschopnost, zaznamenal nárůst ve výši 18,4 %, zatímco 1b - která pokrývá oblast soudržnosti - jen 3,1% nárůst.
<P>
Kromě toho bychom měli zvážit účinky zavedení Lisabonské smlouvy na politiku soudržnosti. Strukturální fondy - které jsou v současnosti nepovinnými výdaji a v nichž má Parlament poslední slovo v rozpočtovém procesu - se stanou předmětem společného rozhodnutí Rady ministrů a Parlamentu. Přesto je však známe, že každý rok Rada vykonává důležité snížení evropských finančních prostředků určených pro politiku soudržnosti.
<P>
Z tohoto důvodu věřím, že je velmi důležité dosáhnout cíle Lisabonské strategie, avšak bez toho, abychom zanedbali rozdíly, které nadále existují mezi evropskými regiony.

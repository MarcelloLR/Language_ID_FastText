<CHAPTER ID="004-01">
1. Nominace do parlamentních výborů: viz zápis
<P>

<SPEAKER ID="010" NAME="Rebecca Harms" AFFILIATION="Verts/ALE">
(DE) Pane předsedající, včera jsme se dozvěděli velmi smutnou zprávu. V čečenském městě Groznyj byla zavražděna novinářka Natalja Estěmirovová, kterou jsme všichni v naší skupině velmi dobře znali. Byla unesena v Grozném a pak ji našli mrtvou nedaleko hranice mezi Čečenskem a Ingušskem. Natalja Estěmirovová pracovala s obrovským úsilím a nadšením pro organizaci na obranu lidských práv Memorial působící v Čečensku. Žádáme vás proto o souhlas, abychom minutou ticha uctili památku této velmi zapálené novinářky, která v první linii bojovala za svobodu a lidská práva v Čečensku.
<P>
(Potlesk)

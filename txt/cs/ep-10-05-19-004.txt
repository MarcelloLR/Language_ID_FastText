<CHAPTER ID="004">
Termíny dílčích zasedání
<SPEAKER ID="102" NAME="Předsedající">
Než přikročíme k hlasování, musím vás informovat, že na svém posledním zasedání 12. května se Konference předsedů rozhodla v souladu s článkem 134 jednacího řádu uspořádat mimořádné zasedání, které se uskuteční ve středu 23. června od 15 do 17 hodin. Na tomto zasedání bude mít předseda Evropské rady, pan Van Rompuy, v souladu s článkem 15 Lisabonské smlouvy možnost informovat Evropský parlament o závěrech zasedání Evropské rady, které se bude konat 17. června.
<SPEAKER ID="103" NAME="Robert Atkins" AFFILIATION="ECR">
Pane předsedající, obracím se na vás s procesní námitkou, abych zjistil, zda se stane precedentem, že na svých stolech v Evropském parlamentu budeme nacházet informace týkající se návrhů k podpisu. Bez ohledu na podstatu daného případu je vskutku politováníhodné, že se k nám dostává tento brak, nad nímž nemáme vůbec žádnou kontrolu. Můžete to, prosím, zastavit?
<P>
(Potlesk)
<SPEAKER ID="104" NAME="Předsedající">
Pane Atkinsi, vaši poznámku či protest,nebo o co se vlastně jednalo, bereme na vědomí.
<SPEAKER ID="105" NAME="Werner Langen" AFFILIATION="PPE">
(DE) Pane předsedající, na téma stejné procesní námitky, nestačí, že ji předsedající vezme na vědomí. Vyzývám k úplnému zastavení tohoto postupu.
<SPEAKER ID="106" NAME="Předsedající">
Předsednictví bere na vědomí a bude podle toho jednat. Vzít něco na vědomí je prvním krokem. Teprve poté podle toho jednáme.

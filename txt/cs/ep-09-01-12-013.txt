<CHAPTER ID="013">
Jednominutové projevy k důležitým politickým otázkám
<SPEAKER ID="029" NAME="Předseda">
Dalším bodem jsou jednominutové projevy k důležitým politickým otázkám.
<SPEAKER ID="030" NAME="Georgios Papastamkos" AFFILIATION="PPE-DE">
(EL) Pane předsedo, dovolte mi informovat Parlament o tureckém nepřístojném chování vůči Řecku.
<P>
Neustálé narušování a zasahování do řeckého vzdušného prostoru, stíhačky létající nízko nad neobydlenými řeckými ostrovy, zabraňování bezpečné dopravy v řeckých teritoriálních vodách a zasahování do výzkumných a záchranných operací v Egejském moři, za něž nese odpovědnost jen Řecko, a rozsáhlá pomoc nelegálním přistěhovalcům ze strany Turecka nevěští pro stabilitu v oblasti jako celku nic dobrého.
<P>
Musíme toto nepřístojné chování a neustálé strategické zpochybňování svrchovaných práv členského státu Evropské unie, konkrétně Řecka, ze strany Turecka odsoudit a vyslat jasné sdělení, že toto chování ohrožuje jeho evropské vyhlídky.
<SPEAKER ID="031" NAME="Csaba Sándor Tabajdi" AFFILIATION="PSE">
(HU) Po diskriminujících opatřeních z roku 2004, která se týkala zaměstnanců evropských orgánů z nových členských států a která byla rozhodnutím Evropského soudního dvora v roce 2008 prohlášena za nezákonná, vás chci upozornit na nové diskriminační rozhodnutí.
<P>
Po čtyřech a půl letech se státní příslušníci nových členských států stále cítí jako občané druhé kategorie. V loňském roce bylo, pane předsedo, vyhlášeno výběrové řízení na místo vedoucího oddělení maďarských tlumočníků pracujících v Evropském parlamentu, místo, o které mohl požádat občan jakéhokoliv členského státu. Vedoucí oddělení tlumočnických služeb nemá na starosti jen administrativní úkoly, ale také dohled nad převedením terminologie Evropské unie do maďarštiny.
<P>
Pane předsedající, je šokující, že ze dvou způsobilých kandidátů, z nichž jeden byl Maďar a druhý Brit, byl vybrán britský uchazeč. Dovedete si představit, že by místo ve francouzské jazykové sekci obsadil někdo z Británie nebo Španělska? Pane předsedající, jde o nepřijatelnou diskriminaci a způsobuje to vážné škody, pokud jde o překlad dokumentů Evropské unie. Jménem všech nových členských států chci vyjádřit protest.
<SPEAKER ID="032" NAME="Předseda">
K tomuto bodu dostanete pochopitelně odpověď.
<SPEAKER ID="033" NAME="Marian Harkin" AFFILIATION="ALDE">
Pane předsedo, dnes odpoledne jsme si vyslechli vaše prohlášení i prohlášení dalších poslanců ke strašlivé situaci v Gaze a k potřebě okamžitého příměří a stažení izraelských ozbrojených sil z Gazy. Musím v této souvislosti říct, že souhlasím s panem Cohn-Benditem, že by měl Parlament přijmout stanovisko - nemůžeme takticky vyčkávat.
<P>
Svým způsobem je však poněkud všední mluvit o základních věcech, potom, co jsme si vyslechli vše, co bylo řečeno, ale základní věci se pochopitelně týkají všech občanů. O minulém víkendu zapůsobilo oznámení Dellu o přesunutí 2 000 pracovních míst na veřejnost ve středozápadním a západním Irsku jako úder pod pás. V době, kdy zažíváme globální finanční pokles, je to pro lidi, kteří pracují přímo pro Dell, i pro jeho dodavatele atd. mimořádně obtížné.
<P>
V této souvislosti by měl Evropský fond pro přizpůsobení se globalizaci prokázat svůj význam při pomoci při rekvalifikaci a proškolení zaměstnanců a podpoře podnikání a samostatné výdělečné činnosti. Je zásadně důležité, aby irská vláda okamžitě Evropský fond pro přizpůsobení se globalizaci využila, aby mohli mít zaměstnanci důvěru v budoucnost a viděli, že se EU snaží pomoci všem pracovníkům, v tomto případě pracovníkům ve středozápadním a západním Irsku.
<SPEAKER ID="034" NAME="Ryszard Czarnecki" AFFILIATION="UEN">
- (PL) Pane předsedo, před nedávnem jsme dosáhli dohody, podle které budou přece jen obnoveny dodávky ruského plynu do členských zemí EU, v nichž byly přerušeny. Je nutné zdůraznit solidaritu mezi členskými státy v této otázce, ačkoliv zpočátku to nebylo zřejmé. Jednotlivé země měly k této otázce velice odlišná stanoviska. Naštěstí se nám nakonec podařilo vystupovat jednotně.
<P>
Vzhledem k tomu, že o věci budeme diskutovat za dva dny, chci zdůraznit dva body. Zaprvé se ukazuje, že je celkem jasné, že Rusko zachází se zcela ekonomickými problémy, jako by to byly čistě politické nástroje. Za druhé se také ukazuje, že musíme mít jako Unie společnou energetickou politiku. Potřebujeme ji spíše než jednotlivé energetické politiky největších zemí, které například z vlastního podnětu budují plynovody pod Baltským mořem.
<SPEAKER ID="035" NAME="László Tőkés" AFFILIATION="Verts/ALE">
(HU) Pane předsedající, dámy a pánové, v globální éře nezdravé nadvlády Coly a chipsů chci pohovořit ve prospěch maďarské vinné révy a vína původem z Panonské pánve, které mají mezinárodní hodnotu. V důsledku nesprávně interpretovaných směrnic EU podporují v současnosti evropské fondy ty, kdo ničí své vinice, a není neobvyklé, že jsou trestáni ti, kdo sázejí nové špičkové druhy vína.
<P>
Panonská pánev, ležící na území historického Maďarska, byla kdysi místem největších vinic v Evropě, které se rozkládaly na přibližně 600 000 hektarech. V roce 1948 bylo v Maďarsku stále 2060 000 hektarů vinic, ale dnes se toto území scvrklo na 40 000 hektarů. Jak dlouho ještě bude trvat takovéto ničení výrobců a obchodníků s vínem a přirozeného prostředí v Panonské pánvi?
<P>
Víno, pšenice, mír! Chci připomenout toto lidové maďarské přání a popřát vám požehnaný nový rok.
<SPEAKER ID="036" NAME="Mary Lou McDonald" AFFILIATION="GUE/NGL">
Pane předsedo, vystupuji v otázce Palestiny. Povšimla jsem si, že jste byl ve svých předcházejících komentářích poněkud zdrženlivý, pokud jde o postoj k Izraeli: 900 Palestinců zemřelo, z toho třetina byly děti, a my doposud nejsme schopni v tomto Parlamentu bezvýhradně odsoudit izraelskou brutalitu.
<P>
Tento útok není jen nepřiměřený; je zcela neoprávněný. Nepohání ho nutnost izraelské bezpečnosti; ve skutečnosti jde o cynický a chladný útok ne na Hamás, ale na palestinské obyvatelstvo. Myslím, že členské státy mají nyní morální povinnost vynaložit veškerou diplomatickou a politickou sílu na to, aby Izrael s tímto násilím skoncoval.
<P>
Chození po špičkách kolem izraelské administrativy nebude fungovat; nikdy to nefungovalo. Izrael musí nyní pochopit, že z jeho akcí plynou následky. Proto vyzývám všechny poslance Evropského parlamentu, aby požadovali okamžité přerušení dohody mezi EU a Středomořím a skutečně všech preferenčních obchodních dohod mezi EU a Izraelem. Stejně tak se musíme bránit veškerým pokusům o vylepšení vztahů mezi EU a státem Izrael, který obléhá Gazu a brutálně zachází s palestinským lidem.
<P>
Fráze o lidských právech, které se v Parlamentu tak často ozývají, se musí nyní projevit i v činech. Je to jediná možnost, jak úspěšně provést mírový proces ve Blízkém východě.
<SPEAKER ID="037" NAME="Předseda">
Složitost této otázky lze vidět už jen z délky vašeho vystoupení. Přesáhla jste čas na vystoupení o 50 %. Rozprava se bude konat ve středu odpoledne.
<SPEAKER ID="038" NAME="Kathy Sinnott" AFFILIATION="IND/DEM">
Pane předsedo, moji voliči byli minulý týden otřeseni oznámením, o němž mluvila i paní Harkinová, že továrna Dell ruší téměř 2 000 pracovních míst. Znamená to také ztrátu dalších přibližně 2 000 míst, které v Irsku závisí na výrobě společnosti Dell. Dell přesunuje výrobu do polské Lodže se státní pomocí téměř 52 milionů EUR.
<P>
Může mě Komise ujistit, že státní pomoc, které Polsko využívá, je v rámci pravidel hospodářské soutěže EU, a může mě ujistit, že bude k dispozici dostatečná pomoc z Evropského fondu pro přizpůsobení se globalizaci, aby se zaměstnanci, kteří přijdou o práci, mohli připravit na nové zaměstnání?
<SPEAKER ID="039" NAME="Dimitar Stoyanov" AFFILIATION="NI">
(BG) Dámy a pánové, před dvěma dny se na zdech čtyř škol ve městě Burgas objevily rasistické nápisy. Na zdech byly nasprejovány věci jako: "Bulhaři, vraťte se na stromy" a "Smrt ďaurům". "Ďaur" je turecký hanlivý výraz, který se používal v době Osmanské říše o nemuslimských osobách a osobách netureckého původu. V tureckém smýšlení je ďaur považován za podřadnou bytost, takže jde v turečtině o nejhorší rasistickou urážku. "Ďaurové" je slovo, které používal bývalý ministr zemědělství Nihat Kabil a turečtí úředníci na Ministerstvu zemědělství, když mluvili o Bulharech, kteří nastoupili na ministerstvo, a následně se Turkům dostalo přednostního zacházení.
<P>
Dámy a pánové, tento incident by měl být pro vás varováním, jaká je ve 21. století mentalita Turků. Tento samotný příklad nám ukazuje, že Turecko nemá v Evropské unii místo, protože je to rasistická, xenofobní země, která podporuje a propaguje rasismus a xenofobii v sousedních zemích. Tento příklad ukazuje, že Bulhaři nejen že nejsou zdrojem nenávisti, ale jsou oběťmi nenávisti a etické netolerance.
<P>
Evropský parlament již přijal přísný postoj vůči rasismu a národnostní netoleranci. Vyzývám vás, jako poslance této sněmovny, abyste to udělali ještě jednou a podpořili naše písemné prohlášení odsuzující turecký rasismus vůči Bulharům.
<SPEAKER ID="040" NAME="Tunne Kelam" AFFILIATION="PPE-DE">
Děkuji vám, pane předsedo. Vyzdvihuji úsilí českého předsednictví zvládnout současnou plynovou krizi, ale jen vyjednávat jednu krizi po druhé není řešením. EU nemůže zůstávat v úloze babysittera nějakého enfant terrible. Jeden závěr je jasný: spoléhat na vzájemně výhodné strategické spojenectví s Ruskem jako spolehlivým poskytovatelem energie je strategicky špatná kalkulace. Prapůvodní příčina současné krize není Ukrajina, ale krize v samotném Gazpromu, který se nedokázal chovat podle svých vlastních závazků.
<P>
Výroba plynu v Gazpromu již osm let po sobě stagnuje na stejné úrovni. Je to typický výsledek politické státní kontroly výroby. To, že pan Putin nebyl schopen dodávat plyn ruským spotřebitelům a současně plnit závazky v zahraničí, ho pravděpodobně dovedlo k vyvolání politické krize a označení Ukrajiny za obětního beránka. Je pro nás proto nejdůležitější soustředit se na hledání nových energetických zdrojů.
<SPEAKER ID="041" NAME="Magda Kósáné Kovács" AFFILIATION="PSE">
- (HU) Pane předsedo, vážené paní poslankyně, vážení páni poslanci, hospodářská krize, o které si mnozí zpočátku mysleli, že jde o taktiku nahánění strachu ze strany médií, nyní dostihla Evropu; postihuje země, regiony, místní společenství, podniky a s tím rodiny a pracující. Dvě poslankyně již zde o tom hovořily. Důsledky recese nás nepostihují všechny stejně, jak nám Komise ve svém sdělení připomíná. Negativní dopad je exponenciálně znásoben na okrajích Evropy a společnosti.
<P>
Abychom zabránili tomu, že současná situace obrátí zásadu slušné práce v prázdná slova, a pomohli se vyhnout explozi chudoby, musíme úsilí zaměřit na své zdroje. Proto vítám sdělení Komise i obětavost pana komisaře Špidly, který se snaží zvýšit povědomí a naléhá na Evropu, aby se snažila v této době upadající hospodářské aktivity chránit nejzranitelnější skupiny společnosti.
<P>
Diferencovaný přístup Komise nám dává naději, že jednotná Evropa nebude znamenat vynucenou uniformitu, především v době krize. Doufám a očekávám, že v tomto směru dostane podporu Evropského parlamentu.
<SPEAKER ID="042" NAME="Magor Imre Csibi" AFFILIATION="ALDE">
Pane předsedo, stojíme v současnosti před paradoxem. I když většina evropských spotřebitelů dala opakovaně najevo, že jsou proti geneticky modifikovaným organismům, průzkumy ukazují, že geneticky modifikované potraviny nakupují, když jsou k dispozici v supermarketech.
<P>
Mnoho spotřebitelů si prostě není vědomo, že se v Evropě geneticky upravované potraviny prodávají, nebo se jednoduše chytí do léčky nečitelných etiket a nakonec nevědí, co kupují.
<P>
Možným řešením by bylo umožnit, aby se na etiketách absence geneticky modifikovaných organismů v potravinách uváděla. V současnosti však neexistují společná pravidla, jak by se měly potraviny bez geneticky modifikovaných organismů označovat, a členské státy se mohou svobodně rozhodnout. Vede to ke zmatení spotřebitelů a zkreslení vnitřního trhu, jelikož některé země sice již zavedly pravidla označování potravin bez geneticky modifikovaných organismů, ale jiné odmítají, aby se tyto informace poskytovaly.
<P>
Lidé se chtějí o potravinách rozhodovat na základě svých vlastních hodnot, a ne podle studií hodnotících bezpečnost. Pokud vám záleží na obavách spotřebitelů, pak byste měli být transparentní po celou dobu a dát jim skutečně na výběr. Proto vyzývám Komisi, aby připravila právní rámec pro dobrovolné označování potravin bez geneticky modifikovaných organismů na evropské úrovni.
<SPEAKER ID="043" NAME="Bogusław Rogalski" AFFILIATION="UEN">
- Pane předsedo, chtěl bych využít této příležitosti a na základě článku 13 Smlouvy o založení Evropského společenství vyzvat Radu, aby přijala vhodné kroky na potírání diskriminace na základě etnického původu v Litvě.
<P>
Při posledních litevských parlamentních volbách byli zvoleni tři politikové z polské menšiny. Litevské orgány se poté pokusily je zbavit parlamentních mandátů. Jako důvod uvedly, že tyto osoby jsou držiteli Karty Polaka. Jde o dokument potvrzující, že jeho držitel patří do velkého polského národa. Je určen na pomoc udržení polské kulturní a národní identity mezi lidmi polského původu po celém světě. Litevské orgány však tvrdily, že to znamená závazek vůči cizí zemi. To je zcela zjevně absurdní a skandální. Navíc se to rovná diskriminaci z důvodu etnického původu a představuje to porušování práv národnostní menšiny, což je chování nedůstojné členského státu Evropské unie. Věřím, že litevské úřady si to uvědomí.
<SPEAKER ID="044" NAME="Daniel Strož" AFFILIATION="GUE/NGL">
- (CS) Pane předsedo, kolegové, poslanec Bernd Posselt, který je tu za bavorskou stranu CSU, ale vede i sdružení vysídlených sudetských Němců, navrhl, aby Česká republika během svého předsednictví ukončila platnost tzv. Benešových dekretů. To je nehorázná a pro Českou republiku i nesplnitelná výzva. Víme přece, že dekrety vznikly po druhé světové válce v souladu s postoji vítězných mocností a nahrazovaly zákonné normy až do zvolení řádného parlamentu. Nejde tedy o nějaký rakovinový nádor v evropském parlamentním pořádku, jak řekl. Něčím jako rakovinovým nádorem je podle mne sdružení pana Posselta, které jedná v přímém rozporu s cíli moderní evropské integrace prosazované EU. Zatímco pan Posselt útočí na Českou republiku, žijí v ní a pracují spokojeně tisíce německých občanů a pobývají v ní houfně i ti kdysi sudetští Němci v důchodovém věku. I já osobně jsem příkladem toho, že v dnešní ČR neexistuje agrese proti Němcům. Jako občan Německa jsem byl za ČR zvolen do tohoto Parlamentu.
<SPEAKER ID="045" NAME="Nicodim Bulzesc" AFFILIATION="PPE-DE">
Pane předsedo, plynová krize zanechala stovky tisíc domácností v 17 evropských zemích během mrazivých dnů bez topení. Sporem byla nejvíc postižena východní a střední Evropa, kde se musely zavřít továrny a školy.
<P>
I když Kyjev a Moskva podepsaly po hodinách jednání s představiteli EU dohodu, kterou EU zprostředkovala, Gazprom řekl, že dohoda o obnovení dodávek plynu do Evropy přes Ukrajinu se opozdí, protože nedostal kopii dohody.
<P>
Tým technických expertů, které vyslala Evropská komise, bude kontrolovat proudění plynu z Ruska do ukrajinských plynovodů, a i když plyn začne na Ukrajině téct, bude to trvat dalších přibližně 36 hodin, než se dostane do členských států EU. Evropa proto potřebuje jednotnou politiku energetické bezpečnosti, abychom se vyhnuli dalším konfliktům, a potřebuje různorodost zdrojů energetických zásob.
<P>
Vítám intervenci Parlamentu do diskuse a doufám, že bude co nejdříve dosaženo dohody, abychom se vyhnuli prohloubení konfliktu.
<SPEAKER ID="046" NAME="Aurelio Juri" AFFILIATION="PSE">
(SL) V minulém roce jsme oslavili 40. výročí Smlouvy o nešíření jaderných zbraní a rok předtím tato sněmovna přijala usnesení, které vyzývá předsednictvo, Radu a Komisi, aby zvýšily své úsilí směrem k efektivnější mnohostrannosti a přísnějšímu uplatňování této smlouvy, která, jak víme, zbrzdila rozšíření jaderného arzenálu, ale bohužel se jí nepodařilo dosáhnout snížení jeho množství. Usnesení také vyzvalo Spojené státy, aby stáhly své jaderné hlavice z evropského území, a Spojené království a Francii, aby zastavily své jaderné raketové programy.
<P>
Jelikož jsem do této sněmovny vstoupil teprve loni v listopadu, mohu se zeptat, do jaké míry a jakým způsobem bylo na tyto výzvy odpovězeno, nebo spíše jak úspěšné tyto snahy byly, vzhledem k tomu, že se opět oživil nový plán na rozmístění amerického protiraketového štítu v České republice a v Polsku, a že tento plán vytváří, jak se předpokládalo, nové napětí mezi Západem a Ruskem, stejně jako představy a hrozby obnovených nebezpečných závodů v jaderném zbrojení?
<SPEAKER ID="047" NAME="Rareş-Lucian Niculescu" AFFILIATION="PPE-DE">
(RO) Rozprava o plynové krizi byla zanícená, včetně dnešního večerního zasedání.
<P>
Každý řečník říká, jak závažná a nebezpečná je úroveň energetické závislosti Evropské unie. Každý opakuje to stejné: že řešením je další omezování naší závislosti na jediných energetických zdrojích.
<P>
Nesmíme však zapomínat na jinou nutnost: tou je úspora energií.
<P>
Je těžké říct, jaká je dnes úroveň plýtvání energiemi v Evropské unii. Někteří analytikové dokonce mluví o třetině celkové spotřeby. To například znamená, že pokud Rumunsko dováží ruský plyn v množství přibližně 14 milionů tun ekvivalentní ropy ročně, přibližně 1 milion tun ekvivalentní ropy se ročně vyplýtvá kvůli špatné izolaci bytových domů.
<P>
Právní předpisy Společenství nejsou bohužel takové, aby podpořily vyřešení tohoto problému, protože nepochopitelně omezují evropské fondy, které mohou být vyčleněny na projekty renovace systémů vytápění.
<P>
Myslím, že bychom si měli denně pokládat následující otázku: Co je jednodušší? Hledat nové zdroje energie a nové tranzitní cesty, nebo nezapomínat, že můžeme využít jednoduché metody na ušetření velké části energie, která se promrhá?
<SPEAKER ID="048" NAME="Miloš Koterec" AFFILIATION="PSE">
(SK) Tento rok, kdy oslavujeme 10. výročí eura, 1. ledna 2009, se Slovensko stalo 16. členem eurozóny.
<P>
Moje země se vzdala části své identity, ale udělali jsme to s hrdostí. Tak jako jsme si vážili vlastní měny, začali jsme používat euro, které se většině slovenského obyvatelstva stává rychle vlastním též. Euro jsme přijali po pouhých pěti letech členství v EU, a jak řekl premiér Fico na Nový rok, euro jsme mohli vnímat jako talisman pro štěstí, který v současné hospodářské krizi přináší stabilitu a potenciál pro ještě razantnější rozvoj Slovenska. Rád bych vyzdvihl všechny, kdo se přičinili k jeho přijetí v SR, a ocenil pozitivní přístup slovenských občanů k nové měně.
<P>
Přeji nám, všem Slovákům, hodně štěstí s Eurem jako symbolem integrované prosperující Evropy.
<SPEAKER ID="049" NAME="Marie Panayotopoulos-Cassiotou" AFFILIATION="PPE-DE">
(EL) Pane předsedající, vzhledem k tomu, že k této věci nemá být v Parlamentu žádná rozprava, chtěla bych zdůraznit význam, jenž má pro Evropskou unii návrh směrnice, kterou se provádí dohoda uzavřená Svazem provozovatelů námořních plavidel Evropského společenství a Evropskou federací pracovníků v dopravě.
<P>
Tato směrnice, která se zabývá prací námořníků dle Úmluvy o práci na moři, umožní námořníkům v Evropské unii zajistit slušné pracovní podmínky.
<P>
Toto odvětví je nutné podporovat, protože přispívá k rozvoji a produktivitě. Moře omývající břehy Evropské unie jsou velmi důležitá pro mezinárodní obchod a mladí lidé by měli vidět budoucnost v námořnických profesích a měli by přijít lodní dopravě na pomoc.
<SPEAKER ID="050" NAME="Jörg Leichtfried" AFFILIATION="PSE">
(DE) Pane předsedo, důvodem mého vystoupení je nelegální přepravování štěňat, které bylo v říjnu 2008 odhaleno v Rakousku. Od začátku října 2008 se snažím dostat prostor v jednominutových projevech a jsem rád, že se mi to konečně podařilo. Je zajímavé, že pan Rogalski měl mezitím možnost vystoupit třikrát.
<P>
A nyní k projednávané věci: Rakouská policie zastavila dodávku se 137 štěňaty. Vůz vykazoval závažné nedostatky a zvířecí pasy byly falešné, neboť psi nedosáhli zákonem vyžadovaného věku pro přepravu. Cesta začala na Slovensku a měla skončit ve Španělsku. Tento případ není jediný a opět nás upozorňuje na to, že organizace orientované na zisk stále trestuhodným způsobem obcházejí předpisy na ochranu zvířat, které platí v Evropě. V Evropě skutečně potřebujeme plošné inspekce přepravy zvířat a odpovídající hrozby pokut v případě porušení předpisů. EU musí společně přijmout evropské minimální normy pro ochranu zvířat, které musí všechny vlády uplatnit a kontrolovat. Mělo by to také donutit ty země, které jsou dosud v oblasti ochrany zvířat zcela neaktivní, aby zavedly přesně stanovené normy.
<SPEAKER ID="051" NAME="Jelko Kacin" AFFILIATION="ALDE">
(SL) Krvavý a neochabující masakr Palestinců v Gaze je symbolem lidské bezmocnosti a dvojích norem a do nebe volající nespravedlnosti. Musí skutečně palestinské ztráty na životech dosáhnout čtyřciferného čísla, než mezinárodní zprostředkovatelé využijí zprostředkovací mechanismy, které měli k dispozici od prvního dne konfliktu?
<P>
Evropská unie si o sobě myslí, že je aktivní silou v mezinárodních vztazích a globálním politickým hráčem. Je tomu tak však doopravdy? Můžeme skutečně nazývat sami sebe aktivní silou, když izraelská armáda navzdory podpoře své sofistikované zpravodajské služby zaútočí na školu financovanou Evropskou unií, která je plná civilistů? Může se říct, že existuje mezinárodní humanitární právo, když izraelská armáda násilím přemístí Palestince do domu, který je následující den intenzivně ostřelován?
<P>
Byl jsem v Izraeli několikrát, také ve Sderot, vím hodně o tom, co se tam děje, ale tato izraelská akce je nepřiměřená, přehnaná a nelidská. Tato akce je nemorální, perverzní a bizarní, protože v podstatě představuje předvolební kampaň. Je to krvavá předvolební kampaň.
<SPEAKER ID="052" NAME="Liam Aylward" AFFILIATION="UEN">
Pane předsedo, chci využít této příležitosti a podpořit argumenty pro to, aby Evropská unie přispěla k financování Evropských speciálních olympijských her, které se budou konat v roce 2010 ve Varšavě, a Speciálních světových olympijských her, které se budou konat v roce 2011 v Aténách.
<P>
Když se Speciální světové olympijské hry konaly v roce 2003 v Irsku, Komise vyčlenila na jejich podporu 5 milionů EUR. Byla to nádherná událost a radost pro nás, kdo jsme tam byli přítomni. My v Evropské unii musíme při podpoře dobrovolnictví ve sportu stát v popředí.
<P>
Dovolte mi dodat, že existuje písemné prohlášení o této otázce, které mohou členové Parlamentu podepsat tento týden před sněmovnou, a chtěl bych naléhavě požádat všechny kolegy, aby toto prohlášení na podporu financování těchto velmi důležitých Speciálních olympijských her Evropskou unií podepsali.
<SPEAKER ID="053" NAME="Jaromír Kohlíček" AFFILIATION="GUE/NGL">
- (CS) Hezký nový rok, pane předsedo. Vážení kolegové, milé kolegyně, dovolte mi, abych se upřímně podivil nad tím, že ironií osudu právě česká vláda, známa svými specifickými přístupy k otázce jednání s Ruskem, stále ještě neroztrhla své roucho a nesype si popel na hlavu. Vždyť i ona oddalovala jednání o energetické bezpečnosti s Ruskem. Ještě více mne šokuje postoj Evropské komise. Ta hrozí Slovensku a Bulharsku sankcemi, dokonce jsme slyšeli, že pan Cohn-Bendit to také doporučuje, pokud znovu spustí odstavené bloky jaderných elektráren. Doporučuji komisařům a mluvčímu Evropské komise, aby si vzali dobré oblečení, doma vypnuli topení a svým rodinám vysvětlili, že jsou solidární se Slováky a Bulhary. Nebo snad šlo o špatný novoroční vtip?
<SPEAKER ID="054" NAME="Emmanouil Angelas" AFFILIATION="PPE-DE">
(EL) Pane předsedo, chtěl bych také komentovat otázku zemního plynu, vzhledem k tomu, že jsme se za posledních deset dnů stali svědkem konfliktu, který se týká této otázky, konfliktu, který zachvátil mnoho členských států Evropské unie závislých na zemním plynu, konfliktu, který způsobil problémy občanům, firmám a průmyslu.
<P>
Během diskusí obou stran sporu, které byly plné podezření, nedůvěry a protichůdných oznámení, a po zásahu evropského předsednictví a Komise se zřejmě ukázalo, že bylo nalezeno jakési řešení.
<P>
Je jasné, že bez ohledu na záměry a rozvržení se může problém objevit znovu, pokud nebudou přijata opatření. Proto musíme zvážit otázku přeformulování energetické doktríny Evropské unie, do níž musíme přidat další energetické zdroje.
<P>
Evropský parlament by také měl vyslat jasné sdělení, že Evropská unie se nenechá vydírat, a měl by se účastnit debaty týkající se plánování alternativních cest k zajištění bezpečných a trvalých dodávek zemního plynu. Cíle snížení energetických požadavků o 20 % do roku 2020 nebude možné dosáhnout za nestabilních a nejistých okolností.
<SPEAKER ID="055" NAME="Silvia-Adriana Ţicău" AFFILIATION="PSE">
(RO) Evropská unie si musí za prioritu stanovit vypracování společné energetické strategie a akčního plánu na zlepšení energetické bezpečnosti Unie.
<P>
Ukrajinské přerušení dodávek zemního plynu do členských států ukázalo, jak moc je EU závislá na svých tradičních dodavatelích. Nízké teploty v letošní zimě navíc způsobily vážné provozní problémy dodavatelům elektřiny, kteří zaznamenali rekordní úroveň spotřeby.
<P>
EU potřebuje vypracovat evropskou strategii modernizace své energetické rozvodné sítě, zvýšení energetické účinnosti a diverzifikace svých zdrojů energetických dodávek. Mezi společnými prioritními akcemi zaměřenými na zvýšení energetické bezpečnosti EU musí figurovat realizace projektu Nabucco, výstavba terminálů pro zkapalněný plyn v evropských přístavech, investice do bezpečnějších jaderných elektráren, zvýšení energetické účinnosti a větší využívání obnovitelných energií.
<P>
Evropská unie musí společně s Evropskou investiční bankou a vládami členských států určit prioritní projekty a zajistit jejich financování.
<SPEAKER ID="057" NAME="Gay Mitchell" AFFILIATION="PPE-DE">
Paní předsedající, chci se zmínit o otázce Zimbabwe. Zdá se mi, že pokud není Zimbabwe na televizních obrazovkách, pak se doopravdy sami o některé problémy, jež se tam objevují, nezajímáme. V nedávné době se objevil případ Jestiny Mukokové, výkonné ředitelky mírového projektu Zimbabwe a členky vedení zimbabwského fóra nevládních organizací pro lidská práva, která byla odvlečena a držena v izolaci podobu 21 dnů a posléze se objevila u policejního soudu v Harare se známkami mučení a špatného zacházení - to vše za zločin, kterého se dopustila tím, že vystupovala jako bojovnice za lidská práva.
<P>
Paní Mukoková je v současnosti držena v samovazbě v maximálně střeženém vězení a její budoucnost i budoucnost mnoha dalších bojovníků, pomocníků a obyčejných občanů zůstává ohrožena rukou Mugabeho režimu.
<P>
V této sněmovně i v jiných, vnitrostátních parlamentech již padlo mnoho znepokojivých a nesouhlasných slov, ale noční můra obyčejných Zimbabwanů zůstává pořád stejná. Domnívám se, že je na čase přehodnotit naše zájmy a od Rady a Komise požadovat, aby podnikla akci, jež jednou provždy ukončí zločinecké zacházení s lidmi, kteří v Zimbabwe vystupují na obranu lidských práv.
<SPEAKER ID="058" NAME="Proinsias De Rossa" AFFILIATION="PSE">
Paní předsedající, vítám stanovisko pana předsedy ke Gaze a samozřejmě i rozhodnutí Parlamentu přijmout usnesení o tom, že je nutné okamžitě požadovat jednostranné zastavení palby na všech stranách konfliktu v Gaze. S více než 900 novými mrtvými je bolestivě jasné, jak neúčinná je válečná politika. Musíte vyžadovat, aby Izrael zastavil zabíjení. Gaza je s 1,5 miliony vězňů největším vězením na světě; jsou to také bohužel jatka, na kterých umírají muži, ženy a děti jen proto, že jsou Palestinci.
<P>
Jakými zločiny se mohly provinit palestinské děti, které v tomto konfliktu umírají? Jaké možné omluvy máme my, Evropané, pro to, abychom obchodovali s Izraelem, který bezohledně dál vraždí nevinné lidi? Evropská rada se musí přestat omlouvat, přestat se hašteřit a spojit se ve společné akci, která toto vraždění zastaví. Nemůže být pochyb o tom, že nelze zlepšovat vztahy s Izraelem, dokud Izrael nezahájí konstruktivní dialog se všemi zástupci palestinského lidu.
<SPEAKER ID="059" NAME="Hanna Foltyn-Kubicka" AFFILIATION="UEN">
- (PL) Evropská unie jako organizace zemí, které spojují společné hodnoty, musí využít veškerých zdrojů, které má, a zabránit šíření nenávisti. Francouzský operátor Eutelsat však považoval za vhodné vysílat program televizní stanice Al-Aksá, která je spojená s Hamásem a otevřeně vyzývá k útokům na civilní obyvatelstvo Izraele.
<P>
Eutelsat tímto opět ukázal, že etika v obchodě je pojem, který je osobám odpovědným za řízení této společnosti zcela neznámý, především v kontextu toho, že vysílání nezávislé čínské televize NTD je již několik měsíců zakázané. Navzdory výzvám ze všech koutů světa není vedení Eutelsatu ochotné své rozhodnutí, které bylo v každém případě přijaté pod tlakem čínské vlády, odvolat. Překvapující a zcela nemorální rozhodnutí vedení Eutelsatu zvyšuje obavy o to, zda jsou zájmy vedení čistě obchodní.
<SPEAKER ID="060" NAME="Ilda Figueiredo" AFFILIATION="GUE/NGL">
(PT) Paní předsedající, izraelské útoky na Gazu jsou válečným zločinem a zločinem proti lidskosti. To, co se stalo, je tragédie: 900 Palestinců včetně velkého množství dětí zemřelo a tisíce byly zraněny.
<P>
Musíme požadovat ukončení útoků v Gaze. Musíme požadovat ukončení izraelské blokády, která mění Gazu v koncentrační tábor. Proto se připojujeme k lidem ze všech zemí a kontinentů, kteří demonstrují proti masakrům: k lidem ze všech zemí a kontinentů, kteří jsou rozzlobení, vyšli do ulic a říkají "Už žádné zločiny!" Pro Evropský parlament a další odpovědné orgány Evropské unie je rozhodující požadovat okamžité zastavení útoků na Gazu a okamžité ukončení izraelské blokády.
<SPEAKER ID="061" NAME="Jaroslav Zvěřina" AFFILIATION="PPE-DE">
(CS) Děkuji paní předsedající, mě v poslední době zaujalo, že některé české pojišťovny zrušily bonusy, které poskytovaly ženám při uzavírání pojistek na povinné ručení u osobních automobilů. Tento krok byl odůvodněn přípravou na platnost antidiskriminačního zákona. My se opravdu setkáváme opakovaně s tím, že někteří politici a nevládní organizace své postoje ke vztahu k rovným právům obou pohlaví poněkud přehánějí. Jedním z takových přehánění je popírání pojišťovací matematiky, která dnes a denně dokazuje, že v různých aspektech svých životů se ženy a muži chovají rozdílně, a jsou proto nositeli rozdílných pojišťovacích a jiných rizik. Popírání těchto rozdílů není bojem za rovná práva, ale bojem za shodnost, stejnost obou pohlaví. Takový boj je předem prohraný a směšný. Muži a ženy se od sebe liší právě proto, aby se obě pohlaví v praktickém životě, v partnerských vztazích, ve společnosti užitečně a prospěšně doplňovala.
<SPEAKER ID="062" NAME="Gerard Batten" AFFILIATION="IND/DEM">
Paní předsedající, právě byl zveřejněn nový výzkum veřejného mínění, který si zadala Kampaň za nezávislou Británii. Většina dotazovaných uvedla, že Evropská unie je odtržená od života, zkorumpovaná a cenově nevýhodná; 83 % dotazovaných by chtělo, aby prvořadé bylo právo Spojeného království, a tedy by chtělo zrušit nadřazenost práva EU; 71 % chce referendum o tom, zda má Británie zůstat členem. Velká šance, že se to podaří, však bohužel není, vzhledem k tomu, že labouristická vláda nepřipustí referendum ani o Lisabonské smlouvě, jak slibovala ve svém volebním prohlášení.
<P>
Obyvatelé Británie chtějí svobodný trh, přátelství a spolupráci s Evropou a světem, ale nechtějí, aby jim Evropská unie vládla. Pokud by se uskutečnilo skutečně spravedlivé referendum, v němž by obyvatelé Británie odpovídali, zda chtějí stále bližší politickou integraci s EU, nebo chtějí z EU vystoupit, naprostá většina by hlasovala pro vystoupení.
<SPEAKER ID="063" NAME="Avril Doyle" AFFILIATION="PPE-DE">
Paní předsedající, chci vyjádřit své znepokojení nad stále rostoucím nedostatkem vědecké důslednosti v návrzích, které Komise předkládá Parlamentu, a i v některých zprávách a pozměňovacích návrzích, za něž nesou odpovědnost poslanci. Vědecká systematičnost stále více ustupuje populistickým a emotivním odpovědím, často maskovaným pod preventivním principem.
<P>
Vezměme si otázku přípravků na ochranu rostlin. Opustili jsme vědecký princip hodnocení rizik. Neexistuje podrobné hodnocení EU týkající se jejich dopadu a neexistuje vědecká definice látek narušujících žlázy s vnitřní sekrecí a souvislost se směrnicí REACH není důsledná.
<P>
Právní předpisy EU ztrácejí dobrou mezinárodní pověst a tímto rostoucím nedostatkem vědecké přísnosti a systematičnosti podkopáváme jejich věrohodnost.
<SPEAKER ID="064" NAME="Slavi Binev" AFFILIATION="NI">
(BG) Paní předsedající, dámy a pánové, plynová krize, která Evropu zasáhla na začátku roku 2009, nabyla v Bulharsku, které nemá alternativu k dodávkám zemního plynu, rychle rozměrů katastrofy. Nebudu mluvit o hanebném a krátkozrakém rozhodnutí bulharské vlády, které z mé země učinilo rukojmí v konfliktu mezi Ruskem a Ukrajinou, protože to je jasné každému.
<P>
Pro nás je nyní důležitější rozhodnout, jaká opatření je nutné přijmout k překonání krize. V tom případě to asi znamená, že Bulharsko musí najít alternativu a ukončit svou vnější závislost. Proto se domnívám, že pro Evropu a balkánské země jako je Bulharsko je nevyhnutelné následovat příkladu Slovenska a přijmout rozhodnutí k obnovení provozu bloků I, II, III a IV Kozlodujské jaderné elektrárny. V současnosti je to jediná možnost, kterou Bulharsko má, aby získalo trochu nezávislosti a snížilo jak přímé škody, tak škody, které způsobí současné používání topného oleje jako náhražky plynu.
<SPEAKER ID="065" NAME="Maria Petre" AFFILIATION="PPE-DE">
(RO) Vzhledem k tomu, že tento rok 2009 sotva začal, vám chci všem říct, že podle mého názoru nepůjde o obyčejný rok.
<P>
V roce 2009 uběhnou dvě desetiletí od konce studené války a od zboření všech zdí rozdělujících země a samotnou Evropu na západ a východ, se svobodou a demokracií na jedné straně a totalitními režimy na straně druhé.
<P>
Jako rumunská poslankyně Evropského parlamentu, ale i jako rumunská občanka, která poznala, co to je diktatura, si myslím, že tyto dvě dekády znamenaly pro některé z nás přechod a pro jiné přijetí.
<P>
Domnívám se rovněž, že navzdory současnému kontextu by měl být rok 2009 rokem, kdy by se naše činnost a rovněž činnost Evropské komise měla zaměřit na jednotnou Evropu pro všechny Evropany. Evropu, v níž bude všech 500 milionů občanů cítit, že jsou jejich práva zaručena, že solidarita skutečně existuje, že již nikdo nesmí být diskriminován, že se již nikdo nesmí cítit jako outsider nebo jako někdo, koho v jednotné Evropě tolerují, že jsme všichni evropští občané, nezávisle na tom, kde se každý z nás nacházel před rokem 1989.
<SPEAKER ID="066" NAME="Mieczysław Edmund Janowski" AFFILIATION="UEN">
- (PL) Paní předsedající, Evropský parlament se mnohokrát zabýval otázkami spojenými s životním prostředím. Chtěl bych poukázat na problém, se kterým se na mě obrátila školní mládež, jež se zajímá o přírodní prostředí. Ceny kovového šrotu, papíru a umělohmotných lahví dramaticky klesly. Sběr takového materiálu se přestal vyplácet. Mnoho měst navíc odstranilo kontejnery na tříděný odpad, nebo je přestalo vyvážet.
<P>
Před nedávnem se začalo aktuálně mluvit o recyklovaném papíře. Současnou situaci v Polsku jde v tomto ohledu shrnout následujícím způsobem: ti, kdo skupují starý papír, tvrdí, že jsou ceny příliš nízké, že se jim nevyplácí se tím zabývat. Na druhé straně ti, kdo vyrábějí papír za použití recyklovaného papíru, říkají, že je pro ně příliš drahý a že kvůli současným cenám se nevyplatí investovat do zařízení na jeho zpracování. Apeluji proto na ekologické jednání, s jehož pomocí bude možné problém vyřešit. Za současného stavu věcí děti sbírají starý papír, protože má tato činnost výchovnou úlohu, ale papír se pak vyhazuje na obecní skládky.
<SPEAKER ID="067" NAME="Předsedající">
Dámy a pánové, udělala jsem maximum pro to, aby se mohlo vyjádřit co nejvíc poslanců.
<P>
Tento bod je ukončen.

<CHAPTER ID="002">
Podepisování aktů přijatých postupem spolurozhodování: viz zápis
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Pane předsedo, litevský parlament včera odhlasoval zákon o homosexualitě, o propagaci homosexuality a bisexuality. Litevský president již odmítl tento zákon podepsat. Zákon byl vrácen Parlamentu. Tento zákon je v přímém rozporu s Listinou základních práv Evropské unie a s článkem 6 odst. 1 Lisabonské smlouvy.
<P>
Vyzývám vás, pane předsedo, abyste jménem Parlamentu proti tomuto zákonu protestoval v zájmu evropských hodnot, neboť Listina základních práv Evropské unie, tak jak byla převzata Lisabonskou smlouvou, zajišťuje nediskriminační přístup k sexuální orientaci, a tento zákon diskriminuje sexuální menšiny.
<P>
Jménem tohoto parlamentu vás vyzývám, abyste písemně sdělil litevskému parlamentu, že tento zákon odporuje myšlence společné Evropy.
<P>
(Potlesk)
<SPEAKER ID="008" NAME="Předseda">
Děkuji vám. Přejdeme nyní k plánu práce.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Pane předsedo, můžete mi říci, zda máte či nemáte v úmyslu něco podniknout? O něco jsem vás požádal, měl byste mi tedy říci, zda to hodláte udělat, nebo ne. O to jsem vás žádal.
<SPEAKER ID="010" NAME="Předseda">
Zjistím, co litevský parlament přijal, a pak se rozhodnu, co udělám. Budu s vámi v této věci spojení.

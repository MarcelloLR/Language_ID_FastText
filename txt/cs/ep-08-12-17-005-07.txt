<CHAPTER ID="005-07">
7. Úprava pracovní doby (
<P>
- Po skončení hlasování:
<SPEAKER ID="089" NAME="Alejandro Cercas" LANGUAGE="ES">
Velmi stručně, pane předsedo, nejprve bych rád poděkoval svým kolegům poslancům a poblahopřál jim k triumfu, který náleží všem skupinám v této sněmovně. Je to vítězství pro celý Parlament.
<P>
(Potlesk)
<P>
Musím poděkovat dvěma miliónům evropských doktorů a miliónu studentů medicíny za práci, kterou odvedli, a rovněž musím poděkovat Evropské konfederaci odborových svazů a všem vnitrostátním odborovým svazům, které tak těžce pracovaly.
<P>
Pane předsedo, je důležité připomenout Radě, že toto není překážka, ale spíše příležitost, abychom opravili špatné rozhodnutí. Měla by to vnímat jako příležitost přinést naši agendu blíže dotyčným občanům. Musíme požádat Komisi, aby si nasadila svůj rozhodcovský dres a sundala si dres Rady, který poslední tři roky nosí. Jakmile si onen rozhodcovský dres nasadí, pokračujme v dohodovacím řízení, aby se slaďování práce a rodinného života stalo skutečností.
<P>
(Hlasitý potlesk)
<SPEAKER ID="090" NAME="Jan Andersson" AFFILIATION="PSE">
(SV) Rád bych upřímně poděkoval Alejandrovi a všem ostatním, kteří na této otázce pracovali. Nevidím zde dnes Radu. Snažili jsme se rozběhnout vyjednávání s Radou, ale ta neměla vůli přijít k jednacímu stolu. Nyní vidím velkou většinu zde v Parlamentu. Přejděme nyní ke stolu, abychom mohli sestavit dobrou Směrnici o pracovní době. Budeme nyní znát názor Parlamentu s velkou většinou.

<CHAPTER ID="010">
Plán práce
<SPEAKER ID="017" NAME="Předseda">
Bylo rozdáno konečné znění návrhu pořadu jednání tohoto dílčího zasedání, který připravila Konference předsedů na svém zasedání ve čtvrtek 20. listopadu 2008 podle článků 130 a 131 jednacího řádu. Byly předloženy požadavky na následující změny v tomto návrhu:
<P>
Středa:
<P>
Konfederace Evropské sjednocené levice a Severské zelené levice a Skupina Zelených/Evropské svobodné aliance navrhují odložit hlasování o zprávě vypracované paní De Keyserovou a týkající se zapojení státu Izrael do programů Společenství, a také hlasování o návrhu usnesení ke stejnému tématu.
<SPEAKER ID="018" NAME="Francis Wurtz">
jménem skupiny GUE/NGL. - (FR) Pane předsedo, náš požadavek je založen na zcela jasné skutečnosti, která je každému známa. Koncem května tohoto roku oficiální delegace našeho parlamentu, v níž měly zastoupení všechny politické skupiny, odcestovala do Izraele a navštívila palestinská území včetně Gazy.
<P>
Na základě toho, co zjistili na místě, přijali členové delegace na závěr této návštěvy jednomyslně prohlášení. V tomto prohlášení se mimo jiné uvádí:
<P>
jménem skupiny GUE/NGL. - "Máme silný pocit, že bez jasných signálů dobré vůle, jež povedou ke hmatatelnému zlepšení místní situace, není ještě vhodný čas pro posílení vztahů EU-Izrael."
<P>
jménem skupiny GUE/NGL. - (FR) Od té doby jsme žádné takové výrazné signály nezaznamenali, právě naopak. Z tohoto důvodu se domníváme, že by bylo velmi špatným signálem, kdybychom dnes hlasovali pro přijetí doporučení, jež Rada předložila.
<P>
Moje skupina navrhuje toto hlasování odložit, dokud v izraelské politice a v místní situaci nebudou patrné tyto známé signály, jež naše parlamentní delegace jednomyslně požadovala před několika měsíci.
<SPEAKER ID="021" NAME="Daniel Cohn-Bendit">
jménem skupiny Verts/ALE. - (DE) Pane předsedo, dámy a pánové, někdy musíme učinit velmi obtížná rozhodnutí. Myslím si, že spor, který v Evropě - v této sněmovně - vedeme o Izraeli a Palestině, je vždy velmi obtížný.
<P>
Když přijímáme rozhodnutí, musíme přece vycházet z určité vize. Bylo by neštěstím, kdyby tato sněmovna měla hlasovat proti návrhu na posílení vztahů mezi Izraelem a Evropským parlamentem. Opakuji, hlasovat proti němu by bylo neštěstím. Ale bylo by také neštěstím hlasovat pro tento návrh, když všichni víme, jak obtížná a delikátní je situace. Před 14 dny jsem pobýval v Izraeli a viděl jsem na vlastní oči, že Izraelci i Palestinci jsou skutečně v koncích. Bylo by neštěstím prohlubovat frustraci Izraelců tím, že řekneme ne. A bylo by stejně tak neštěstím prohlubovat frustraci Palestinců tím, že řekneme ano. Proto, máme-li rozum, hlasování odložme. Protože musíme dál vést jednání, musíme konat. Někdy je rozumnější v klidu pokračovat v diskusi, než emotivně a ukvapeně přijmout rozhodnutí, jež povede k frustraci a zklame buď jednu, nebo druhou stranu.
<P>
My v Evropě máme funkci prostředníka, a musíme si tuto funkci zachovat. Z tohoto důvodu navrhujeme, aby bylo toto hlasování odloženo. Někdy je rozumnější počkat.
<SPEAKER ID="022" NAME="José Ignacio Salafranca Sánchez-Neyra">
jménem skupiny PPE-DE. - (ES) Pane předsedo, musím v této souvislosti podotknout, že parlamentní Výbor pro zahraniční věci včetně zpravodajky paní De Keyserové většinou hlasů zprávu paní De Keyserové podpořil.
<P>
Jak jsme včera řekli izraelské ministryni zahraničí během jejího setkání s Výborem pro zahraniční věci, chápeme krajní znepokojení, jež tato sněmovna pociťuje, pokud jde o pokoření a frustraci, jimž je vystaven lid Palestiny.
<P>
Avšak právě z tohoto důvodu se domníváme, že Parlament musí zaujmout stanovisko, pane předsedo, především přijetím usnesení. Mohu oznámit, že moje politická skupina bude změny navrhované levicí v zájmu navázání vztahů akceptovat. Nejde o to, pane Wurzi, posilovat vztahy s Izraelem, ale odhlasovat usnesení a souhlas, který Evropský parlament na základě pravomocí, jež mu udělují Smlouvy, musí vyslovit s jednáními vedenými Evropskou komisí a 27 členskými státy.
<P>
A proto, pane předsedo, se domníváme, že Evropský parlament musí zaujmout rozhodné stanovisko ve prospěch míru - míru na Blízkém východě - a musí vyslovit souhlas s dohodou o vědecké a technické spolupráci s Izraelem. Tento bod musí proto zůstat na pořadu jednání tohoto plenárního zasedání, jak o tom rozhodla samotná Konference předsedů politických skupin.

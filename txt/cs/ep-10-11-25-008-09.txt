<CHAPTER ID="008-09">
9. Směrem k nové energetické strategii pro Evropu 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
Pane předsedající, tento týden v úterý jsme hlasovali o zprávě pana Rapkaye s kompromisem o uhelných dolech. Ať už se vám to líbí nebo ne, tento Parlament učinil rozhodnutí. Kdybychom nyní měli hlasovat o něčem jiném, nedočkalo by se to pochopení, zejména ze strany Komise. Proto navrhuji, aby byl pozměňovací návrh č. 1 skupiny PPE, který obsahuje slovo "nekonkurenceschopný", uveden do souladu se zprávou pana Rapkaye. Ať už je vaše osobní stanovisko jakékoli, stanovisko tohoto Parlamentu z tohoto týdne by mělo být alespoň konzistentní.
<SPEAKER ID="090" NAME="Konrad Szymański" AFFILIATION="ECR">
(PL) Pane předsedající, chtěl bych tuto sněmovnu informovat o tom, že pozměňovací návrh, který předložila paní Kolarská-Bobińská, uvádí náš text i jeho smysl do dostatečného souladu s včerejším hlasováním o zprávě pana Rapkaye. Další část ústního pozměňovacího návrhu pouze oslabuje vyjádření a tón usnesení, pokud jde o využívání uhlí jakožto primárního zdroje energie v energetické skladbě Evropské unie. Domnívám se, že není zapotřebí ničit konsensus, kterého jsme ve Výboru pro průmysl, výzkum a energetiku dosáhli, přijetím ústního pozměňovacího návrhu. Z tohoto důvodu vás žádám, abyste hlasovali proti tomuto pozměňovacímu návrhu.

<CHAPTER ID="006-02">
2. Návrh souhrnného rozpočtu Evropské unie - rozpočtový rok 2011 (hlasování)
<SPEAKER ID="129" NAME="Sidonia Elżbieta Jędrzejewska">
zpravodajka. - Pane předsedající, v Rozpočtovém výboru jsme hlasovali o více než 1 600 pozměňovacích návrzích k návrhu rozpočtu pro rok 2011. O některých technických úpravách by se nepochybně mělo hlasovat v plénu. Pokud jde o zahrnutí návrhu na změnu č. 1 pro rok 2011 do čtení v Evropském parlamentu, je třeba s ohledem na navrhovaný převod finančních prostředků mezi oddíly provést určité technické úpravy, a to jak v oddílu Evropská služba pro vnější činnost, tak v oddílu Komise.
<P>
V oddílu Evropská služba pro vnější činnost se jedná především o zahrnutí úpravy platů ve výši 1,85 % do rozpočtu nové služby, jako je tomu v případě ostatních orgánů. Částky, kterých se týká návrh na změnu v oddílu Komise, bude také třeba odpovídajícím způsobem upravit. To platí rovněž pro některé pozměňovací návrhy Parlamentu ke správním položkám, které musí být v souladu s konečnými částkami uvedenými v rozpočtových položkách oddílu III.
<P>
Co se týče agentur, budou poznámky za rozpočtovými položkami některých agentur technicky upraveny tak, aby odpovídaly konečným částkám, které byly přijaty. V položce 02 01 04 04 by poznámky přijaté ve změně 996 měly být v úplném znění doplněny do změny 1010 k provozní položce 02 02 01 (jako součást balíčku o pilotních projektech a přípravných krocích). V položce 19 05 01 by slova "jinými než USA" měla být vypuštěna z názvu a poznámek v souladu s rozhodnutím Rozpočtového výboru. V položce 19 09 01 by do poznámek měl být vložen ústní pozměňovací návrh přijatý Rozpočtovým výborem. Je třeba doplnit následující text: "Část těchto prostředků je určena na podporu, mimo jiné, iniciativ, jako jsou nadace EU-LAC (o níž bylo rozhodnuto na summitu EU-LAC, jehož se zúčastnili představitelé států a vlád) a Fórum Biarritz".
<P>
Je třeba přečíslovat některé rozpočtové položky, abychom předešli rozporům v číslování některých vytvořených položek a dodrželi pravidla názvosloví. To se nebude týkat ani okruhů víceletého finančního rámce, ani rozpočtové kapitoly změn přijatých v Rozpočtovém výboru. Týká se to změn 386, 389, 521, 833, 997, 998, 999, 1016, 1018, 1021, 1022, 1023 a 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Pane předsedající, je mi líto, ale není možné provádět hlasování tempem, jakým čtete pozměňovací návrhy.
<SPEAKER ID="132" NAME="Předsedající">
Velmi rád budu číst pomaleji... Pokusíme se sladit nutnost postupovat rychle s právy všech poslanců Evropského parlamentu konat svou povinnost a hlasovat.
<P>
Před hlasováním o bloku 3:
<SPEAKER ID="133" NAME="József Szájer" AFFILIATION="PPE">
Pane předsedající, žádám sněmovnu o prominutí, ale v hlasovacím seznamu skupiny PPE je chyba, co se týče pozměňovacího návrhu 967. Správné hlasování je "ano".
<SPEAKER ID="134" NAME="Předsedající">
To platí pro pozdější hlasování. Dobrá. To jsou interní informace pro skupinu.
<P>
- Před hlasováním o pozměňovacím návrhu 987:
<SPEAKER ID="135" NAME="Göran Färm" AFFILIATION="S&amp;D">
Pane předsedající, stejně jako před malou chvílí můj kolega ze skupiny PPE i já musím poukázat na chybu v našem volebním seznamu. Volební seznam S&D by měl být: minus, plus, plus. Nic jiného.
<SPEAKER ID="136" NAME="Předsedající">
To jsou také interní informace skupiny.
<P>
- Po hlasování o rozpočtu:
<SPEAKER ID="137" NAME="Olivier Chastel" LANGUAGE="FR">
Pane předsedající, dámy a pánové, tato spokojenost pramení z toho, že jste právě schválili pozměňovací návrhy k postoji Rady k návrhu opravného rozpočtu č. 3/2010 a k návrhu rozpočtu na rozpočtový rok 2011.
<P>
V důsledku toho jsem vzal na vědomí rozdílné názory našich dvou orgánů a v souladu s čl. 314 odst. 4 písm. c) Smlouvy o fungování Evropské unie samozřejmě souhlasím s tím, aby předseda Evropského parlamentu svolal dohodovací výbor.
<SPEAKER ID="138" NAME="Předsedající">
Nejedná se o projev laskavosti ze strany Rady, ale o dodržení podmínek smlouvy. My jako Evropský parlament budeme nepochybně plnit svoji úlohu v plném rozsahu.

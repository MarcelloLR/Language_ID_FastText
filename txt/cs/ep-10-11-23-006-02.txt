<CHAPTER ID="006-02">
2. Uvolnění prostředků z Evropského fondu pro přizpůsobení se globalizaci: Noord Brabant a Zuid Holland oddíl 18, Nizozemsko (
<P>
- Před hlasováním:
<SPEAKER ID="083" NAME="Lucas Hartong" AFFILIATION="NI">
(NL) Pane předsedo, otázka podpory pro Nizozemsko z Evropského fondu solidarity naštěstí stála na programu dnešního jednání, ale kdyby bylo na panu Daulovi, mém kolegovi ze skupiny Evropské lidové strany (Křesťanští demokraté), dnes bychom o ní nehlasovali a Nizozemsko by bylo potrestáno za odmítnutí 6% navýšení rozpočtu EU a zavedení evropských daní. Podle zástupců holandské Strany pro svobodu je naprosto nepřijatelné, že se pan Daul vůbec mohl takovou myšlenkou zabývat. Je to závažná urážka Nizozemska jako členského státu.
<SPEAKER ID="084" NAME="Předseda">
Právě to bylo projednáváno včera a rozprava je ukončena.
<SPEAKER ID="085" NAME="Joseph Daul" AFFILIATION="PPE">
(FR) Pane předsedo, dámy a pánové, během poslední konference předsedů jsme se rozhodli dnes předložit zprávu paní Materové. Nikdo nepožadoval, aby tato zpráva nebyla na dnešní program jednání zařazena. Proto je otázka předsedajícího následující: tváří v tvář osobě, jako je tato, budeme ještě upřímně diskutovat, jak jsme byli pět let zvyklí? To se chci ve čtvrtek ráno zeptat. Kromě toho, jestliže budou Evropští konzervativci a reformisté nadále prosazovat účast této osoby v konferenci předsedů, hodláme změnit způsob práce. To je vše, co jsem chtěl říci.
<SPEAKER ID="086" NAME="Barbara Matera" LANGUAGE="IT">
Pane předsedo, dámy a pánové, dnes jsme se sešli ke hlasování o balíčku podpory pro Holandsko, které požádalo o uvolnění prostředků z Evropského fondu pro přizpůsobení se globalizaci v celkové výši 10,5 milionu EUR.
<P>
Tento převod interních prostředků do rozpočtu Unie lze stále provést běžným postupem. Další žádosti o podporu, a jejich počet narůstá, jsou ale ohroženy zablokováním kvůli neschválení rozpočtu na rok 2011. Jestliže od ledna vstoupí v platnost systém dvanáctin, nebude vlastně možné provádět převody a realizovat potřebné platby.
<P>
Za těchto okolností, kdy Evropa jako celek čelí ekonomickým problémům, Parlament doufá ve velký smysl pro odpovědnost ze strany členských států, které v Radě vyjádřily odpor schválení úsporného rozpočtu, který je v souladu s výsadami Lisabonské smlouvy.

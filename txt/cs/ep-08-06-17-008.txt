<CHAPTER ID="008">
Vysvětlení hlasování
<P>
Ústní vysvětlení hlasování
<SPEAKER ID="159" NAME="Bogusław Sonik" AFFILIATION="PPE-DE">
(PL) Vážený pane předsedo, záměrem nové směrnice o odpadech je poskytnout základ, na němž by bylo možné vybudovat v Evropě společnost, která se bude jako celek podílet na recyklaci. Členským státům mají být stanoveny velmi ambiciózní cíle. Nejsou však cíle, které si chceme stanovit, příliš ambiciózní? Dokážou členské státy, zejména ty nové, splnit přísné požadavky? Je třeba poznamenat, že staré členské státy měly mnohem více času na to, aby přizpůsobily své systémy nakládání s odpady přísným požadavkům, zatímco nové členské státy musí zavést právní mechanismy a vybudovat potřebnou infrastrukturu mnohem rychleji.
<P>
V důsledku nové směrnice o odpadech dochází v mnoha evropských zemích k velikým rozporům. Myslím si, že by nás nemělo tolik překvapovat to, jak obtížné bylo dosáhnout kompromisu s Radou. Během včerejší rozpravy uvedli mnozí z poslanců Evropského parlamentu, že nejsou spokojeni s kompromisním řešením dosaženým v rámci této směrnice. Obávám se však, že zavedení ještě přísnějších požadavků by mohlo způsobit problémy s uplatňováním tohoto zákona. Nová směrnice o odpadech přinutí země, které zanedbávaly nakládání s komunálními odpady, k přijetí rozhodných opatření. Tyto země budou muset zavést právní a hospodářské mechanismy, jejichž účinek by měl hospodářství povzbudit, nikoliv zpomalit. Nová směrnice by měla být podnětem k rozvoji nových způsobů vytváření pracovních míst. Proto jsem hlasoval pro tuto zprávu.
<SPEAKER ID="162" NAME="Gyula Hegyi" AFFILIATION="PSE">
(SK) Děkuji vám, pane předsedající. Směrnice o odpadech, kterou jsme právě přijali, obsahuje kompromisy a proto je vystavena útokům z mnoha stran. Rozumím obavám všech občanů, kteří se obávají o životní prostředí a kteří mne prostřednictvím petice žádali, abych tuto směrnici nepodpořil. Zároveň bych měl také upozornit na to, že součást tohoto textu tvoří mnohé z mých osobních pozměňovacích návrhů, které jsou formulovány v duchu pokroku, pokud jde o spolupráci s environmentálními organizacemi. Největším přínosem této směrnice je přijetí hierarchie nakládání s odpady. Na prvním místě je prevence vzniku odpadů, za níž následují různé formy opětovného využití/recyklace a nakonec odstraňování odpadů, jemuž je potřeba se v rámci možností vyhnout nebo jej alespoň omezit. Hlasoval jsem ve prospěch směrnice zejména proto, že přijala tuto zásadu hierarchie, a doufám, že v budoucnosti ji budeme moci dále zlepšit.
<SPEAKER ID="163" NAME="Zita Pleštinská" AFFILIATION="PPE-DE">
(SK) Výsledkem spotřební společnosti je obrovské množství odpadů, jež ztrpčuje život lidí hlavně ve velkých evropských městech. Přestože došlo v průběhu minulých let ke zvýšení recyklace a druhotného využití odpadových materiálů, množství odpadů na skládkách v EU je stále příliš vysoké.
<P>
Přestože není dohodnutý kompromisní balíček ideální, text směrnice pokládám za politicky ambiciózní nástroj v oblasti nakládání s odpady pro příští generace EU. Proto jsem zprávu zpravodajky Caroline Jacksonové podpořila.
<P>
Na základě této směrnice budou muset členské země zlepšit své systémy nakládání s odpady. Oceňuji to, že byly do této směrnice začleněny také otázky týkající se zneškodňování nebezpečných odpadů a nebezpečných olejů. Věřím, že členské státy splní podle dohodnutého textu všechny ambiciózní cíle, že zejména zavedou do roku 2015 systémy sběru tříděného odpadu pro papír, kov, plasty, sklo, textil, jiný biologicky rozložitelný odpad, oleje a nebezpečný odpad.
<SPEAKER ID="164" NAME="Zuzana Roithová" AFFILIATION="PPE-DE">
(CS) Pane předsedo, já jsem podpořila dnes revizi rámcové směrnice o odpadech. Mimo jiné i proto, že umožní Česku zakázat dovoz odpadu jako suroviny, když to bude v rozporu s národním plánem. Díky zásahu Parlamentu revize obsahuje také nové cíle v oblasti recyklace. Jižanům se zdají příliš ambiciózní, Seveřanům, ale i v Česku zase slabé. Já dosažený kompromis oceňuji. Státy mají různé výchozí podmínky a toto je společný začátek. Dnes je produkce odpadu 3,5 t na osobu a jižní země vyváží až 90 % jen na skládky. Do evropského práva se poprvé dostává pětistupňová hierarchizace způsobů nakládání s odpady. Na první místě je prevence, na druhém znovupoužití suroviny, pak recyklace a teprve poté spalování na energie. Skládky jsou poslední možností pro zbytek. Velice si vážím práce, kterou odvedla paní Jackson, díky ní se zrodil tento pro Evropu dobrý kompromis.
<SPEAKER ID="165" NAME="Jan Březina" AFFILIATION="PPE-DE">
(CS) Rovněž vítám přijatou směrnici. Vytyčení cílů 50% míry recyklace komunálního odpadu a 70% míry recyklace průmyslového odpadu asi uspokojí málokoho. Jedni ji považují za nedostatečně ambiciózní, druzí zase za nerealistickou. Z pohledu České republiky se jedná spíše o krok zpátky, ale důležité je, že směrnice nebrání státům v přijetí přísnější a závaznější vnitrostátní úpravy, která je v tomto případě dle mého názoru žádoucí. Z pohledu České republiky považuji za silně nevyhovující ustanovení o překvalifikování spaloven komunálního odpadu na zařízení pro využívání odpadu. To by znamenalo možná masivní dovoz odpadu ze sousedních zemí, neboť dovoz odpadu za účelem užívání je v Unii povolen. Těžko si lze představit efektivní kontrolní mechanismy, které by dokázaly odhalit, zda byl dovezený odpad skutečně využit nebo spálen. Státy, kterým záleží na tom, aby se jejich země nestala spalovnou Evropy, by proto měly v tomto bodě napnout všechny síly, aby předmětné ustanovení z návrhu směrnice vypadlo.
<SPEAKER ID="166" NAME="David Sumberg" AFFILIATION="PPE-DE">
Vážený pane předsedající, vstávám, abych vysvětlil, jak jsem hlasoval v souvislosti se zprávou paní Caroline Jacksonové, ale než tak učiním, chci vyjádřit uznání své kolegyni z konzervativní strany a práci, kterou odvedla na této vynikající zprávě.
<P>
Ustanovení o odstraňování odpadů je rozhodně nevyhnutelné v každé evropské zemi, v neposlední řadě i v mé vlastní, a proto si myslím, že toto ustanovení je šťastným kompromisem. Jde o jednu z těch vzácně se vyskytujících příležitostí, kdy může Evropa jednat jakožto celek. Takovýchto příležitostí není mnoho a Irové o tom pravděpodobně něco řekli ve svém rozhodnutí, které nedávno učinili v souvislosti s referendem.
<P>
Toto je však dobrá zpráva. Budu doufat, že podnítí britskou vládu k tomu, aby převzala v této oblasti vedoucí úlohu. To se bezpochyby stane skutečností, pokud budeme mít během příštích dvou let, jak doufám, konzervativní vládu: Pan Cameron, náš vedoucí představitel, se velmi jasně vyjádřil v tom smyslu, že otázky životního prostředí budou stát v čele našich cílů, a proto bude dnešní hlasování dobrým příkladem, stejně jako by byl dobrým příkladem i způsob, jakým hlasovali členové konzervativní strany Evropského parlamentu.
<SPEAKER ID="168" NAME="Péter Olajos" AFFILIATION="PPE-DE">
(HU) Děkuji vám, vážený pane předsedající. Bylo mi potěšením hlasovat pro směrnici o normách environmentální kvality v oblasti vodní politiky a rád bych využil této příležitosti k tomu, abych poděkoval svým 610 kolegům, kteří svými hlasy přijetí této směrnice podpořili. Znovu jsme byli úspěšní, pokud jde o vypracování kvalitní a perspektivní směrnice, návrhu, který obnovuje zásadu "sdílené odpovědnosti", a souborného nařízení členských států o vodních tocích, které překračují státní hranice. Je to rovněž návrh, který přesouvá důraz z emisí na imise, jinými slovy, prioritou se místo zájmů průmyslu stávají živé organismy žijící v řekách. Jedná se o směrnici, která zavádí přesná omezení, pokud jde o využití 33 látek, zejména prostředků k hubení hmyzu, chemických a průmyslových látek a těžkých kovů. Nyní je na řadě Rada. Podpoří Rada tuto směrnici a pomůže tak vyčistit naši řeku - naše řeky? Nyní je pouze na vládách, zda budou schopny zastavit znečišťování řeky Raba a ostatních evropských řek, které jsou v podobném stavu. Velice vám děkuji.
<SPEAKER ID="170" NAME="Miroslav Mikolášik" AFFILIATION="PPE-DE">
(SK) Vysoká úroveň ochrany lidského zdraví a bezpečnost spotřebitelů, to jsou základní zájmy v otázce stanovení limitů reziduí farmakologicky účinných látek v potravinách živočišného původu. Veterinární léčivé přípravky mohou zanechat v tělech zvířat určených k výrobě rezidua, což již začalo mít negativní účinky nejen na zdraví lidí, ale i na zdraví zvířat.
<P>
Uvítal jsem tedy zprávu kolegyně Doyleové a při dnešním hlasování jsem ji podpořil. Ucelenější přístup ke kontrole reziduí všech farmakologicky účinných látek a analýza jejich rizik jsou naprosto nevyhnutelné. Jsem přesvědčen o tom, že je nutno změnit, doplnit a sjednotit právní rámec pro stanovení maximálních limitů reziduí. Sdílím se zpravodajkou názor, že takovým způsobem lze docílit zlepšení dostupnosti a správného používání veterinárních léčivých přípravků, dobrého fungování obchodu v odvětví potravin živočišného původu a zejména špičkové ochrany veřejného zdraví.
<SPEAKER ID="172" NAME="Neena Gill" AFFILIATION="PSE">
Vážený pane předsedající, hlasovala jsem ve prospěch zprávy, neboť jsem 18 let bojovala proti chudobě a společenskému vyloučení a proto rozhodně podporuji to, aby byl rok 2010 prohlášen v této oblasti Evropským rokem. Je naprosto nepřípustné, aby v Evropě žilo v současnosti 78 milionů lidí na hranici chudoby. Je šokující, že i v dnešních dnech nejsou děti a starší osoby v mnoha členských státech schopny se uživit nebo si zajistit teplo. Nedávné ukazatele svědčí o stále se zvětšující propasti mezi nejbohatšími a nejchudšími rodinami v některých zemích, což je výsledkem nerovnoměrného rozdělení evropského hospodářského pokroku.
<P>
Doufám, že Komise v letošním roce zaměří svou pozornost na regiony, v nichž je stav chudoby a sociálního vyloučení nejkritičtější. Poslední zpráva Kanálu 4 ve Spojeném království například upozornila na to, že region West Midlands, který zastupuji, má v národním měřítku druhou nejvyšší úroveň chudoby a druhou nejnižší životní úroveň.
<P>
Tuto iniciativu tedy vítám, neboť zvýší informovanost o chudobě a sociálním vyloučení, ale zároveň jsem zklamána tím, že zpráva neposkytuje žádná jasná řešení otázky, jakým směrem se mají členské státy ubírat, chtějí-li tento problém vyřešit. Nevěřím, že v letošním roce bude tato směrnice považována za základ pokroku; myslím si, že se stane pouze popudem k další diskusi, která nepřinese žádný konkrétní výsledek. Bude jen zmeškanou příležitostí změnit velice závažnou věc.
<SPEAKER ID="173" NAME="Czesław Adam Siekierski" AFFILIATION="PPE-DE">
- (PL) Vážený pane předsedající, přijali jsme mimořádně významnou zprávu o problémech boje proti chudobě a sociálnímu vyloučení. Tento dokument je příkladem citlivosti Evropské unie, pokud jde o sociální problémy a vytvoření evropského sociálního modelu, který budujeme souběžně s činnostmi podporujícími zvýšení hospodářského růstu a funkční tržní hospodářství.
<P>
Je pro nás důležité vybudovat prostor pro to, abychom dokázali čelit vyloučení a chudobě dětí, starších osob a zdravotně postižených osob, tedy těch, kdo jsou v postavení, kdy nemohou podobné situaci zabránit. Měli bychom mít vždy na paměti, že chudoba roste v oblastech, které postihly přírodní pohromy nebo kde se projevily následky jiných situací, které v současnosti zaznamenáváme, a to výrazný růst cen potravin a energie. V této situaci jsou potřebné další činnosti, jejichž cílem je snížit vliv těchto škodlivých faktorů na postavení nejchudších sociálních a pracovních skupin.
<SPEAKER ID="174" NAME="David Sumberg" AFFILIATION="PPE-DE">
Vážený pane předsedající, tuto zprávu podporuji, neboť jsme všichni samozřejmě nakloněni mateřství a jablkovým koláčům. Nikdo z přítomných nechce vidět růst chudoby, nikdo z nás nechce vidět růst sociálního vyloučení. Slova jsou tedy správná, a v jistém slova smyslu opakuji to, co dnes již uvedl můj kolega z druhé strany jednací síně.
<P>
Otázkou zůstává, co v tomto směru uděláme. A to je otázka pro vládu každého z členských států. V případě mé země je jen na britské vládě, aby pro vyřešení tohoto problému něco udělala, ale je to i věcí každé vlády každého z národů, neboť situace, hospodářské podmínky a sociální podmínky jsou v různých zemích Evropské unie rozdílné.
<P>
V Británii, a možná i v jiných zemích, dnes čelíme hrozbě zhoršení stavu skutečné recese, skutečné chudoby a skutečného sociálního vyloučení, a proto je jen věcí vlády Británie a vlád členských států Evropské unie, aby tuto možnost připustily a začaly se podle toho chovat.
<SPEAKER ID="176" NAME="Zita Pleštinská" AFFILIATION="PPE-DE">
(SK) Využívám tuto - pro mě a mou zemi Slovensko - vzácnou chvíli, abych poděkovala všem kolegům, kteří hlasovali pro vstup Slovenska do eurozóny.
<P>
Jsem ráda, že všichni slovenští europoslanci dokázali přesvědčit Evropský parlament, i díky vyvážené zprávě našeho kolegy Davida Casy, že Slovensko patří do tohoto úspěšného klubu "E". Nyní je už jen na Slovensku, hlavně na vládě Slovenské republiky, aby pokračovala v striktních makroekonomických krocích, v restriktivní fiskální politice, aby dokázala udržet maastrichtská kritéria i nadále. Vstup Slovenska do eurozóny je velkou výzvou i pro ostatní členské země, aby pokračovaly v reformním úsilí a splnily maastrichtská kritéria.
<P>
Dnes bych chtěla na půdě Evropského parlamentu poděkovat slovenským občanům, těm, kteří s nasazením svých životů přispěli v roce 1989 ke zboření železné opony, ale i těm, kteří pochopili důležitost reforem, i když to nebylo vždy jednoduché, aby slovenští občané mohli dnes budovat silné Slovensko v silné Evropě.
<SPEAKER ID="177" NAME="Zuzana Roithová" AFFILIATION="PPE-DE">
(CS) Pane předsedo, blahopřeji upřímně Slovensku ke vstupu do eurozóny. Chtěla bych teď ještě ocenit práci, kterou vykonal zpravodaj Casa, neboť čelil v Parlamentu polemice o oprávněnosti revalvace slovenské měny a dalším. Diskuze ukázala, že řada dalších požadavků, které mohou mít vliv na dlouhodobou stabilizaci společné měny, jsou oprávněné. Nejsou však překážkou pro dnešní vstup Slovenska, jsou ale výzvou pro dohodu o novelizaci pravidel. Nesouhlasím s těmi, kteří dnes v diskusi odmítli změnit maastrichtská kritéria do budoucnosti. A ještě jednou chci vyzdvihnout zásluhy Dzurindovy vlády, která před pěti lety zahájila nutné reformy na Slovensku. Bez nich by dnes Slovensko svůj hospodářský i politický úspěch neslavilo. Slováci ukazují nyní cestu i pro Českou republiku.
<SPEAKER ID="178" NAME="David Sumberg" AFFILIATION="PPE-DE">
Vážený pane předsedající, rád bych vysvětlil Parlamentu, proč jsem se zdržel hlasování, pokud jde o toto konkrétní usnesení. Zdržel jsem se hlasování ne proto, že jsem nakloněn jednotné měně, pokud jde o mou zemi, ve skutečnosti jsem naprosto proti ní. Pro britský politický systém a britské hospodářství by to byla katastrofa, kdybychom vstoupili do eurozóny a přijali jednotnou měnu.
<P>
Zdržel jsem se hlasování, neboť věřím, že toto je záležitost výlučně slovenské vlády. Pokud se rozhodnou, že je v zájmu jejich země přistoupit na jednotnou měnu, je to jejich národní právo a podle toho učinili své rozhodnutí.
<P>
Právě takovéto případy ukazují, jak by měla Evropa postupovat. Měla by postupovat tak, aby to byly vždy země, kdo rozhodne o tom, co je v jejich zájmu, a ne zastrašovat lidi v Irsku, jak se to dělo v této zasedací síni v posledních hodinách. Obyvatelé Irska se rozhodli podle svých národních zájmů. Je jen na nich, jaká rozhodnutí učiní, a proto by mělo být dodrženo jejich demokratické právo.
<P>
Winston Churchill řekl: "Věřte lidem." Přesně to bychom měli udělat.
<P>
(potlesk)
<SPEAKER ID="179" NAME="Christopher Heaton-Harris" AFFILIATION="PPE-DE">
Vážený pane předsedající, nejdříve bych chtěl vyjádřit úplný souhlas s tím, co právě řekl pan Sumberg. Musím říci, že děkuji lidem žijícím v Irsku, kteří dali opakovaně šanci demokracii v Evropské unii.
<P>
Upozorňuji na to, protože i já jsem se zdržel hlasování, neboť je politikou mé strany nehlasovat, pokud jde o podobné záležitosti, jejichž nejsme součástí. Ale zaujala mě samotná zpráva. V odstavci 6 se doporučuje, aby slovenská vláda zřídila monitorovací středisko pro monitorování cen vybraného počtu základních potravin, jež by monitorovalo ceny těchto potravin každý týden s cílem boje proti umělému zvyšování cen.
<P>
Ve Spojeném království hodnotíme inflaci a naše míra inflace se zvýšila na 3,3 %, jak to bylo oznámeno dnes ráno. Pokud se setkáte s průměrným zákazníkem žijícím v Daventry nebo Long Buckby, řekne vám, že cena benzinu stoupla, stejně jako cena potravin, a také daně, které uložila Rada, se zvýšily. A proto mě udivuje kvalita statistiky.
<P>
V odstavcích 8 a 9 jsou jmenované další problémy, ale všechny se dají použít jako vysvětlení, proč je velmi dobré, že Britové nejsou součástí tohoto klubu. Navzdory tomu přeji této zemi jen to nejlepší.
<SPEAKER ID="181" NAME="Filip Kaczmarek" AFFILIATION="PPE-DE">
- (PL) Vážený pane předsedající, zdržel jsem se hlasování, pokud jde o zprávu pana Harangozó. Jedním z cílů politiky soudržnosti Evropské unie by mělo být upevnění nástrojů solidarity a integrace. Zranitelná společenství a skupiny by měly mít naši podporu s cílem bojovat proti vyloučení a nerovnosti. To by však nemělo být považováno za protiargument, pokud jde o rozvoj městských částí, neboť jedno nevylučuje druhé. Důležitý je teritoriální přístup, který v konečném důsledku nevyvrací význam účinnosti politiky soudržnosti.
<SPEAKER ID="182" NAME="Czesław Adam Siekierski" AFFILIATION="PPE-DE">
- (PL) Vážený pane předsedající, zpráva pana Harangozó, která byla dnes přijata, upozorňuje na mimořádně důležitý problém vlivu politiky soudržnosti na integraci nejohroženějších společenství a skupin. Tato zpráva bez jakýchkoli ambicí klade důraz na potřebu pokračovat v politice soudržnosti, a to zejména v oblastech, které jsou méně rozvinuté, zapomenuté a kde jsou těžké podmínky pro farmaření a slabá nebo zastaralá infrastruktura.
<P>
Podpořeny by měly být zejména regiony a oblasti s historickým vývojovým zpomalením, kde jsou místní obyvatelé méně připraveni vyrovnávat se s výzvami tržního hospodářství. Rozdíly v rámci jednotlivých regionů, pokud jde o úroveň rozvoje, jsou velmi velké. Proto je nezbytné vytvořit konkrétní obraz o stavu rozvoje našich regionů a dále ho využít jako základ pro vyrovnání se s problémovými oblastmi v rámci jednotlivých regionů. Hned teď můžeme říci, že se to týká zejména hornatých oblastí a podstatné části venkovských oblastí. Musíme sjednotit proces trvale udržitelného rozvoje, aby oblasti, ve kterých je menší úroveň rozvoje, nebo zaostalé oblasti dále neupadaly nebo nevznikaly další takovéto oblasti.
<SPEAKER ID="183" NAME="Christopher Heaton-Harris" AFFILIATION="PPE-DE">
Vážený pane předsedající, já jsem se také zdržel hlasování o této zprávě. Rád bych však uvedl pár poznámek, proč jsem tak učinil.
<P>
Za prvé, snažil jsem se uvěřit, že otcové, kteří založili toto místo, kteří položili základ svobodné Evropské unie a svobodného pohybu atd., měli v úmyslu vytvořit politiku, která je prezentovaná i v této zprávě, a že by měla být jednou z věcí, které by se hlásily o slovo během příštích let.
<P>
Za druhé, nejsem přesvědčený, že toto by mělo být uskutečněno na evropské úrovni - možná na vnitrostátní úrovni, ale rozhodně by to bylo lépe uskutečnit na místní úrovni.
<P>
Nakonec bych rád zakončil svůj příspěvek poznámkou, že můj volební obvod, City of Leicester, je příkladem toho, jak může fungovat místní činnost v této oblasti. Leicester je jedno z nejrozmanitějších měst ve Spojeném království z mnoha důvodů - má bohaté i chudé, mnoho různých národností - a ještě díky individuální a místní činnosti má Leicester jednu z nejucelenějších strategií pro soudržnost a integraci, zranitelných společenství a skupin, jak je zde nazýváme. Je pro nás příkladem, že místní činnost je nejlepší, a já jsem znepokojený, když o ní hovoříme na úrovni EU.
<SPEAKER ID="184" NAME="Syed Kamall" AFFILIATION="PPE-DE">
Vážený pane předsedající, mé poznámky jsou ozvěnou poznámek, které právě přednesl můj kolega přede mnou.
<P>
Mé poznámky se také dotýkají zprávy paní Panayotopoulos-Cassiotouové o chudobě a sociálním vyloučení. Pokud spojíme tyto dvě zprávy, uvědomíme si, že představují trhlinu ve smýšlení evropských politiků, totiž pokud se objeví jakýkoli problém, řešením je Evropa.
<P>
Proto žádám nás všechny, abychom se podívali na problémy zranitelných společenství a skupin z pohledu místních společenství a z tohoto pohledu také našli řešení namísto toho, abychom zvažovali návrhy nějakých vzdálených eurokratů nebo nějakých vzdálených členů Evropského parlamentu.
<P>
Podívejte se prosím na výbornou práci, například Centra pro sociální spravedlnost v Londýně, v mém volebním obvodu, které vede Iain Duncan-Smith a jeho skvělý tým, jenž zakládá sdružení místních organizací, které se zabývají problémem chudoby a sociálního vyloučení: organizací jako Croydon Caribbean Credit Union nebo London Boxing Academy, jež přitahují některé z nejzranitelnějších lidí v společnosti.
<P>
Vzhledem k tomu, že problémy, které jsou uvedeny ve zprávě, jsou všechny závažné, měli bychom pamatovat na skutečnost, že řešení jsou často blíže k domovu, a z tohoto důvodu jsem se zdržel hlasování, pokud jde o zprávu pana Harangozó.
<SPEAKER ID="186" NAME="Zuzana Roithová" AFFILIATION="PPE-DE">
(CS) Pane předsedo, politika udržitelného rozvoje nemá šanci na úspěch, dokud nebude mít globální rozměr. Deklarace tisíciletí OSN sice vyzývá všechny státy k zajištění soudržnosti politik v zájmu rozvoje, ovšem v praxi toho mnoho rozvinuté země nedělají. V protikladu je závazek Evropské unie, který nás vede zkoumat dopady našich evropských politik na rozvojové cíle. O to více oceňuji, že omezujeme naši politiku rybolovu v zájmu cílů rozvojových zemí. Chci teď upozornit na těžbu dřeva v západní Africe, která jen z 5 % odpovídá udržitelnému hospodářství. Je důležité, aby Komise finančně podpořila tvorbu národních strategických plánů v Africe, ovšem plundrování tropických pralesů zabráníme, když ho nedovolíme dovážet do Evropy, myslím to dřevo, pokud nebude označeno průkaznou ekoznačkou. Věřím, že Komise brzy takový návrh předloží a že jej bez výmluv my a Rada schválíme.
<P>
Písemné vysvětlení hlasování
<SPEAKER ID="189" NAME="Toomas Savi  " AFFILIATION="ALDE">
písemně. - Zprávy Lidie Joanny Geringer de Oedenbergové mají mou podporu a vítám myšlenku, že bychom se v době, kdy Evropská unie stojí před důležitými politickými rozhodnutími, neměli zabývat technickými problémy do přílišné hloubky. I když v situaci, kdy bych byl zaujatý poslechem kolegů tohoto Parlamentu diskutujících intenzivně o politickém významu zařízení k osvětlení a světelné signalizaci na kolových zemědělských nebo lesnických traktorech, v takovýchto případech bych celkem podpořil využití zrychlené pracovní metody pro úřední kodifikaci právních předpisů. Když se EU zase znovu nachází na mrtvém bodě, potřebujeme soustředit všechnu svou pozornost na nalezení způsobu, jak zachránit Lisabonskou smlouvu.
<SPEAKER ID="192" NAME="Carl Schlyter  " AFFILIATION="Verts/ALE">
písemně. - (SV) Hlasoval jsem proti této zprávě, neboť podrobné nařízení tohoto typu by se nemělo projednávat na politické úrovni. Je zbytečné kodifikovat právní předpisy, které by měly být staženy ve prospěch nařízení přes technické normy vypracované technickými výbory.
<SPEAKER ID="194" NAME="Carl Schlyter  " AFFILIATION="Verts/ALE">
písemně. - (SV) Hlasoval jsem proti této zprávě, neboť podrobné nařízení tohoto typu by se nemělo projednávat na této úrovni. Mělo by být projednáváno s technickými výbory prostřednictvím technických norem (neměla by tu být žádná kodifikace právních předpisů, které by měly být staženy ve prospěch technických norem).
<SPEAKER ID="196" NAME="Mieczysław Edmund Janowski  " LANGUAGE="PL">
Hlasoval jsem ve prospěch zprávy paní Geringer de Oedenbergové o právní ochraně počítačových programů, neboť se domnívám, že od chvíle, co tyto programy sehrávají takovouto významnou roli v oblasti fungování moderní společnosti, měla by jim být zaručena přiměřená právní ochrana, která by byla uvedena v soulad s nařízeními o autorských právech, jakými jsou literární a umělecká díla ve smyslu Bernské úmluvy. Předmětem ochrany by měly být jen počítačové programy v náležité formě. Samotné koncepty a zásady, na nichž jsou založeny jednotlivé součásti informatických programů, nemohou být předmětem této ochrany.
<P>
Přirozeně, matematické postupy, programovací jazyky a algoritmy také nemohou být předmětem této ochrany. Tato ochrana by měla být přiznána oběma, fyzickým i právnickým, osobám v souladu s vnitrostátní autorským právním zákonodárstvím. Pokud je počítačový program vytvořen zaměstnancem při plnění jeho povinností, je zaměstnavatel nebo zákazník oprávněný uplatňovat všechna majetková práva k takto vytvořenému programu (pokud není v smlouvě dohodnuto jinak).
<SPEAKER ID="198" NAME="Monica Maria Iacob-Ridzi  " AFFILIATION="PPE-DE">
písemně. - (RO) Hlasovala jsem ve prospěch nařízení, pokud jde o přistoupení Rumunska k Úmluvě ze dne 23. července 1990 o zamezení dvojího zdanění v souvislosti s úpravou zisků sdružených podniků, neboť považuji za nezbytné snížit daňové zatížení daňových poplatníků.
<P>
Pro Rumunsko a Bulharsko je velmi důležitý přístup k arbitrážní úmluvě co možná nejdříve a následně se přidat k členským státům, pro které je už tato úmluva závazná. Neúčast Rumunska a Bulharska v tomto systému v současnosti vytváří závažné náklady, pokud jde o hospodářství, a představuje překážku ve fungování společného evropského trhu.
<P>
Podle smlouvy EU o přistoupení Rumunska a Bulharska, Rada musí na základě doporučení Komise a závěrech z diskusí s Parlamentem stanovit datum, kdy úmluva vejde v platnost. Ráda bych vyjádřila své znepokojení v souvislosti se zpětným uplatněním arbitrážní úmluvy z 1. ledna 2007, a proto podporuji návrh o tom, aby bylo za toto datum stanoveno datum, které následuje hned po dni, kdy bylo uveřejněno rozhodnutí v Úředním věstníku EU.
<SPEAKER ID="200" NAME="Charlotte Cederschiöld, Christofer Fjellner, Gunnar Hökmark a Anna Ibrisagic  " AFFILIATION="PPE-DE">
písemně. - (SV) Umírněná delegace dnes v Evropském parlamentu hlasovala ve prospěch zprávy Agustína Díaze de Mera García Consuegry (PPE-DE, ES) o výměně informaci z rejstříků trestů mezi členskými státy a o obsahu informací, které jsou předmětem výměny.
<P>
Když zločin překračuje hranice, opatření pro boj proti zločinu musí být přizpůsobena této situaci. Proto podporujeme rámcové rozhodnutí a zvýšení spolupráce s cílem zjednodušit a poskytnout prostor pro účinnější výměnu informací mezi členskými státy o odsouzených.
<P>
Výjimkou je však článek, který hovoří o zpracování osobních údajů, pokud jde o rasovou nebo etnickou příslušnost, politické názory, náboženské a filozofické přesvědčení a podobně.
<SPEAKER ID="201" NAME="Carlos Coelho  " LANGUAGE="PT">
Tento návrh vyžadující organizaci a výměnu informací z rejstříků trestů mezi členskými státy je zaměřený na zlepšení komunikace mezi justičními orgány.
<P>
Důležité je zabezpečení toho, aby byly výpisy z rejstříků trestů lehce srozumitelné a aby bylo s informacemi, které jsou součástí těchto záznamů, patřičně naloženo.
<P>
Proto podporuji výbornou zprávu svého kolegy pana Díaze de Mera a i navrhované změny, zejména ty o ochraně údajů.
<P>
Je nezbytné, aby byly uplatněny společné zásady o ochraně údajů a měly by být vytvořeny s ohledem na sběr, zpracování a přenos údajů. Navíc orgány zabývající se ochranou údajů by měly jako součást rámcového rozhodnutí systematicky informovat o výměně osobních údajů.
<P>
Také je důležité, aby tento systém účinně fungoval, stal se užitečným nástrojem prevence a boje proti zločinu, především boje proti zločinu sexuálního charakteru. Na zabezpečení účinnější ochrany dětí je například nezbytné, aby školy měly přístup k informacím o svých zaměstnancích a potenciálních zaměstnancích, aby byly informované o případném nebezpečí, jež pro děti představují lidé, kteří mají záznam v rejstříku trestů, který souvisí s trestným činem páchaným na dětech.
<SPEAKER ID="202" NAME="Bruno Gollnisch  " LANGUAGE="FR">
Je pohoršující, že nebezpečný zločinec by mohl být schopen schovat se z důvodu nedostatečných informací o svém rejstříku trestů a vyhnout se tak spravedlnosti nebo spáchat trestné činy i v jiných členských státech. Případ Fourniret je nebezpečným a nepříjemným příkladem.
<P>
V těchto podmínkách, je příprava úplných a snadno přístupných rejstříků trestů, jejichž součástí budou i usvědčení ze spáchání trestného činu v různých státech, vítaným pokrokem.
<P>
Tato chvályhodná iniciativa však není zaměřená jen na pedofily, vrahy a pachatele ozbrojených loupeží. Slovy "postihy vyplývající z odsouzení za trestný čin" jednoduše pokrývá i mezinárodní pronásledování za určitý názor. Dobře víme jen to, kdo je cílem, a v tomto šílenství je to Evropa, otevřená nekontrolovatelnému přistěhovalectví, která neustále cítí lítost kvůli tomu, co bylo, co je a co by mohla být: plná vlastenců, kteří jsou oddáni své identitě, pyšná na své lidi, jejich národ a jejich historii, a lidi, kteří jsou dostatečně odvážní na to, aby nahlas veřejně prohlásili, koho brání.
<P>
Zdržujeme se hlasování, neboť se obáváme, že kromě odůvodněného potlačení trestných činů tento text umožní rozšíření všech zákonů Unie, které brání svobodě a ničí demokratický život v našich zemích.
<SPEAKER ID="203" NAME="Pedro Guerreiro  " LANGUAGE="PT">
Přenos informací vyňatých z rejstříků trestů občanů z jednoho členského státu do druhého členského státu musí být řízeno na základě (bilaterální) spolupráce uzavřené mezi zúčastněnými stranami.
<P>
Tato iniciativa má zlepšit komunikaci mezi justičními orgány a zabezpečit, aby žádosti členských států, pokud jde o záznamy z rejstříků trestů občanů jiného členského státu, byly "vyřízeny správným a úplným, vyčerpávajícím způsobem".
<P>
Ale nesouhlasíme s harmonizací zákonů a přijetím společných postupů, a to v případě, pokud jde o povinnosti přesunu "všech informací o odsouzeních vlastních občanů" nebo povinnosti "uchovávat a aktualizovat všechny přijaté informace", ani s harmonizací postupů - a to zejména, pokud jde o absenci jednoznačných záruk v souvislosti s ochranou těchto údajů, z našeho pohledu je tento návrh ještě problematičtější.
<P>
Uznáváme potřebu mechanismu, který by umožnil vzájemné přesouvání informací z rejstříků trestů mezi členskými státy, ale tento přesun se musí provádět s ohledem na konkrétní případy a v rámci spolupráce mezi zmíněnými státy.
<SPEAKER ID="204" NAME="Ian Hudghton  " AFFILIATION="Verts/ALE">
písemně. - Hlasoval jsem ve prospěch zprávy pana Díaze de Mera García Consuegry o výměně informací z rejstříků trestů mezi členskými státy. Kvůli zvýšené mobilitě v EU je důležité, aby byly členské státy schopny se vzájemně informovat o trestních záznamech občanů EU žijících na jejich území.
<P>
Uplatněna musí být opatření na ochranu údajů a vítám navrhovaný společný zákaz zpracování osobních údajů o rasové a etnické příslušnosti, politickém názoru, náboženském a filozofickém přesvědčení, členství ve straně nebo obchodní asociaci a údajů o zdravotním stavu a sexuálním životě.
<SPEAKER ID="205" NAME="Andreas Mölzer  " LANGUAGE="DE">
V Evropské unii, která má otevřené hranice, je nezbytná dobrá spolupráce mezi jejími jednotlivými orgány s cílem přiměřeného zabezpečení boje proti zločinu. Cíl evropského internetového portálu, k němuž mají přístup občané i podnikatelé a který poskytuje informace o jejich právech v návaznosti na trestné činy, se zdá být smysluplný.
<P>
Vytvoření tohoto elektronického rejstříku, který zjednodušuje přeshraniční výměnu informací z rejstříků trestů, může být vítanou iniciativou jen v případě, pokud budou úspěšně splněny i požadavky týkající se ochrany těchto údajů. V praxi bude mnoho záviset na řízení jednotlivých kroků, které jsou předmětem trestního stíhání jen v některých členských státech. Podle mého názoru jsme tyto otázky rozebrali nesprávným způsobem už v počátečním stadiu, proto jsem se zdržel hlasování.
<SPEAKER ID="206" NAME="Luca Romagnoli  " LANGUAGE="IT">
Vážený pane předsedající, dámy a pánové, hlasoval jsem ve prospěch zprávy pana Díaz de Mera. Je nezbytné zlepšit komunikaci mezi justičními orgány a zabezpečit, aby bylo vyhověno požadavkům, které se týkají informací z rejstříků trestů ze strany členských států, a to vyčerpávajícím a komplexním způsobem.
<P>
Otevřené hranice ve skutečnosti umožňují nejen volný pohyb poctivých občanů, ale také zločinců, kteří často uniknou spravedlnosti tak, že se uchýlí do jiného státu, v němž páchají další trestné činy. S ohledem na nedostatečnou výměnu informací zatím není možné odhalit potenciál opakovaně spáchaného zločinu a také není možné předvídat nebezpečí, které tito lidé představují.
<P>
Zejména, jak se můžeme denně dočítat v novinách, sexuální delikventi a jiní mimořádně nebezpeční jednotlivci těží z nedostatečně účinného systému výměny informací a zneužívají omezení současných pravomocí EU.
<SPEAKER ID="207" NAME="Carl Schlyter  " AFFILIATION="Verts/ALE">
písemně. - (SV) Navrhované změny, které předložil Evropský parlament, přispívají ke zlepšení právních předpisů, ale zároveň nechci hlasovat pro uplatnění těchto změn. Proto se zdržuji hlasování.
<SPEAKER ID="209" NAME="Carlos Coelho  " LANGUAGE="PT">
Toto nařízení je zaměřené na zabezpečení vysoké úrovně ochrany proti padělání a pozměňování eura, zároveň stanovuje opatření, která jsou nezbytná pro jeho ochranu prostřednictvím kontroly pravosti bankovek a mincí a jejich způsobilosti k dalšímu oběhu.
<P>
Podle nedávné statistiky bylo v roce 2007 staženo z oběhu přibližně 561 000 padělaných eurobankovek a přibližně 211 100 padělaných euromincí.
<P>
Vzhledem k tomu, že Evropská centrální banka a Komise stanovily konečné postupy pro odhalování padělaných eurobankovek a euromincí, je nezbytné změnit i nařízení z roku 2001, neboť nyní už instituce zapojené do distribuce hotovosti veřejnosti mají nástroje, které potřebovaly k uskutečnění těchto kontrol.
<P>
Také vítám výslovnou povinnost pro úvěrové a ostatní příslušné instituce kontrolovat pravost bankovek a mincí, které přijaly a vrátily zpět do oběhu. Zároveň se těmto institucím poskytne čas k přizpůsobení jejich vnitřních postupů a modernizaci jejich zařízení.
<P>
Je důležité zabezpečit, aby eurobankovky a euromince v oběhu byly pravé, a to i v členských státech, které nejsou součástí eurozóny, ale kde je euro v oběhu jako měna pro finanční operace, i když metody kontroly nemohou být v těchto zemích uplatňované stejným způsobem, což tedy znamená, že je třeba zavést specifické postupy.
<SPEAKER ID="210" NAME="Andreas Mölzer  " LANGUAGE="DE">
Z východní Evropy k nám nepřetržitě proudí padělané bankovky výborné kvality. Evropská unie je přece jen ve své podstatě velmi atraktivní pro padělatele, neboť lidé ještě dobře neznají novou měnu a bankomaty nejsou zabezpečeny proti falzifikátům.
<P>
Zlepšení ochrany eura proti padělání je vítaným vývojem, a proto jsem i já hlasoval ve prospěch zprávy pana Díaze de Mera. Nepřetržitá práce na tom, aby bylo euro bezpečnější, je jedna věc, ale pokud lidé nebudou dostatečně informovaní o bezpečnostních znacích eura, nedosáhneme ničeho. Evropská centrální banka a členské státy proto musí zvýšit své snahy v oblasti vzdělávání. Kromě toho se musíme postarat i o to, aby bylo možné dopadnout profesionální padělatele eura rychle kdekoli v EU. Nepřetržité snižování výdajů, pokud jde o policejní služby, současně s odstraňováním hranic, je kontraproduktivní, a nejen v této oblasti.
<SPEAKER ID="212" NAME="Ilda Figueiredo  " LANGUAGE="PT">
Smyslem tohoto návrhu rozhodnutí Rady, který byl připravený na základě žádosti Soudního dvora, je doplnit ustanovení jednacího řádu Soudního dvora, pokud jde o pravidla používání jazyků v rámci postupu přezkoumání podle článku 64 Statutu Soudního dvora.
<P>
Postup, který umožňuje soudnímu dvoru přezkoumat rozhodnutí Soudu prvního stupně v souladu s čl.225 odst. 2 a 3 Smlouvy o ES a čl.140a odst. 2 a 3 Smlouvy o Euratomu, může být použit v případě, pokud Soud prvního stupně rozhodoval o odvoláních proti rozhodnutím, které přijaly specializované soudy.
<P>
Podle Statutu se může tento přezkum uskutečnit v případech, když předběžné otázky patří do pravomoci Soudu prvního stupně. I když takováto možnost ještě nenastala, Soudní dvůr navzdory tomu považoval za nezbytné změnit a doplnit svůj jednací řád v souvislosti s jazykovým režimem pro nový postup přezkumu.
<P>
To umožňuje, aby jednacím jazykem byl jazyk konkrétního rozudku (např. Soudu prvního stupně), který se přezkoumává, což považujeme za správné.
<SPEAKER ID="214" NAME="Jan Andersson, Anna Hedh, Inger Segelström a Åsa Westlund  " AFFILIATION="PSE">
písemně. - (SV) Rozhodli jsme se plně podpořit kompromis, ke kterému dospěly Evropský parlament a Rada ministrů. Kompromis znamená, že budou zavedeny závazné cíle, pokud jde o recyklaci, což je mimořádně příznivé. Raději bychom ovšem viděli přesněji definované vedlejší produkty a ambicióznější cíle v oblasti recyklace.
<SPEAKER ID="215" NAME="Liam Aylward  " AFFILIATION="UEN">
písemně. - Cílem každé odpadové politiky je minimalizovat negativní dopady odpadu na lidské zdraví a životní prostředí. Oddělení odpadu od našich rostoucích ekonomik je nezbytné. Ročně vyprodukujeme 1,3 miliardy tun odpadu, z toho okolo 40 milionů tun nebezpečného odpadu.
<P>
Tyto právní předpisy jsou zaměřené na to, aby se naše společnost stala společností, která recykluje odpad. Parlament trvá na svých cílech, pokud jde o opakované využití a recyklaci odpadu. Tyto cíle jsou ambiciózní. Do roku 2020 musí členské státy zvýšit recyklaci a opakované využití odpadu z domácností o 50 %.
<P>
Musíme snížit množství odpadu na skládkách a ve spalovnách. Hierarchie odpadového hospodářství je prioritou, která nutí zákonodárce upřednostňovat předcházení vzniku odpadu jako klíčové řešení, pokud jde o oblast předcházení vzniku odpadu a politiku řízení, za touto prioritou následuje opakované využití, potom recyklace, využití odpadu a nakonec odstraňování odpadu. Jen spálení odpadu při dodržení vysokých norem energetické účinnosti bude definováno jako využití.
<P>
Musíme zapojit také občany, výrobce a zákazníky, pokud se jedná o snížení, opakované využívání a recyklování odpadu. Pro maximální účinek je nezbytné umístit zařízení patřící Společenství a místním orgánům, které jsou určeny k recyklování, na vhodná a přístupná místa.
<SPEAKER ID="994" NAME="Adam Bielan  " AFFILIATION="UEN">
písemně. - (PL) Vážený pane předsedající, souhlasím se zpravodajem, že v některých státech, a zejména v těch, kde právě teď začali s tříděním, může mít získávání energie z odpadu převahu a také může zabránit investování do jiných procesů, jakými jsou například recyklace a opakovaná využití odpadu.
<P>
Polsko, v porovnání se všemi zeměmi EU, v současnosti recykluje jen malé množství odpadu - jen 4 %. V Małopolské je recyklováno 7 % odpadků. Na druhé straně máme vypracované plány na vybudování spaloven, které by dokázaly za rok spálit 250 000 tun odpadu - což je více odpadu, než dokáže vyprodukovat samotné město. Aby byla spalovna výkonná, musí být vhodně naplněna. Projekt financovaný Evropskou komisí tímto zničí jakékoli nadšení pro třídění, protože všechno bude spalitelné.
<P>
Předpokládá se, že deset z tisíce tun nezákonně dovezeného komunálního odpadu, šrotu, použitých pneumatik a baterií si pravidelně najde cestu do Polska. Na vybraném jižním sektoru naší západní hranice bylo od ledna tohoto roku zastaveno šestnáct zásilek představujících celkem 40 tun odpadu. Některé místní orgány nedaleko hranice musely zvýšit svůj rozpočet o 30 %, aby mohly vyčistit nezákonné skládky.
<P>
Proto žádám, aby byly přijaty konkrétní kroky v co nejkratší možné době s cílem zabránit těmto praktikám. Nekonečná nařízení týkající se třídění odpadu a metod využití jsou bezvýznamná, pokud je pro organizace levnější zřídit skládku v poli nebo v sousedním státě.
<SPEAKER ID="216" NAME="Konstantinos Droutsas  " LANGUAGE="EL">
Kompromisní návrh Evropského parlamentu, Rady a Komise o řízení odpadu je důležitým volte-face pro účely rozsáhlých skrytých finančních zájmů v oblasti odpadů.
<P>
Navrhovaná směrnice nepřispívá k celkovému snížení množství odpadu. Její cíle a prostředky jsou záměrně nejasné. V této směrnici není zahrnut průmyslový odpad a omezuje se jen na jisté typy městského odpadu, a to spíše v zájmu rentability a soutěže než v zájmu životního prostředí a veřejného zdraví.
<P>
Jedním z příkladů ústupu od původního záměru je podkopávání hierarchie odpadového hospodářství, kde recyklace musí předcházet energetickému využití. Dalším příkladem je považování spalování směsného odpadu za energetické využití v jiných případech než těch, které již byly přesně stanoveny, jako například výroba bioplynu.
<P>
Toxické a jiné nebezpečné látky vypouštěné do vzduchu, pronikající do půdy a do pozemních vod a zasahující živiny mají přímý vliv na zdraví zaměstnanců v odvětví odpadového hospodářství a na zdraví populace jako takové.
<P>
Potřebné je snížení množství odpadu, plánované řízení a správně organizovaná přeprava . Za třídění toxických a jiných nebezpečných látek (dioxiny atd.) by měla být odpovědná vláda, regionální a místní orgány a recyklace by se měla provádět v takovém měřítku, jak je potřeba. Směsný odpad nesmí být spalován. Skládky by měly být z pohledu životního prostředí vylepšeny a zbytky z nich by měly být definitivně odstraněny.
<SPEAKER ID="217" NAME="Edite Estrela  " LANGUAGE="PT">
Hlasovala jsem pro doporučení paní Jacksonové o revizi rámcové směrnice o odpadu pro druhé čtení, protože věřím, že tento návrh pomůže snížit environmentální a sociálně-ekonomické důsledky nakládání s odpadem, přičemž je důležité si uvědomit, že snížení, předcházení, opakované využití a recyklace odpadu musí být prioritami celé Evropské unie.
<P>
Hlasovala jsem ve prospěch pozměňovacího návrhu 82, neboť podporuji ambicióznější cíle v souvislosti s recyklací odpadu ve všech členských státech s cílem zabezpečit účinnou evropskou politiku předcházení vzniku odpadu.
<SPEAKER ID="218" NAME="Ilda Figueiredo  " LANGUAGE="PT">
V druhém čtení trvá Evropský parlament na tom, aby Rada přijala změny a doplnění, které jsme přijali již v prvním čtení.
<P>
Představení cílů recyklace a předcházení vzniku odpadu a stanovení pětistupňové hierarchie odpadového hospodářství jako všeobecného pravidla jsou klíčovými změnami a doplněními.
<P>
Rada odstranila všechny odkazy na cíle, ale zpravodajka vrátila odstraněné změny Parlamentu ve změněné formě. Podle názoru zpravodajky by nebylo správné nechat si ujít tuto příležitost k zabezpečení toho, aby tato směrnice byla více než jen souborem definic. Mělo by existovat skutečné spojení mezi směrnicí a úsilím, které souvisí s recyklací a předcházením vzniku odpadu a které je stanoveno v tematické strategii pro předcházení vzniku odpadů a jejich recyklaci.
<P>
Jedním z důležitých cílů směrnice je stanovení jasných rozdílů mezi tím, co je považováno za "využití", a tím, co je považováno za "odstraňování" odpadu, od chvíle, co byly rozsudky Soudního dvora zpochybněny.
<P>
V každém případě věříme, že snížení množství odpadu, recyklace a využití odpadu musí být prioritami. I když myslet si, že spalování odpadů je metodou využití, a proto je výnosným průmyslovým odvětvím, je velmi pochybné. Také v tomto případě zůstává otázkou, kdo sníží produkci odpadu a zvýší recyklaci a využití odpadu?
<SPEAKER ID="219" NAME="Ambroise Guellec  " LANGUAGE="FR">
Podle čísel poskytnutých OECD vyprodukujeme v období do roku 2020 o 45 % více odpadu než v roce 1995. Proto Evropská unie naléhavě potřebuje definovat novou strategii odpadového hospodářství, která bude umožňovat, aby všechny druhy odpadu byly považovány nejen za zdroj znečištění, který je zapotřebí omezit, ale také za potenciální zdroj, který může být využitý.
<P>
Kompromis, který byl dnes přijat na tomto plenárním zasedání, pomůže zaměřit se více na předcházení vzniku odpadu a recyklaci - s cílem stabilizovat množství vyprodukovaného odpadu v období do roku 2012 a naplnit tak cíle recyklace, a to na 50 %, pokud jde o odpad z domácností, a 70 %, pokud jde o stavební a demoliční odpad v období do roku 2020 - se systémem tříděného sběru odpadu, který je závazný do roku 2015, aspoň pro papír, kovy, plasty a sklo, a přísnější nařízení, pokud jde o nebezpečný odpad, zejména prostřednictvím tříděného sběru odpadu a vysledovatelnosti. Nezbytné je vyřešit i třídění sběru odpadových olejů, protože je důležité, aby bylo možné rozlišovat mezi spalováním odpadu s cílem definitivně ho odstranit a recyklováním prostřednictvím energetického využití. Proto s využitím vzorce energetické účinnosti budou za recyklační podniky považovány jen spalovny energeticky nejvýkonnějšího komunálního odpadu.
<SPEAKER ID="220" NAME="Ian Hudghton  " AFFILIATION="Verts/ALE">
písemně. - Druhé čtení rámcové směrnice o odpadech představuje promarněnou příležitost. EU by měla stanovit pevné cíle v oblasti snížení množství odpadu, které by nestanovovaly nezávazné úkoly ve vzdálené budoucnosti. Změny, které navrhla má skupina, by posílily navrhované právní předpisy, a je škoda, že nebyly úspěšné.
<SPEAKER ID="221" NAME="Jaromír Kohlíček  " AFFILIATION="GUE/NGL">
písemně. - (CS) Již řadu let sledují skuteční politici prakticky všech zemí světa lavinovité rozšiřování množství odpadu. Jedním z dobrých řešení tohoto katastrofického vývoje je legislativa, která ukládá vysoká procenta recyklace u jednotlivých materiálů. Bohužel i u separovaného sběru vidíme neustálý růst materiálů, které jsou souhrnně nazývány "směsný odpad".
<P>
U zprávy europoslankyně Jacksonové oceňuji snahu nalézt správné a průchodné řešení. Přesto, že některé myšlenky obsažené v pozměňovacích návrzích jsou zajímavé a budeme je podporovat, nemohu se smířit s tím, aby spalování odpadu bylo považováno za energetické využití na úrovni obnovitelných zdrojů energie.
<P>
Přes výše zmíněné dílčí klady proto nemohu ani já, ani většina politické skupiny GUE/NGL pro tuto zprávu hlasovat. Změnu klasifikace spaloven komunálního odpadu na stejnou úroveň, jako jsou ekologicky čisté zdroje energie, podpořit nemůžeme.
<SPEAKER ID="993" NAME="Eija-Riitta Korhola  " AFFILIATION="PPE-DE">
písemně. - (FI) Vážený pane předsedající, měla jsem několik důvodů, kvůli kterým jsem podpořila kompromisní návrh, který vyjednala má kolegyně, paní Jacksonová, a ráda bych jí poděkovala za její vynikající práci, kterou odvedla. Máme důvod být spokojení s tímto výsledkem, neboť stále více a více odpadu končí na skládkách. Je škoda, že se to děje v době, kdy si Evropa uvědomuje důležitost politiky týkající se zdrojů a surovin. V průměru je v Evropě méně než jedna třetina odpadu z domácností recyklovaná nebo využitá jako kompost. Přibližně polovina odpadu končí na skládkách a méně než pětina se spaluje. V některých členských státech končí na skládkách až 90 % odpadu.
<P>
Potřebujeme kvantitativní cíle v souvislosti s recyklací odpadu a zároveň se musíme zaměřit na předcházení vzniku odpadu. Navzdory tomu bych ráda upozornila na naléhavou potřebu zlepšit způsob využití energie. Je nejvyšší čas, abychom přestali jednat podle nesprávné logiky, která hovoří, že využívání odpadu se nemůže rozvíjet, protože by to skončilo vyprodukováním ještě většího množství odpadu. Vzhledem k tomu, že tento druh logiky, jak se zdá, v praxi vede k zvýšenému počtu skládek, ukázala tak svou slabou stránku.
<P>
Proto musím připustit, že jsem podpořila Radu v jejím rozhodnutí, pokud jde o hierarchii odpadového hospodářství, a jsem jejím zastáncem. Přispěje to k pružnější odpadové politice, která zohledňuje i další okolnosti. Přístup základní zásady jsem přijala ve svém pozměňovacím návrhu a děkuji paní Jacksonové za její mnohostrannou podporu během celého procesu.
<P>
Proto jsem vděčná paní Jacksonové, která měla trochu racionálnější postoje oproti tomu, co může být vyvozeno z konečného výsledku. Uvědomila si, že energie získaná z provozů na zpracování odpadu je jen částečnou odpovědí, pokud jde o nedostatek energie v EU, a byla nucena připustit, že v některých členských státech je využívání energie považováno za hrozbu pro recyklaci.
<SPEAKER ID="222" NAME="David Martin  " AFFILIATION="PSE">
písemně. - Vítám zprávu paní Caroline Jacksonové o revizi rámcové směrnice o odpadech. Pokud má přiměřeně přispět k našim cílům v oblasti změny klimatu, musí EU obnovit svůj závazek v souvislosti se snížením množství odpadu a recyklací. Zavedením závazných cílů pro recyklaci a opakované využití odpadu bychom mohli zaznamenat značný pokrok, a to využitím 50 % odpadu z domácností a 70 % stavebního a demoličního odpadu v období do roku 2020. Všechny tyto názory jsou zohledněné v mém hlasování.
<SPEAKER ID="223" NAME="Rovana Plumb  " AFFILIATION="PSE">
písemně. - (RO) Smyslem revize této směrnice je vytvoření homogenního a souvislého právního rámce propojeného s cíli strategie předcházení vzniku odpadu a jeho recyklace, aby se Evropa mohla stát společností, v níž se recykluje, a se zvýšenou úrovní výkonnosti, pokud jde o zdroje odpadu.
<P>
Zavedeno by mělo být následující:
<P>
• Pětistupňová hierarchie odpadového hospodářství: předcházení vzniku odpadu, opakované využití odpadu, recyklace, energetické využití a odstraňování odpadu (včetně uskladnění).
<P>
• Opatření/plány týkající se předcházení vzniku odpadu.
<P>
• Závazné cíle, pokud jde o recyklaci komunálního odpadu i stavebního a demoličního odpad.
<P>
• Zvýšená zodpovědnost výrobce za poskytnutí informací veřejnosti o možnostech opakovaného využití a recyklování produktů.
<P>
Kroky, které musí uskutečnit členské státy s cílem dosáhnout všech zmíněných cílů, by měly podpořit modernizaci a vytvoření nových jednotek pro recyklaci odpadu, přípravu k opakovanému využití odpadu, a s ohledem na "zelený průmysl".
<P>

<P>
Hlasovala jsem pro revizi rámcové směrnice o odpadech, neboť všechna tato opatření by měla přispět k vytvoření nových pracovních příležitostí, k bezpečnějšímu a dlouhodobému odpadovému hospodářství, rozumnému využití národních zdrojů a přispět k změně, pokud jde o změnu klimatu(rozvoj odvětví, které nepatří do ETS).
<SPEAKER ID="224" NAME="Bogusław Sonik  " LANGUAGE="PL">
Podporuji zprávu paní Jacksonové, neboť nová směrnice o odpadu poskytuje základ pro vytvoření "recyklační společnosti". Evropa se musí vypořádat s některými velmi ambiciózními cíli. Nejsou příliš ambiciózní, a dokáží se s nimi členské státy, zejména nové členské státy, vypořádat a vyhovět přísným podmínkám? Rád bych vás informoval o tom, že nové členské státy již nyní mají problémy s přizpůsobením se normám Společenství, pokud jde o nakládání s komunálním odpadem.
<P>
Stojí za upozornění, že "staré" členské státy měly mnohem více času k přizpůsobení vlastních systémů nakládání s odpadem přísným požadavkům, zatímco nové členské státy jsou nuceny přijmout právní mechanismy a vybudovat nezbytnou infrastrukturu podstatně rychleji. Návrh nové směrnice vyvolává mnoho sporů v mnohých zemích, neboť jeho uplatnění bude mít vážné následky pro hospodářství.
<P>
Potom bychom neměli být překvapeni, že bylo tak těžké dosáhnout kompromisu s Radou. Během včerejší diskuse mnoho členů Evropského parlamentu řeklo, že nejsou nadšeni kompromisním návrhem směrnice. Obávám se, že zavedení přísnějších podmínek může způsobit problémy s uplatněním tohoto právního předpisu. Nová směrnice o odpadech bude nutit země, které otázce nakládání s komunálním odpadem nevěnovaly pozornost, aby jednaly rozhodně. Tyto země budou nuceny zavést takové právní a hospodářské mechanismy, aby jejich dopad byl pro hospodářství motivující, nikoli zatěžující. Nová směrnice by měla být podnětem pro rozvoj nových způsobů, jak vytvořit nové pracovní příležitosti.
<SPEAKER ID="225" NAME="Bart Staes  " AFFILIATION="Verts/ALE">
písemně. - (NL) Skupina Verts/ALE podpořila přibližně třicet kompromisních pozměňovacích návrhů, ale také předložila dalekosáhlé změny v souvislosti se zkrácením textu, pokud jde o nebezpečný odpad, zacházení s bioodpadem, dosažení "end-of-waste status" a koncepce vedlejších produktů a odpadu, který přestal být odpadem. Především žádáme závazné cíle, snížení celkového množství vyprodukovaného odpadu a zaměření se na recyklaci a opakované využití odpadu.
<P>
Nesouhlasíme s názorem, že spalování odpadu z domácností může být považováno za využití na základě vzorce energetické účinnosti. Nakonec přijatý text nestanovuje právně závazný cíl, pokud jde o snížení množství odpadu. Návrh na financování studie o prostředcích pro předcházení vzniku odpadu je celkově v tomto ohledu nevhodný.
<P>
Cíle recyklace a opakovaného využití mohou být stanoveny na 50 % a 70 % a od členských států se může vyžadovat uplatnění právních kroků na dosažení těchto cílů, ale samotné cíle nejsou právně závazné. Bezpochyby jde o promarněnou příležitost. Pro můj volební obvod představuje tato revidovaná rámcová směrnice nebezpečí, neboť někteří lidé se mohou chopit "slabé stránky" evropských norem a oddálit uskutečnění našich snah. Vlámsko je v tomto ohledu přeborníkem na světové úrovni, jsme na samém vrcholu. Tato propracovaná směrnice není pro nás skutečným podnětem pro zlepšení. Je to hanba.
<SPEAKER ID="226" NAME="Marianne Thyssen  " LANGUAGE="NL">
Vážený pane předsedající, Belgie byla po léta průkopníkem odpadové politiky, a proto osobně upřednostňuji ambicióznější text. Ale věřím, že dohoda, ke které dospěla paní Jacksonová společně se slovinským předsednictvím, odhaluje její mimořádné vyjednávací schopnosti a snahu o kompromis z její strany. Poprvé byla představena evropská hierarchie odpadového hospodářství. Kromě toho bylo dosaženo značného pokroku v oblasti předcházení vzniku odpadu, recyklace a tříděného sběru odpadu z domácností.
<P>
Riskování, pokud jde o třetí čtení, a ohrožování už existující dohody je podle mého názoru nebezpečné. Vzhledem k tomu, že nejdůležitější je, aby směrnice byla přijata, hlasovala jsem ve prospěch dohody.
<SPEAKER ID="228" NAME="Konstantinos Droutsas  " LANGUAGE="EL">
Znečišťování řek, jezer a pozemních zásob vody nezpracovaným toxickým odpadem, který vypouštějí velké podniky a průmysl, je nevysvětlitelné. Nemohou být omezované ze strany zákona, který v podstatě dovoluje společnostem znečišťovat a zároveň platit zanedbatelné pokuty - pokud je odhaleno porušení zákona -, zatím co tyto společnosti vydělávají na úkor veřejného zdraví a životního prostředí.
<P>
EU a vlády si uvědomují tuto skutečnost, ale pokračují v tichém souhlasu s touto situací. S vyhlídkami na zvýšené zisky vystavují životy pracovníků nebezpečí předstíráním "soutěživosti" tím, že prostřednictvím daní financují opatření určená proti znečištění životního prostředí.
<P>
Znečištění pozemních zásob vody šestimocným chrómem z nekontrolované průmyslové činnosti v oblasti řeky Asopos upozorňuje na podstatné nedostatky zákona, který omezuje sám sebe stanovením vyšší úrovně obsahu chrómu a nezajišťuje žádné opatření, pokud jde o omezení prokazatelně nebezpečného karcinogenu.
<P>
EU navrhla opatření, i když omezují obsah nebezpečných látek, jsou však vyvrácena absencí účinných kontrol a opatření k odstranění znečištění, která by měla dopad na zisky průmyslu. Jen boj pracovníků proti ziskům plutokracie může ochránit nezadatelné právo na zdraví a život.
<SPEAKER ID="229" NAME="Edite Estrela  " LANGUAGE="PT">
Hlasovala jsem ve prospěch doporučení paní Laperrouzové z druhého čtení o normách kvality životního prostředí v oblasti vodohospodářství, které hovoří o dobrém chemickém stavu povrchových vod v Evropské unii jako nezbytné podmínky pro ochranu lidského zdraví a životního prostředí.
<P>
Tato směrnice je pozitivní vzhledem k tomu, že omezuje koncentraci jednotlivých látek znečisťujících vodu, které zároveň poškozují zdraví, a také ukládá členským státům povinnost objasnit přeshraniční znečištění.
<SPEAKER ID="230" NAME="Ilda Figueiredo  " LANGUAGE="PT">
Přijaté změny přispívají k zlepšení návrhu Rady. Tato směrnice je odvozená od požadavků obsažených ve směrnici ustanovující rámec působnosti pro opatření Společenství v oblasti vodohospodářství a obsahuje aspekty, s nimiž nesouhlasíme. Takovýmto případem je základní zásada "znečišťovatel platí", která slouží na ochranu těch, kteří mají peníze, a tak mohou nadále znečišťovat životní prostředí. Všechno, co budou muset udělat, je zaplatit a potom vytvořit čistý průmysl, aby byli schopní pokračovat ve svém výnosném obchodu na náklady znečištění, které byli mezitím oprávněni vytvořit, a tak například zničit řeky, lesy atd.
<P>
Proto jsme přesvědčení, že je nezbytné jednat v oblasti předcházení vzniku znečištění. Víme, že článek 16 rámcové strategie vypočítává různé povinnosti související s připravovanými návrhy ze strany Komise včetně konkrétních opatření zaměřených proti znečišťování vod jednotlivými znečišťujícími látkami nebo skupinami znečišťujících látek, které představují značné riziko pro vodní prostředí, stanoví seznam přednostních látek včetně přednostních nebezpečných látek a také určuje normy kvality související s koncentrací přednostních látek v povrchových vodách, usazeninách a živých organismech.
<P>
Také víme, že Rada nenaplnila očekávání Evropského parlamentu v souvislosti se změnou klasifikace jistých přednostních látek za přednostní nebezpečné látky a v souvislosti s ostatními důležitými oblastmi. Proto jsme se zdrželi hlasování.
<SPEAKER ID="231" NAME="Françoise Grossetête  " LANGUAGE="FR">
Hlasovala jsem ve prospěch tohoto textu, který stanovuje environmentální normy kvality pro prioritní látky a některé další znečisťující látky s cílem zabezpečit vysokou úroveň ochrany vodního prostředí.
<P>
Celkem 33 znečisťujících látek (především pesticidů a těžkých kovů) nalezených v řekách, jezerech a pobřežních vodách bude předmětem environmentálních norem kvality. Nejen tyto látky ohrožují přežití ekosystémů, ale zároveň - prostřednictvím potravinového řetězce - ohrožují lidské zdraví. Kompromis, o němž se právě hlasovalo, umožní členským státům pokročit, pokud jde o splnění těchto norem do roku 2018.
<P>
Rozhodnutí klasifikovat nové látky jako "prioritní" nebo "nebezpečné" by mělo být uznané Komisí co nejdříve.
<P>
Blízko zdrojů znečištění bude splnění environmentálních norem kvality trvat déle. V těchto "smíšených zónách" by mohly koncentrace znečišťujících látek překročit stanovené hranice. Musíme se obklopit nezbytnými pravidly, aby členské státy mohly mít při identifikaci "smíšených zón" k dispozici co nejlepší techniky pro úpravu vody.
<SPEAKER ID="232" NAME="Andreas Mölzer  " LANGUAGE="DE">
Když hovoříme o vodě, našem tekutém zlatu, pro budoucnost je nezbytné, abychom zachovali její kvalitu a nikdy nepolevili ve svých snahách, pokud jde o ochranu vody. V praxi se ukázalo, že kvalita vody v nových členských státech je nižší a že ve státech, které nejsou součástí EU, mají s vodou problémy, my zde v Parlamentu proto zintenzívníme své snahy najít řešení včetně zastavení nelegálních divokých skládek odpadu a vypořádání se s odpadní vodou. Protože intenzivní hnojení v zemědělství může zatížit vodu, tato hrozba by měla být podnětem pro úpravu opatření určených k podpoře zemědělství způsobem větší podpory tradičních, ekologicky příznivějších metod pěstování, jakými jsou například ty, které používají ekologičtí zemědělci.
<P>
Jsem přesvědčený, že tato zpráva povede k lepšímu sledování kvality vody, a proto jsem hlasoval v její prospěch.
<SPEAKER ID="233" NAME="Rovana Plumb  " AFFILIATION="PSE">
písemně. - (RO) Podstatnými částmi návrhu směrnice jsou:
<P>
stanovení norem kvality vody (NKV) pro prioritní látky a prioritní nebezpečné látky;
<P>
zavedení konceptu "smíšených zón" - ve kterých se mohou překračovat NKV;
<P>
vypracování soupisu vypouštění, emisí a úniků prioritních látek a prioritních nebezpečných látek s cílem kontrolovat, zda se plní dlouhodobé cíle rámcové směrnice o vodě s ohledem na důležité zdroje znečištění, a stejně i na hodnocení dopadu uplatnění zásady "znečišťovatel platí".
<P>
zavedení opatření týkajících se přeshraničního znečištění. Vylučují výhradní odpovědnost členských států, pokud jde o překročení NKV v případě, pokud se potvrdí, že překročení bylo zapříčiněno přeshraničním znečištěním, ale vyžaduje jednotné akce.
<P>
Hlasovala jsem ve prospěch environmentálních norem kvality v oblasti vodohospodářství, neboť zavedení opatření, pokud jde o "přeshraniční znečištění" je vítané, zejména v případě Rumunska, s ohledem na skutečnost, že sousedíme se státy, které nejsou členy EU, a které proto nejsou nuceny splňovat normy na úrovni Společenství.
<SPEAKER ID="234" NAME="Luca Romagnoli  " LANGUAGE="IT">
Vážený pane předsedající, dámy a pánové, hlasoval jsem ve prospěch zprávy paní Laperrouzové. Musíme posílit evropskou strategii a činnost v oblasti ochrany vody. Jsem přesvědčený, že jsou zapotřebí konkrétní opatření zaměřená proti znečišťování vod jednotlivými znečišťujícími látkami nebo skupinami znečišťujících látek, které představují značné riziko pro vodní prostředí. Tento návrh je zaměřený na zabezpečení vysoké úrovně ochrany proti takovým prioritním látkám (a některým dalším znečišťovatelům), které ohrožují vodní prostředí, a proto je nezbytné stanovit environmentální normy kvality. Schvaluji různá opatření související s normami a biologickými druhy. Také blahopřeji zpravodajce k přístupu, jakým se rozhodla vypořádat se s tímto problémem, který je z mnoha stran rozhodně technický a komplexní.
<SPEAKER ID="236" NAME="Ian Hudghton  " AFFILIATION="Verts/ALE">
písemně. - Hlasoval jsem ve prospěch zprávy paní Kratsa-Tsagaropoulouové a vítám především doplňující úlohu Evropské agentury pro námořní bezpečnost. EMSA byla založená hned po několika vážných námořních událostech a sehrává důležitou úlohu, pokud jde o minimalizování výskytu takovýchto událostí v budoucnosti. Je správné, že zájmy EMSA by měly být rozšířeny na oblast zabezpečení minimální úrovně přípravy námořníků.
<SPEAKER ID="237" NAME="Fernand Le Rachinel  " LANGUAGE="FR">
Ve světle nedávných událostí souvisejících s katastrofami, které způsobilo potopení lodí Erika a Prestige, se lidské pochybení ukázalo jako závažný aspekt, který ohrožuje námořní bezpečnost. Proto je správná příprava posádek nezbytná.
<P>
V tomto ohledu bych rád poukázal na dva aspekty, které považuji za zásadní.
<P>
První se týká samotné logiky evropského přístupu: odmítnutí jakýmkoli způsobem podporovat nábor námořníků z členských států. Daleko od přednostních zájmů Společenství ve všech hospodářských i sociálních oblastech je však podporovaný nábor námořníků ze států, které nejsou součástí ES. Tento záměrný protinárodní přístup může přispět jen k zvýšení současného nedostatku kvalifikovaných námořníků v EU a k nezájmu, který opakovaně vzniká v souvislosti s tímto těžkým a nebezpečným povoláním. A to všechno ve prospěch nedostatečně kvalifikované, levné pracovní síly z Asie.
<P>
Za druhé, potřebujeme se chránit v co nejvyšší možné míře, pokud jde o kvalitu přípravy, její kontrolu a vydávání osvědčení. Namísto vzájemných uznávání kvalifikaci založených na nejnižších technických normách států, které nejsou součástí ES, bychom měli uznat skutečnou hodnotu našich už existujících kvalifikací a zachránit a ochránit naše pracovní místa na národní úrovni.
<SPEAKER ID="992" NAME="Bogusław Liberadzki  " LANGUAGE="PL">
Hlasuji ve prospěch zprávy o návrhu směrnice Evropského parlamentu a Rady o minimální úrovni přípravy námořníků (KOM (2007)0610 - C6-0348/2007 -.
<P>
Vylepšování ustanovení směrnice o minimální úrovni přípravy námořníků, které jsou součástí zprávy paní Kratsa-Tsagaropoulouové, se zdá být správné a vhodné, protože umožní úplné naplnění ustanovení této směrnice, která jsou zaměřena na zlepšení úrovně znalostí a dovedností námořníků, jakož i na poskytnutí větších záruk, pokud jde o bezpečnost a předcházení námořnímu znečištění.
<SPEAKER ID="239" NAME="Ilda Figueiredo  " LANGUAGE="PT">
Vzhledem k tomu, že veterinární léky na terapeutické ošetřování a dobré životní podmínky zvířat, která jsou určena pro lidskou spotřebu, mohou zanechat rezidua léčiv u zvířat určených k produkci potravin, pro posouzení rizika bezpečnostní hranice reziduí všech farmakologicky účinných látek, které obsahují veterinární léky, je proto nezbytné.
<P>
Návrh Komise zrušit nařízení (EHS) č. 2377/90 hledá způsob, jak vyřešit těžkosti související s uplatňováním existujících právních předpisů. Navrhuje alternativní způsoby, jak dosáhnout vysoké úrovně ochrany spotřebitele, která je spojena s přístupností a rozvojem veterinárních léků pro evropský trh a dobrým fungováním vnitřního a vnějšího obchodu Společenství, pokud jde o potraviny živočišného původu.
<P>
Zpravodajka také poukázala na to, že konečný cíl je ochrana lidského zdraví, a proto vyžaduje prosazování konzistentnějšího přístupu v souvislosti s analýzou rizika a kontroly reziduí farmakologicky účinných látek, které se mohou objevit v potravinách vyráběných v EU nebo dovážených do Evropské unie.
<SPEAKER ID="240" NAME="Ian Hudghton  " AFFILIATION="Verts/ALE">
písemně. - Navrhovaná zjednodušení nařízení, která se zabývají farmakologicky účinnými látkami v potravinách živočišného původu, jsou vítaná, a proto podporuji zprávu paní Doylové.
<SPEAKER ID="242" NAME="Charlotte Cederschiöld, Christofer Fjellner, Gunnar Hökmark a Anna Ibrisagic  " AFFILIATION="PPE-DE">
písemně. - (SV) Očekáváme, že členské státy EU budou nepřetržitě bojovat proti chudobě. Jak ti, kteří přijímají rozhodnutí, stejně jako veřejné a soukromé agentury, musí na sebe vzít odpovědnost a jednat s cílem zlepšit příležitosti v zaměstnání, obchodních podnicích a vzdělávání a předcházet sociálnímu vyloučení a bojovat proti chudobě.
<P>
Na druhé straně si nemyslíme, že by EU měla vést informační a PR kampaně na veřejnosti. 17 milionů EUR, které jsou odloženy stranou a určeny na evropský rok by byly lépe využity v rukou nejchudších členů společnosti.
<SPEAKER ID="243" NAME="Titus Corlăţean  " AFFILIATION="PSE">
písemně. - (RO) Hlasováním jsem podpořil návrh vyhlásit rok 2010 za Evropský rok boje proti chudobě a sociálnímu vyloučení.
<P>
Kromě toho, pokud jde o prioritní akce uvedené v návrhu rozhodnutí, považujeme za zcela nezbytné zavést minimální mzdu, která by byla závazná pro všechny členské státy EU s cílem účinně bojovat proti chudobě.
<P>
V zemi, z níž pocházím, z Rumunska, po třech letech pravicové vlády, žije pod hranicí chudoby 40 % rumunských zaměstnanců, neboť si nemohou dovolit zaplatit náklady na minimální spotřebitelský koš a účty během zimy.
<P>
Kvůli zavedení jednotné daně pravicovou vládou v roce 2005, se objevilo nepřiměřené polarizování společnosti a také byl zaznamenán nárůst chudoby. V roce 2007 jen 5 % rumunských zaměstnanců vydělalo více než 2000 rumunských lei (RON), co je přibližně 500 EUR.
<P>
V případě Rumunska je nezbytné vzdát se jednotné sazby daně a přijmout progresivní sazbu daně a zároveň také přijmout výjimku, pokud jde o daň ze znovu investovaného kapitálu. Tímto způsobem zmizí polarizace společnosti a bude dosaženo spravedlivého zdanění a lidé s nízkým příjmem budou platit nižší daně než ti, kteří mají vysoký a velmi vysoký příjem.
<SPEAKER ID="244" NAME="Ilda Figueiredo  " LANGUAGE="PT">
I když víme, že jeden rok není dostatečná doba k boji proti chudobě a zabezpečení toho, aby byla zavedena vhodná opatření, hlasovali jsme ve prospěch zprávy, abychom se aspoň pokusili zviditelnit tento problém.
<P>
Navzdory tomu bychom chtěli upozornit na závažnost toho, co se děje, a na následky opatření, která pokračují v podpoře liberalizace a privatizace klíčových veřejných odvětví a služeb, uvolnění práce, nejisté a málo placené práce a zvyšovaní cen základních potravin, což pomáhá hospodářským a finančním skupinám neočekávaně znásobit jejich zisky na úkor větší chudoby.
<P>
Z tohoto důvodu, i když souhlasíme se zprávou, trváme na požadavku ukončení neoliberálních politik Lisabonské strategie a Paktu stability, a požadujeme alternativní politiky zabezpečující sociální inkluzi dětí, žen, zaměstnanců a jejich rodin. Potřebujeme opatření, která zabezpečí ohodnocení práce, zvýší zaměstnanost s právy, kvalitu veřejných služeb pro všechny, slušné bydlení, veřejnou sociální bezpečnost, zemědělskou politiku, která zvýší produkci a příjmy těch, kteří obdělávají půdu, a zabezpečí slušné příjmy pro rybáře.
<SPEAKER ID="245" NAME="Bruno Gollnisch  " LANGUAGE="FR">
Každý "Evropský rok" je ospravedlněním EU, pokud jde o obrovské sumy, které jsou vynaloženy na vlastní propagaci na téma, které je považováno za zajímavé pro média.
<P>
Z tohoto důvodu má být rok 2010 vyhlášený za rok boje proti chudobě. Bude to i rok boje proti globalizaci, která způsobuje nezaměstnanost? Bude to i rok boje proti přistěhovalectví, které v Evropě snižuje platy? Bude to i rok, v němž omezíme hospodářský obchod, finanční a fiskální politiky, které vtahují střední třídu Evropy do chudoby? Bude to vůbec "evropské", pokud budeme bojovat proti globální chudobě a zároveň vyhlásíme za nezbytnou prioritu přistěhovalců ze států nepatřících do ES, kteří jsou klasifikovaní jako nejzranitelnější lidé na světě?
<P>
Zvětšující se a trvající chudoba v Evropě je skandál. Zaslouží si více než jen "Evropský rok", který propaguje eurokracii. Zaslouží si být záměrem všech rozhodnutí, které přijmete. Naneštěstí zkušenost ukázala, že navzdory připraveným prohlášením, toto není ten případ.
<SPEAKER ID="246" NAME="Hélène Goudin a Nils Lundgren  " AFFILIATION="IND/DEM">
písemně. - V březnu roku 2000 Evropská rada vyzvala členské státy a Komisi, aby učinily "rozhodující opatření na odstranění chudoby" do roku 2010. Mělo se tak stát prostřednictvím otevřené metody koordinace, která je kladnou metodou s ohledem na její decentralizovaný přístup.
<P>
Boj proti chudobě je mimořádně naléhavý problém. I když tato práce by měla pokračovat v členských státech, a to zejména v podobě spolupráce s mezinárodními organizacemi, které mají dostatečnou demokratickou opodstatněnost, jako například Organizace spojených národů.
<P>
V návrhu Komise negativně vnímáme několik bodů a hlavně ve zprávě Evropského parlamentu, která, mezi jinými věcmi, poukazuje na hodnotu strukturální podpory a potřeby EU poskytnout podporu mimořádně vzdáleným oblastem. Kriticky vnímáme i Evropský rok boje proti chudobě a sociálnímu vyloučení, který je orientovaný na zvýšení povědomí, což je uvedené na předním místě ve zprávě. Takovéto mezinárodní roky a kampaně už byly uskutečněné. Musíme se sami sebe zeptat, zda stojí za to, abychom 17 milionů EUR utratili na rok EU, a co je jeho konkrétní přidanou hodnotou. Jsme přesvědčení, že tyto finanční zdroje by byly lépe využity v národních rozpočtech členských států, kde mohou skutečně přispět k naléhavému boji proti chudobě a sociálnímu vyloučení.
<P>
Z těchto důvodů jsme se rozhodli hlasovat v neprospěch této zprávy.
<SPEAKER ID="247" NAME="Ian Hudghton  " AFFILIATION="Verts/ALE">
písemně. - Můžeme jen doufat, že stanovení roku 2010 za "Evropský rok boje proti chudobě a sociálnímu vyloučení" bude vést ke skutečnému pokroku v celé EU, pokud jde o vypořádání se s rozdíly v rámci EU. Zpráva upozorňuje, že úspěšná práce v této oblasti vyžaduje spolupráci na evropské, národní, regionální a místní úrovni. Můj vlastní národ, Skotsko, má stále vysokou úroveň chudoby, což je ostudné zejména s ohledem na obrovské bohatství země. Naštěstí máme vládu, která se zavázala vypořádat se se sociálním vyloučením, které zdědila po úspěšných unionistických samosprávách. Závazek skotské vlády je celkové dodržení zásad, které jsou načrtnuty ve zprávě paní Panayotopoulos-Cassiotouové a kterou jsem rád podpořil.
<SPEAKER ID="991" NAME="Eija-Riitta Korhola  " AFFILIATION="PPE-DE">
písemně. - (FI) Vážený pane předsedající, jsem nakloněna návrhu, pokud jde o vyhlášení Evropského roku boje proti chudobě a sociálnímu vyloučení (2010). Ve své zprávě má kolegyně, paní Panayotopoulos-Cassiotouová, doplnila do jinak výborného návrhu textu, který předložila Komise to, o čemž si myslím, že je několik podstatných částí.
<P>
Především, zpráva nám v souladu se zákonem připomíná složitost struktur, které vedou k chudobě a sociálnímu vyloučení a rozšiřují definici rizikových skupin. Za druhé, správně věnuje větší pozornost důležitosti, zlepšit nejen sociální bezpečnost, ale také zlepšit úroveň zaměstnanosti, a také klade důraz na potřebu zaměřit se na to, aby byla práce zaplacená jako způsob boje proti chudobě a vyloučení. Za třetí, zpráva paní Panayotopoulos-Cassiotouové rozumí důležitosti celoživotního vzdělávání a zdůrazňuje potřebu dát všem stejné příležitosti s cílem zdokonalit své schopnosti s ohledem na změny na trhu práce.
<P>
Naléhavě potřebujeme pojmenovat a řešit problém boje proti chudobě a vyloučení novým způsobem. Na mou radost jsem si všimla, že suma přidělená na evropský rok, 17 milionů EUR, je největší sumou, která byla kdy přidělená na evropský rok. To také svědčí o vysoké politické důležitosti.
<SPEAKER ID="248" NAME="Carl Lang  " LANGUAGE="FR">
Evropská komise navrhuje stanovit rok 2010 za "Evropský rok boje proti chudobě a sociálnímu vyloučení". S největším rozpočtem, jaký byl kdy vyhrazený na evropský rok, je politický význam projektu všem více než jasný. Tento rok "boje" bude sloužit k vyzdvižení obrazu Evropské unie, která je svědkem úplného propadu své lisabonské strategie.
<P>
I když boj proti chudobě a sociálnímu vyloučení je prioritou a musí být podpořený, navzdory všem těmto zbožným přáním, Evropa neudělá nic, aby zlepšila životy 78 milionů Evropanů, kteří žijí pod hranicí chudoby. Z tohoto důvodu budu hlasovat proti této zprávě, jejíž cíl je politický a zároveň zaměřený na propagaci euroglobalistů.
<P>
Následováním irského hlasování, jehož výsledkem bylo "ne", je čas vyměnit namyšlenost ultraevropanů za objektivní zkoumání současné evropské integrace. Tento nesmyslný systém naléhavě potřebuje reformu, když chceme hájit Evropu spolupráce, a ne podrobenosti. Evropa národů musí konečně ukázat, že rozvíjí ochranu Společenství a stará se o Evropany.
<SPEAKER ID="249" NAME="José Ribeiro e Castro  " LANGUAGE="PT">
Rostoucí znepokojení, pokud jde o nezaměstnanost a zvyšování cen základních potravin a paliva na celém kontinentu jsou vážnými důvody k postavení se problému chudoby a sociálního vyloučení, který zasahuje kolem 16 % populace.
<P>
Rád bych poblahopřál zpravodajce, která je předsedkyní skupiny pro rodinu a ochranu dětství, jíž jsem já místopředsedou, k její práci. Sdílím její znepokojení, pokud jde o ty, kteří jsou vystaveni této pohromě a kteří zažívají největší těžkosti při překonávání této pohromy. Rád bych podpořil její doporučení, pokud jde o zohlednění potřeb a náročných okolností, v nichž se nacházejí nejvzdálenější regiony, ostrovní oblasti a oblasti zažívající průmyslový úpadek.
<P>
Návrh Evropské komise nám dává naději v souvislosti s kolektivnějším, veřejným a soukromým povědomím, povědomím jednotlivce i Společenství o tomto jevu a závazku Unie a členských států najít řešení, jejichž základním kamenem musí být skutečná a nezcizitelná důstojnost každého člověka.
<P>
Lisabonská strategie se snažila potvrdit globální evropskou konkurenceschopnost zabezpečením sociální soudržnosti a investování do zaměstnanosti. Navzdory nedostatku úspěchu, doufám, že rok 2010 pomůže probudit povědomí Evropanů o potřebě větší sociální soudržnosti.
<P>
Hlasoval jsem ve prospěch zprávy.
<SPEAKER ID="250" NAME="Catherine Stihler  " AFFILIATION="PSE">
písemně. - Rok 2010 bude Evropským rokem boje proti chudobě a sociálnímu vyloučení. Doufám, že problém chudoby dětí v celé EU bude vyzdvižen a budou učiněny konkrétní kroky ze strany členských států s cílem odstranit chudobu dětí.
<SPEAKER ID="990" NAME="Andrzej Jan Szejna  " LANGUAGE="PL">
Všichni oceňujeme důležitost problému chudoby a sociálního vyloučení? Uvědomujeme si, že v roce 2006 žilo 16 % občanů EU 25 (78 milionů lidi) pod hranicí chudoby?
<P>
Jsem nakloněný myšlence vyhlásit rok 2010 za Evropský rok boje proti chudobě a sociálnímu vyloučení. Je naší morální povinností zvýšit sociální povědomí o tomto problému. Evropský rok by měl pomoci lidem uvědomit si existenci chudoby a sociálního vyloučení v Evropě a vyslat vzkaz, že také ony mají ničivý dopad na sociální a hospodářský rozvoj. Měl by upozornit na význam kolektivní odpovědnosti, zahrnout nejen ty, kteří přijímají rozhodnutí, ale také ty, kteří působí ve veřejných a soukromých sektorech. Naším úkolem je dosáhnout stabilního hospodářského růstu do roku 2010 s větším počtem lepších pracovních míst a větší sociální soudržnosti.
<P>
Hlasuji ve prospěch zprávy paní Panayotopoulos-Cassiotouové.
<SPEAKER ID="252" NAME="Ilda Figueiredo  " LANGUAGE="PT">
Evropský parlament se rozhodl podpořit pozici Komise a Rady, pokud jde o přání Slovenska přijmout jednotnou měnu od 1. ledna 2009, navzdory některým obavám v souvislosti s rozdíly mezi konvergenčními zprávami Komise a ECB ve věci udržitelnosti inflace.
<P>
Také je zajímavé, že zpráva vyjadřuje znepokojení ohledně toho, co je považované za "nízkou podporu eura mezi občany Slovenska". Kromě toho, namísto snahy objasnit důvody této nízké podpory eura, zpráva žádá slovenské orgány, aby podnikly kroky související s informační kampaní s cílem informovat veřejnost o výhodách jednotné měny, a zároveň nabádá k uskutečnění všech kroků nezbytných pro snižování cen během období přechodu na jednotnou měnu.
<P>
Opakovaně, je hanbou, že nevíme, co si většina Slováků myslí o tom, co se právě děje, zejména pokud jde o zavedení eura. Proto jsme se zdrželi hlasování.
<P>
Následky v Portugalsku jsou známé a podněcují nás k tomu, abychom jim čelili jasně formulovaným způsobem.
<SPEAKER ID="253" NAME="Glyn Ford  " AFFILIATION="PSE">
písemně. - Podpořím zprávu o přijetí jednotné měny Slovenskem od 1. ledna příštího roku. Odkdy bylo zavedení eura celosvětovým úspěchem a rychlé zavedení eura jako rezervní měny na světové úrovni, která konkurovala monopolu dolaru. Všechno nasvědčuje tomu, že i nadále bude sílit. Jako silný obhájce si mohu jen přát, aby má vlast, Anglie, byla na cestě přijmout euro. Bylo pro mě těžké si představit, že země, které dokonce ani nebyly členskými státy Unie, by přijaly euro ještě před Spojeným královstvím. Hrozí nám, že zůstaneme viset vzadu, na samém ocasu Unie.
<SPEAKER ID="254" NAME="Małgorzata Handzlik  " LANGUAGE="PL">
Slovensko je první zemí bývalého komunistického bloku, která si přeje vstoupit do eurozóny od 1. ledna 2009. Dynamická slovenská ekonomika splnila konvergenční kritéria dohodnutá v Maastrichtské smlouvě. Vstup do měnové unie umožní Slovensku čerpat mnoho výhod, které představuje společná měna, a to bude určitě doplňkovou hnací silou hospodářství.
<P>
Je pravda, že se objevily pochybnosti, zda Slovensko bude v takové pozici, aby dokázalo udržet nízkou míru inflace nebo rozpočtový deficit. Jak zpravodaj správně poznamenal ve svém příspěvku, stoupající inflace je problémem nejen pro Slováky, ale také pro celou Evropskou unii včetně eurozóny. Podobně jako všechny státy, které už jsou součástí měnové unie, také Slovensko musí pokračovat v makroekonomické politice, aby i nadále splňovalo konvergenční kritéria.
<P>
Jistě bude zkušenost Slovenska se zaváděním společné měny výbornou instruktáží pro Polsko. Musíme pozorně sledovat našeho jižného souseda.
<P>
Jak upozornil zpravodaj, přijetí eura se netěší velké podpoře mezi Slováky. Doufám, že vstupu Slovenska do eurozóny bude předcházet informační kampaň, která přesvědčí a především řádně připraví Slováky na změnu měny.
<SPEAKER ID="255" NAME="Ian Hudghton  " AFFILIATION="Verts/ALE">
písemně. - Hlasoval jsem ve prospěch zprávy pana Casa, která souvisí s přijetím eura na Slovensku. Slovensko, země, která má jen něco přes pět milionů obyvatel, je nezávislá pouhých 15 let. V této krátké době se Slovensko rozvinulo politicky i hospodářský a nyní je tato země v pozici, že vstupuje do eurozóny. Zkušenost Slovenska svědčí o tom, že Skotsko je příliš malou zemí, aby se stala úspěšným a nezávislým národem v rámci EU.
<SPEAKER ID="256" NAME="Astrid Lulling  " LANGUAGE="FR">
Hlasovala jsem ve prospěch zprávy pana Casa o přijetí jednotné měny Slovenskem od 1. ledna 2009, na základě níž si Evropský parlament kladnými doporučeními získal Komisi, ECB a Radu.
<P>
Slovensko ve skutečnosti vyvinulo nesmírné úsilí, aby splnilo maastrichtská a konvergenční kritéria. Růst slovenského hospodářství od pádu komunistického režimu je pozoruhodný a přijetí jednotné měny Slovenském bude odměnou pro tuto zemi, která uskutečnila přísnou reformní agendu.
<P>
Pokud jde o inflaci, Evropský parlament vyjádřil své znepokojení týkající se udržitelnosti inflace na Slovensku ze střednědobého a dlouhodobého hlediska, jak to bylo uvedené v poslední konvergenční zprávě ECB. Podle našeho názoru by však slovenská vláda mohla přijmout opatření nezbytná k vyhnutí se inflaci, která se bude po vstupu do eurozóny zvyšovat.
<P>
Přičemž nesmíme zapomínat, že vyhlídky související s inflací, pokud jde o eurozónu, na rok 2009 překračují cíl 2 %, který stanovila ECB. Proto by nebylo spravedlivé penalizovat Slovensko za jeho snahu splnit kritéria, která nebudou schopni v roce 2009 splnit ani členové eurozóny.
<SPEAKER ID="257" NAME="Andreas Mölzer  " LANGUAGE="DE">
Na konci dubna bylo 53 % Slováků stále proti zavedení eura. Jejich strach ze ztráty nezávislosti od Evropské centrální banky a ze zvyšování cen by měl být skutečně zohledněný. Pozdější vstup do eurozóny dává zemím možnost pokračovat v nezbytných reformách přiměřeným tempem a dává lidem více času na to, aby se přizpůsobili.
<P>
Pokud země jako Spojené království, Dánsko a Švédsko neztrácejí nezávislost, pokud jde o měnovou politiku, potom bychom měli poskytnout toto právo i ostatním zemím. V každém případě, nezávislost - lidé - by měli rozhodnout. Toto rozhodnutí by mělo být uznáno a nemělo by být opravováno, jak tomu bylo v případě Ústavy, o níž se opakovaně diskutovalo. Podle mého názoru, nebyla dostatečně zohledněná vůle lidi, proto jsem se zdržel hlasování.
<SPEAKER ID="258" NAME="Gabriele Stauner  " AFFILIATION="PPE-DE">
písemně. - Zdržela jsem se hlasování, pokud jde o zavedení jednotné měny na Slovensku od 1. ledna 2009, neboť mám pochybnosti o tom, zda není měnová politika Slovenska manipulovaná. Kromě toho, s ohledem na výsledek irského referenda a nejistotu, která z toho vyplývá, s ohledem na budoucnost Evropské unie si myslím, že by bylo vhodné nejdříve provést analýzu příčin a nepokračovat v integračním procesu měnové politiky, jako kdyby se nebylo nic stalo.
<SPEAKER ID="989" NAME="Andrzej Jan Szejna  " LANGUAGE="PL">
Hlasuji ve prospěch zprávy pana Casa o přijetí jednotné měny Slovenskem od 1. ledna 2009.
<P>
Zpravodaj prezentoval velmi dobrou a důkladnou zprávu.
<P>
Musíme souhlasit s názorem, že vytvoření eurozóny je úspěchem na cestě k prohlubování evropské integrace. Další rozšíření této zóny jsou nezbytné a je potěšující, že další země bude v blízké budoucnosti součástí tohoto kruhu.
<P>
Rád bych také zmínil, že s každým rozšířením eurozóny bychom si měli být jistí, že jde o sociální podporu tohoto evropského projektu a také bychom si měli být jistí, že tyto rozšíření naznačují posílení společné evropské hospodářské politiky.
<SPEAKER ID="988" NAME="Adam Bielan  " AFFILIATION="UEN">
písemně. - (PL) Vážený pane předsedající, souhlasím se zpravodajem, že v rámci jednotlivých regionů se objevují závažné rozdíly a že analýzy sloužící jako základna pro rozdělení prostředků Unie by měly zohlednit tento problém.
<P>
Je to zřetelně viditelné zejména v nových členských státech. V Polsku, například, je nejdůležitějším sociálním rozdělením, které zasahuje Poláky, rostoucí blahobyt. V současnosti kolem 12 % populace žije v nesmírné chudobě. Největší rozdíly přetrvávají mezi městem a venkovem.
<P>
I když Małopolska je čtvrtá v zemi, pokud jde o HDP, nezaměstnanost je tu problémem - a postihuje zejména populaci na venkově. V sousední provincii Świętokrzyskie je 55 % obyvatel venkova nezaměstnaných (88 % z nich je nezaměstnaných a nemají nárok na žádné příspěvky).
<P>
Přetrvávání takovýchto situací znamená, že šance těchto lidi překonat sociální vyloučení, o němž se diskutovalo během parlamentních zasedání, se ztrácejí.
<SPEAKER ID="260" NAME="Charlotte Cederschiöld, Christofer Fjellner, Gunnar Hökmark a Anna Ibrisagic  " AFFILIATION="PPE-DE">
písemně. - (SV) Umírněná delegace dnes v Evropském parlamentu hlasovala proti iniciativní zprávě Gábora Harangozó (PSE, HU) o vlivu politiky soudržnosti na integraci zranitelných společenství a skupin.
<P>
Nemyslíme si, že soudržnost bude posílená definováním dalších zranitelných skupin ve společnosti nebo vytvořením dalších statistických kategorií. Naopak, myslíme si, že formulování politiky přidělování je odpovědností na národní úrovni. Kromě toho, Evropský parlament by v tomto stadiu neměl žádat o rozšíření podpory po roce 2013, vzhledem k tomu, že v takovémto případě by se nepřihlíželo k výsledkům této politiky.
<SPEAKER ID="261" NAME="Ilda Figueiredo  " LANGUAGE="PT">
Je mi líto, že návrhy, které jsme přednesli na plenárních zasedáních a které přijal Výbor pro zemědělství a rozvoj venkova, zejména návrhy o potřebě přepracovat společnou zemědělskou politiku, byly přehodnocené s ohledem na cíle předcházejících reforem. Ty byly zodpovědné za ztrátu příjmů malých a středních zemědělců, absenci a přerušení zemědělské činnosti, a upřednostňování výlučně velkých vlastníků půdy.
<P>
Také lituji, že nebyla věnována dostatečná pozornost pokračujícímu ustanovení, pokud jde o vysokou úroveň veřejných služeb ve venkovských oblastech (včetně horských a vzdálených oblastí) s cílem bojovat proti izolaci a zabezpečit přístup ke vzdělání, zdravotní péči, dopravě a komunikacím, kultuře a slušnému životu pro farmáře a jejich rodiny.
<P>
Ostatně jsem také zklamaná, že v konečném usnesení není zahrnutá potřeba oživení podpory zemědělských sdružení, družstev, vinohradnických družstev a dalších místních institucí v oblasti malých plavidel a jiných aktivit, které jsou doplňkové ve vztahu k farmaření a ulehčují obchodování s produkty, vytvoření místních trhů a užších propojení mezi výrobci a spotřebiteli.
<SPEAKER ID="262" NAME="Pedro Guerreiro  " LANGUAGE="PT">
Jak je možné, že většina členů Parlamentu plánuje využít politiku soudržnosti na podporu integrace zranitelných společenství a skupin, když:
<P>
utajuje skutečnost, že existují země s rozdílným hospodářstvím v porovnání s EU jménem nominální konvergence v rámci Paktu stability a eura?
<P>
Odmítá klást důraz na skutečnost, že regionální politika je nezbytným nástrojem na podporu hospodářské a sociální soudržnosti, jejímiž prioritními cíli jsou snížení regionálních rozdílů, podpora skutečné konvergence a povzbuzení růstu a zaměstnanosti, které slouží jako nástroj k přerozdělení a náhradě škody, pokud jde o náklady vnitřního trhu, Hospodářskou a měnovou unii a liberalizaci mezinárodního obchodu pro zaostávající regiony?
<P>
Odmítá vyzdvihnout potřebu podpořit méně upřednostňované regiony, oblasti se stálými strukturálními nevýhodami, vzdálené regiony a oblasti postižené průmyslovou restrukturalizací, přesídlením nebo zavřením podniku s cílem posílit hospodářskou a sociální soudržnost a sociální začlenění zranitelných společenství a skupin?
<P>
Nebo když:
<P>
odmítá vyzdvihnout důležitost veřejných služeb pro hospodářskou a sociální soudržnost nebo stav, pro který je nezbytný faktor blízkosti pro zabezpečení přístupu a dostupnosti těchto služeb pro celou populaci?
<SPEAKER ID="263" NAME="Ian Hudghton  " AFFILIATION="Verts/ALE">
písemně. - Zpráva pana Harangozó obsahuje některé důležité připomínky týkající se sociálního vyloučení. Zpráva upozorňuje, že sociální vyloučení a ochuzení existuje v obou, městských i venkovských oblastech. Také upozorňuje na důležitost regionálních a místních orgánů, stejně jako na hospodářské a sociální partnery a MVO v rozvoji strategií na boj proti sociálnímu vyloučení. I když tento Parlament nepřijal pozměňující návrh mé skupiny související se sociální agendou, právy občanů na minimální mzdu a přístup k vzdělání a odborné přípravě. Z tohoto důvodu jsem se zdržel hlasování.
<SPEAKER ID="264" NAME="Luís Queiró  " LANGUAGE="PT">
Politika soudržnosti je prioritou EU, která zastává popřední místo v rozpočtu - třetinu rozpočtu EU. Je založená na zásadě solidarity a je zaměřená na snížení hospodářských, sociálních a teritoriálních rozdílů mezi členskými státy a jejich 268 regiony. Navzdory snahám všech zúčastněných tyto rozdíly přetrvávají.
<P>
Přibývající znaky svědčí o tom, že zaostalé regiony se stále nemohou dostat z cyklu chudoby. Konkrétně, zvyšování počtu zranitelných společenství a skupin nás překvapuje, vzhledem k tomu, že do těchto regionů investujeme. Obáváme se i toho, že přechod z chudoby do sociálního vyloučení a následné izolace může být náhlý. Zdálo by se, že tento problém je zakořeněný v samotném prostorovém a teritoriálním rozvoji. Proto potřebujeme informace, které nám pomohou vyřešit problém, jenž se skrývá pod mnohými vrstvami vyloučení - například, výsledkem dlouhotrvající nezaměstnanosti je často prodlužující se nečinnost, která snižuje kapacitu těch, kteří jsou zasaženi, a proto je pro ně těžší překonat sociální vyloučení a hospodářské problémy.
<P>
Věřím, že je nezbytné naléhavě se podívat na způsob teritoriálního rozvoje a na jev vzájemného působení vyloučení, abychom mohli splnit cíl trvale udržitelného rozvoje pomocí účinnějšího využití existujících finančních nástrojů určených pro boj proti rozdílům, které stále přetrvávají.
<SPEAKER ID="265" NAME="Andrzej Jan Szejna  " LANGUAGE="PL">
Hlasuji ve prospěch zprávy pana Harangozó o vlivu politiky soudržnostina integraci zranitelných společenství a skupin.
<P>
Souhlasím s potřebou zavést přístup, který zohlední mikroregionální úroveň a zaměří se na vnitroregionální rozdíly a na nejcitlivější oblasti. V některých případech jsou vnitroregionální nerovnosti důležitější než rozdíly mezi regiony. Neexistence takovéhoto přístupu může prohloubit regionální rozdíly a dále zhoršit situaci ve vyloučených oblastech. Nezapomeňme, že cíl a zakládající myšlenka evropské regionální politiky je snížit rozvojové rozdíly mezi jednotlivými oblastmi v Evropské unii, a pokud jde o politické nástroje, ještě stále nebyl zohledněný jev teritoriálního vyloučení.
<P>
V nových členských státech se sociální rozdrobenost a nedostatky ve sféře zabezpečení rovných příležitostí vyskytují zejména ve venkovských oblastech, protože hospodářské a sociální iniciativy jsou v regionech obvykle zaměřené na dynamické cíle - zejména na městská centra.
<SPEAKER ID="267" NAME="Pedro Guerreiro  " LANGUAGE="PT">
Nepochybně iniciativní zpráva Evropského parlamentu, která je velmi závažná a vysoce aktuální, a navzdory otázkám o využívání a obchodě s dřevem a rybářskými zdroji, se nezabývá otázkou rámce obchodních vztahů mezi EU a zeměmi, zejména pokud jde o ne zcela odsouhlasenou a podepsanou Dohodu o hospodářském partnerství (DHP) mezi Evropským společenstvím a jeho členskými státy na jedné straně a Střednou Afrikou na druhé straně. Usnesení opakovaně vyzývá Komisi, aby jednala v souvislosti s cílem DHP, kterým je zlepšení regionální integrace a posílení hospodářské pozice zemí AKP a v tomto kontextu vyzývá k pozdvižení pozice zemí západní Afriky, vzhledem k tomu, že zatím je to jen pokus prodat zajíce v pytli.
<P>
Kromě toho, mezi ostatní důležité body, jakým je pozornost věnovaná "nedostatečným opatřením na přezkoumání a kontrolu činností plavidel pro rybolov" v těchto zemích, přičemž se doporučuje sledování a služby sledování prostřednictvím založení sledovacích center, školení inspektorů nebo získání pozorovacích plavidel a vzdušných sil, vzhledem k tomu, že tyto země mají nedostatek technických a lidských zdrojů pro uskutečnění těchto úkolů, opatření, které pokud budou pokračovat, budou muset uznat nezávislost těchto zemí v souvislosti s exkluzivní hospodářskou zónou.
<SPEAKER ID="268" NAME="Ian Hudghton  " AFFILIATION="Verts/ALE">
písemně. - Vítám všeobecnou důvěru vyslovenou zprávě pana Schmidta. Politiky EU mají hluboký dopad na hospodářství, prostředí a společnosti zemí západní Afriky, a je proto nezbytné, abychom na sebe vzali odpovědnost za své skutky, pokud jde o národy západní Afriky. Odsuzuji rozhodnutí Parlamentu v souvislosti s přijetím pozměňujícího návrhu č. 1 a vyjmutí klauzule o vyhnutí se překročení kapacit, pokud jde o odvětví rybolovu. Je zjevné, že bychom se měli vyhnout překročení kapacit v jakékoli oblasti rybolovu, a proto je šokující, že Parlament hlasoval tímto způsobem, jen aby utišil politiku v jistých členských státech.
<SPEAKER ID="987" NAME="Eija-Riitta Korhola  " AFFILIATION="PPE-DE">
písemně. - (FI) Vážený pane předsedající, zpráva pana Schmidta o koherenci politiky v oblasti rozvoje dokonale vyzdvihuje jeden závažný nedostatek, pokud jde o politiku Společenství v oblasti rozvojové spolupráce v širším kontextu: Tato politika není dostatečně srozumitelná a často nezasahuje všechna podstatná odvětví.
<P>
Zpráva je zaměřená na následky využívání biologických přírodních zdrojů v západní Africe ze strany EU. Nejdůležitějšími přírodními zdroji, pokud jde o regionální Hospodářské společenství západoafrických států (ECOWAS) jsou dřevo a ryby, a více než 80 % z nich se vyváží do Evropské unie. Navzdory skutečnosti, že dohody, které jsou vybudované na zásadách trvale udržitelného rozvoje a byly uzavřené v obou odvětvích, nejsou dostatečně důkladné. Existují jasné signály, které dosvědčují, že mnoho druhů ryb je vychytaných a nedostatečné řízení a kontrola vyústily do nelegálního a neudržitelného kácení lesa. Z toho vyplývá ochuzení regionu, které může být přímo spojené s migrací velkého rozsahu.
<P>
Hlasovala jsem ve prospěch zprávy pana Schmidta a věřím, že koherentní politika EU může mít podstatný dopad na západní Afriku, vzhledem k tomu, že EU je největší kupnou silou v regionu, pokud jde o klíčové produkty regionu. Stojí za zapamatování si, že samotná obchodní politika není odpovědí. Musí být úzce spojená zejména s rozvojem spolupráce, aby se region mohl těšit z jistých politických a socioekonomických podmínek pro zúčastněné země, které jsou samy schopné využít celkový potenciál jejich biologických přírodních zdrojů. Dalším podstatným faktorem je, že koherence politik, která má dopad na rozvoj, může být správně uplatněná jen tehdy, pokud bude uplatněná na nejvyšší politické úrovni.
<SPEAKER ID="269" NAME="Czesław Adam Siekierski" AFFILIATION="PPE-DE">
- (PL) V politice EU, pokud jde o západní Afriku, je zapotřebí koherence mezi politikou rozvoje pro tyto oblasti a politikou rybolovu v této oblasti, a úrovní využívání zdrojů dřeva, které jsou spojeny se zalesňováním této oblasti a jeho následky s ohledem na klimatické změny.
<P>
Politika EU v oblasti rybolovu afrických států musí být posílená a dále rozšiřovaná. S ohledem na skutečnost, že moře západní Afriky patří mezi nejvyužívanější námořní oblasti a některé druhy ryb jsou předmětem nadměrného výlovu, proto by Evropská unie měla pomoci rozvinout a zavést speciální programy na sledování a kontrolu těchto vod. Výměna informací a zkušeností z této oblasti je mimořádně důležitá, zejména pokud jde o vědecké studie o vodních zdrojích.
<P>
Prioritou EU a západoafrických států by mělo být omezení nelegálního rybolovu a zákaz nadměrné spotřeby určitých populací ryb. Nezapomínejme, že mnoho lidi se živí rybolovem. Menší výlovy znamenají větší chudobu a problémy se zabezpečením jídla v této oblasti světa.
<P>
Nepřiměřené využívání lesních zdrojů přispívá k zvětšení problému klimatických změn. Měli bychom připravit tyto státy pro boj proti klimatickým změnám. Musíme si uvědomit, že těžkou finanční situaci tohoto regionu způsobují především tyto činnosti. Proto bychom jim měli pomoci vytvořit podmínky pro rozvoj, který by přinesl nové příležitosti a nové formy činností, které by zlepšily životní úroveň.
<SPEAKER ID="986" NAME="Andrzej Jan Szejna  " LANGUAGE="PL">
Zaujala mě zpráva pana Schmidta o koherentní politice v oblasti rozvoje a o dopadech využívání jistých biologických přírodních zdrojů ze strany EU, pokud jde o rozvoj západní Afriky, a hlasuji ve prospěch této zprávy.
<P>
V "Evropském konsensu o rozvoji" z prosince roku 2005, který byl společně odsouhlasený institucemi EU a členskými státy, je deklarovaný společný cíl zabezpečit koherentní politiku v oblasti rozvoje.
<P>
Dřevo a ryby představují dva klíčové produkty pro hospodářský a sociální rozvoj západní Afriky. EU může sehrávat podstatnou úlohu v dalším rozvoji těchto oblastí v regionu s ohledem na tyto klíčové produkty.
<P>
Vyjadřuji spokojnost s tím, že sedm zemí západní Afriky podepsalo dohody o rybolovu s Evropskou unií v souladu s novými dohodami o spolupráci, v nichž kromě počátečního cíle ochrany zájmů flotily Společenství jsou doplněny také klauzule o povinnosti třetích zemí stanovit plány, které zabezpečí trvale udržitelné využívání vlastních zdrojů rybolovu.

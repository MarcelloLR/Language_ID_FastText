<CHAPTER ID="009-14">
14. Výroční zpráva o dodržování lidských práv ve světě za rok 2008 a politika Evropské unie v této oblasti (
<P>
- Před hlasováním
<SPEAKER ID="118" NAME="Hartmut Nassauer" AFFILIATION="PPE-DE">
(DE) Pane předsedající, jménem skupiny Evropské lidové strany (Křesťanských demokratů) a Evropských demokratů bych vás rád požádal na základě článku 151, odstavec 1 a 3, abyste odmítl pozměňovací návrh 45a, jenž předložila skupina Aliance liberálů a demokratů pro Evropu, jako nepřípustný, kde se zabývá prohlášením papeže Benedikta, a to z následujících důvodů. Zaprvé, prohlášení bylo učiněno v roce 2009, ale zpráva se zabývá porušováním lidských práv v roce 2008. Tento pozměňovací návrh tedy nepozměňuje text, který má pozměňovat. Zadruhé, tento pozměňovací návrh porovnává prohlášení, která učinil papež a týkala se těch nejzávažnějších porušování lidských práv, používání trestu smrti, porušování lidských práv v Číně a mučení všude. Toto srovnání ukazuje cynickou lhostejnost vůči obětem porušování lidských práv ve světě.
<P>
(Potlesk)
<P>
Zatřetí, jedná se o tak neuvěřitelné očerňování, neuvěřitelnou diskriminaci papeže, že skupina ALDE se sice s tímto může ztotožňovat, ale Evropský parlament za žádných okolností nikoliv.
<P>
(Hlasitý potlesk)
<SPEAKER ID="119" NAME="Předsedající">
Dámy a pánové, předložím vám stanovisko právních služeb a předsedy Evropského parlamentu, protože samozřejmě podle našeho jednacího řádu s ním byla záležitost konzultována.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Pane předsedající, chci jen říci, právně vzato, pane Nassauere, že papež nepočítá roky, protože počítá věčnost.
<SPEAKER ID="121" NAME="Předsedající">
Prosím, prosím ... Právní služby se na to pozorně zaměřily, a to z technického hlediska, z hlediska prvků, které byly zmíněny, z hlediska obsahu a z hlediska zkoumaného období.
<P>
Právní služby jsou toho názoru, že pozměňovací návrh je přípustný a je to také názor předsedy Evropského parlamentu. Proto vítězí pouze názor pana Pötteringa. Proto je mi pane Nassauere líto, ale pozměňovací návrh je přípustný.
<P>
- Před hlasováním o odstavci 25
<SPEAKER ID="122" NAME="Raimon Obiols i Germà" LANGUAGE="ES">
Pane předsedající, přeji si, aby se odkazovalo výhradně na aktualizované informace, protože text odsuzoval uvěznění súdánského vůdce, jenž byl již propuštěn.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Pane předsedající, pane Nassauere, právo na sebeurčení je lidským právem a to zahrnuje i sexuální sebeurčení. Bylo to aktuální již v roce 2008 a co bylo řečeno je skutečně nešťastné.
<P>
Přečtu pozměňovací návrh 2 nahlas. Na jedné straně se týká opravy skutečnosti a na druhé straně vyváženější formulace.
<P>
význam podpory sexuálních a reprodukčních práv, jako podmínky pro úspěšný boj proti HIV/AIDS, které způsobuje obrovské ztráty pokud jde o lidské životy a hospodářský rozvoj, zasahuje zejména nejchudší regiony ve světě; je znepokojen prohlášeními, které učinil papež Benedikt XVI, jež vzbuzují dojem, že by používání kondomu mohlo dokonce vést ke zvýšenému nebezpečí nákazy; zastává názor, že tato prohlášení vážně zkomplikují boj proti HIV/AIDS;”. Zbytek pozměňovacího názoru zůstává beze změny.
<P>
(Potlesk z levice)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Pane předsedající, pozměňovací návrh není tak neomalený, jako jeho vzor, ale skutečnosti zůstávají nezměněny. Proto ústní pozměňovací návrh zamítáme.
<P>
(Ústní pozměňovací návrh nebyl přijat)
<P>
Po hlasování o pozměňovacím návrhu 16
<SPEAKER ID="128" NAME="Christopher Beazley" AFFILIATION="PPE-DE">
Pane předsedající, promiňte, že přerušuji vaše vedení, ale chápal jsem to tak, že pozměňovací návrh 16 byl ve skutečnosti zamítnut, ale vy jste vyhlásil, že byl přijat. Mohl byste prosím situaci objasnit?
<SPEAKER ID="129" NAME="Předsedající">
Ano, prosím promiňte, bylo to přeřeknutí. Skutečně, většina byla proti. Stálo za to to zkontrolovat, ale služby již mou chybu napravily.
<P>
Děkuji za poznámku.

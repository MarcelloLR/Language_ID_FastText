<CHAPTER ID="013">
Doba vyhrazená pro otázky (otázky na Radu)
<SPEAKER ID="264" NAME="Předsedající">
Následuje doba vyhrazená pro otázky (B6-0316/2007).
<P>
Následující otázky jsou určeny Radě.
<P>
Otázka č. 1 je nepřípustná (příloha II část A bod 2 jednacího řádu).
<P>
Věc: Vyhlídky projektu Galileo
<P>
Projekt Galileo je velmi důležitý projekt Evropské unie, protože jeho výsledky jsou výsledky vesmírného výzkumu a spolupráce členských států, a zároveň je lze využít v mnoha oblastech, včetně dopravy.
<P>
Mrtvým bodem je však financování tohoto projektu, ráda bych se proto zeptala Rady Evropské unie, jaká jsou opatření, která má v úmyslu uplatnit, aby vyřešila tuto situaci a jakou formu spolupráce se třetími zeměmi, jako je například také Indie, chce v rámci tohoto projektu zahájit?
<SPEAKER ID="265" NAME="Manuel Lobo Antunes" LANGUAGE="PT">
Jak vážený poslanec ví, po dobu zasedání, které se konalo ve dnech 6. až 8. června 2007, Rada do hloubky přezkoumala situaci, pokud jde o projekt Galileo a přijala usnesení. V tomto usnesení Rada vyzývá Komisi, aby předložila návrhy, týkající se různých aspektů projektu Galileo. Komise od té doby přijala tyto návrhy (19. listopadu) a my nyní doufáme, že zodpovědné orgány Rady je přezkoumají a ještě do konce tohoto roku rozhodnou o započetí projektu Galileo, včetně veřejného financování a spoluúčasti veřejnosti na tomto projektu.
<P>
Pokud jde o spolupráci se třetími zeměmi, je v zájmu Rady spolupracovat se zeměmi, které nepatří do Evropské unie. Od roku 2001, jak víte, v souvislosti s projektem Galileo bylo podepsáno několik dohod o spolupráci se zeměmi, které nepatří do EU, a to s Čínou, Izraelem a Ukrajinou. Tyto země se podílejí na programu Galileo vytvářením systému, výzkumem a spoluprací průmyslu.
<P>
V případě Indie byla dohoda o vzájemné spolupráci mezi Komisí a Indií podepsána v Dillí 7. září 2005. Komise se však rozhodla, že bude pokračovat v jednáních s indickými orgány s cílem sladit tuto dohodu se standardními dohodami o spolupráci na úrovni ES s ohledem na poslední pokroky v tomto projektu. Z hlediska uplatnitelných pravidel musí Rada před přijetím rozhodnutí počkat na návrh Komise.
<P>
S cílem lepšího vymezení pozice třetích zemí přijala Rada dne 22. března tohoto roku rozhodnutí, kterým opravňuje Komisi k vyjednávání se třetími zeměmi, pokud jde o podepsání dohod o jejich spolupráci s Evropským úřadem pro dohled nad globálním navigačním družicovým systémem (GSA).
<P>
Hlavním cílem tohoto rozhodnutí je poskytnutí informací o spolupráci v rámci GSA, a to s ohledem na země, které nepatří do Evropské unie.
<SPEAKER ID="266" NAME="Silvia-Adriana Ţicău" AFFILIATION="PSE">
(RO) Vážený pane předsedající, ráda bych poděkovala panu ministrovi za poskytnuté informace. Ráda bych se však vrátila k první části mé otázky, a to k financování projektu GALILEO. Ráda bych požádala ministra, aby nám řekl více o způsobu financování projektu a o způsobu, jakým byl přezkoumán návrh Komise a jak bude současné rozhodnutí Rady vypadat v budoucnosti.
<SPEAKER ID="267" NAME="Manuel Lobo Antunes">
(PT) Nemohu předvídat, jaké bude rozhodnutí Rady o problému, o němž se jedná, zejména o otázkách financování. Tento problém společně s dalšími problémy, které se objevily v návrzích, které nedávno předložila Komise, musí Rada samozřejmě znovu projednat. Mohu však vážené poslance ubezpečit o dvou věcech: první věc, předsednictví chápe, že projekt Galileo je strategickým projektem Evropské unie, a proto k němu bude přistupovat s ohledem na tuto skutečnost, jinými slovy jako k projektu se strategickým významem pro Evropskou unii, druhá, že předsednictví udělá vše, co bude v jeho silách, aby dospělo k závěru v souvislosti se všemi aspekty projektu Galileo ještě po dobu portugalského předsednictví.
<SPEAKER ID="268" NAME="Josu Ortuondo Larrea" AFFILIATION="ALDE">
- (ES) Vážený pane předsedající, vážený pane uřadující předsedo Rady, souhlasím s tím, že projekt Galileo je pro EU prioritním projektem, ale zemědělci jsou znepokojeni, když Komise přišla s návrhem využít přebytek financí ze SZP na financování projektu Galileo. Od roku 2007 sice vytvořili přebytek, ale obávají se o svou budoucnost.
<P>
Má otázka pro Radu zní: Souhlasí vlády všech 27 států EU s tímto prioritním projektem a s tím, aby se na něj použily finanční prostředky z mimořádných příspěvků, anebo ty, které se zvýší každý rok z rozpočtu Společenství?
<SPEAKER ID="269" NAME="Manuel Lobo Antunes">
(CS) Děkuji Vám, pane předsedající. Myslím, že jsem tuto otázku zodpověděl ve své předcházející odpovědi. Financování projektu se stále projednává. Rada musí tento problém projednat, když ještě nedospěla k žádnému závěru. Samozřejmě se očekává, že názory členských států se budou lišit, pokud jde o tento problém. Domnívám se však, že pokud jde o důležitost projektu, jde o jednohlasný souhlas.
<SPEAKER ID="270" NAME="Předsedající">

<P>
Věc: Ústavní reforma v Bosně a Hercegovině
<P>
Jaký je názor Rady na současnou situaci, pokud jde o reformy, a to ústavní reformu a reformu Daytonské dohody v Bosně a Hercegovině, a jaké jsou plánované kroky na zabezpečení dalšího obnovení a začlenění této země?
<SPEAKER ID="271" NAME="Manuel Lobo Antunes" LANGUAGE="PT">
Dámy a pánové, Evropská unie zhodnotí současný proces reforem v Bosně a Hercegovině ve výroční zprávě, která je jako obvykle naplánována na listopad.
<P>
Rada při mnoha příležitostech zopakovala, jak důležité jsou čtyři základní podmínky pro úspěšné uplatňování Dohody o stabilizaci a přidružení s ohledem na závěry Rady ze dne 12. prosince 2005, zejména pokud jde o uplatnění reformy policie. Jak víte, politická situace je v posledních měsících napjatá kvůli radikalizaci postojů, které byly udány hlavními bosenskými vedoucími politickými představiteli. V současnosti se zdá být dosažení konsensu v souvislosti s reformami velmi těžké, zejména pokud jde o restrukturalizaci policie.
<P>
Vysoký představitel, pan Solana, se dne 10. září setkal s Miroslavom Lajčákom, zvláštním zástupcem EU pro Bosnu a Hercegovinu. Po dobu tohoto setkání, které se konalo v Bruselu, vysoký představitel, pan Solana vyjádřil plnou podporu práci zvláštního zástupce EU a jeho snaze dospět ke kompromisu v jednáních s vedoucími politickými představiteli Bosny a Hercegoviny o reformě policie.
<P>
Generální tajemník a vysoký představitel pan Solana naléhal na vedoucí představitele Bosny, aby se zapojili do poslední iniciativy předložené zvláštním zástupcem, jejímž cílem je odstranit poslední překážku, která brání Bosně a Hercegovině uzavřít Dohodu o stabilizaci a přidružení k Evropské unii. Také požádal orgány této země, aby jednaly v souladu se zájmy občanů Bosny a Hercegoviny.
<P>
Rada rovněž podpořila snahy Bosny a Hercegoviny v souvislosti s ústavní reformou, jejichž cílem je vytvořit funkční státní struktury, které budou schopny vyhovět evropským standardům. Pokud jde o zlepšení výkonnosti výkonných a legislativních orgánů, zde je třeba dalšího úsilí, stejně tak musíme posílit možnosti řízení a koordinace mezi státem a jeho orgány.
<P>
Pokud jde o nástroj předvstupní pomoci, Evropská unie vytvořila rezervu 1 milion EUR určenou pro ústavní reformu Bosny a Hercegoviny. Jak budete informováni, Rada dne 7. února 2007 přijala společný postup, kterým se mění a prodlužuje mandát zvláštního zástupce EU pro Bosnu a Hercegovinu. Zvláštní zástupce EU bude tento mandát vykonávat s cílem poskytovat politické poradenství a své služby v souvislosti s ústavní reformou.
<SPEAKER ID="272" NAME="Bernd Posselt" AFFILIATION="PPE-DE">
(DE) Bosna a Hercegovina má budoucnost jen pokud bude transformována na federaci všech tří národů na principu rovnosti těchto národů, a jejíž součástí budou nejen občané Hercegoviny, ale i bosenští Chorvati. Má otázka je specifická: co můžeme učinit v případě, kdy entita, jakou je Republika srbská, brání reformě policie a uprchlíci se vracejí v rámci státu a EU může vyvíjet jen vnější nátlak na stát jako celek? Je možné vyvíjet nátlak také na jednotlivé osoby, anebo pouze na stát? Pokud ano, je to velmi náročné.
<SPEAKER ID="273" NAME="Manuel Lobo Antunes">
(PT) Vážený pane předsedající, vážení poslanci, jménem Evropské unie mohu říci, že učiníme, co bude v našich silách s využitím všech diplomatických nástrojů, a také prostřednictvím zvláštního zástupce, abychom se hnuli z mrtvého bodu, v němž se nyní nacházíme, a odstranili překážky, které brání úspěšnosti ústavních reforem, a zejména reformě policie. Je to náš závazek.
<P>
Rada bude samozřejmě věnovat pozornost návrhům zvláštního zástupce, který bude informovat o aktuální situaci. Jak si vážený pan poslanec dokáže představit, Rada se obává složitosti dané situace a zejména naléhavé potřeby posunout se z mrtvého bodu, v němž se momentálně nacházíme.
<SPEAKER ID="274" NAME="Richard Seeber" AFFILIATION="PPE-DE">
(DE) Jak ministr zahraničních věcí ví, potenciál členství v EU je vlivnou hnací silou pro politickou a hospodářskou reformu ve všech balkánských zemích. Velmi intenzivní jednání se vedou s Chorvatskem. Může nám Rada poskytnout informace o současné situaci jednání s Chorvatskem, a především, informovat nás o tom, jak se uplatňují dohody o přidružení s ostatními zeměmi?
<SPEAKER ID="275" NAME="Manuel Lobo Antunes">
(PT) Pane Seeber, jak víte, Rada opakovaně a systematicky informuje o svém názoru o přístupovém procesu a o vyhlídkách jednotlivých zemí v souvislosti s jejich vstupem do EU, zejména o zemích Balkánu. Rada jasně informovala o šanci balkánských zemí stát se součástí EU. Ve skutečnosti jsme v současnosti v procesu jednání o vstupu do Evropské unie s jednou konkrétní zemí, a to s Chorvatskem.
<P>
Jak jsem již řekl, Komise jako obvykle v listopadu předloží Radě sdělení týkající se stavu jednání, zejména jednání s Chorvatskem a předloží své návrhy.
<P>
Potom budeme moci poskytnout podrobné a aktuální informace o stavu přístupových jednání. Samozřejmě se mohou vyskytnout různé problémy, odklady na jedné, anebo na druhé straně, ale podle mých osobních zkušeností v současnosti jsou jednání o vstupu této země na dobré cestě.
<SPEAKER ID="276" NAME="Předsedající">

<P>
Věc: Opatření pro růst inovací
<P>
Co navrhuje portugalské předsednictví k dosažení investic do inovací ve výši 3 %?
<P>
Jakým způsobem se zapojí malé a střední podniky, zejména ty v horách, na ostrovech a ve velmi vzdálených regionech, do činností, které budou financovány s cílem podporovat inovace a výzkum?
<SPEAKER ID="277" NAME="Manuel Lobo Antunes" LANGUAGE="PT">
Jak víte, vážení členové, Evropská unie doposud neodsouhlasila žádný cíl v souvislosti s investováním do inovací. Takový cíl by bylo prakticky nemožné stanovit a zavést do praxe, protože inovace v sobě zahrnují velké množství činností, které lze těžko přesně vymezit a odměřit.
<P>
Proto se Evropská unie v roce 2002 rozhodla přijmout směrodatný kvantitativní cíl určený pro investice do výzkumu a vývoje, známý jako V&V. Jde o známý barcelonský cíl 3 %. Bylo možno vymezit tyto cíle jako oblasti činností V&V, které jsou mezinárodně stanovené v manuálu Frascati vydaném OECD a které jsou jednoduše měřitelné a kvantifikovatelné.
<P>
Tento referenční ukazovatel se upřednostňuje s ohledem na potíže, které vznikly v ostatních letech v souvislosti se zvyšováním úsilí soukromého sektoru v oblasti V&V účastnit se V&V ve vybraných oblastech podnikatelského sektoru.
<P>
Činnosti zaměřené na šíření inovací a výzkumu jsou prioritou politiky Evropské unie. Prostřednictvím několika nástrojů, jako je například rámcový program a CIP, známý pod názvem Rámcový program pro konkurenceschopnost a inovace, a také využitím strukturálních fondů jsme se snažili uskutečnit tyto činnosti.
<P>
Sedmý rámcový program (RP7) a CIP představují potřeby malých a středních podniků, jimž je CIP určen především. V sedmém rámcovém programu byla poprvé stanovena kvóta 15 %, kterou musí dodržet malé a střední podniky v případě spoluúčasti na výzkumných aktivitách, které jsou financovány ze zvláštního programu nazvaného Spolupráce.
<P>
Podpora sedmého rámcového programu určená malým a středním podnikům zvýší jejich konkurenceschopnost a inovační potenciál. Horské regiony, ostrovní a velmi vzdálené regiony jsou podporovány ze strukturálních fondů. Podporu dostávají také prostřednictvím příslušných tematických priorit zvláštního programu Spolupráce v rámci sedmého rámcového programu a s ohledem na zlepšení jejich situace v oblastech dopravy, informací, komunikaeí a v oblasti dodávek energie.
<P>
Cílem zvláštního programu s názvem Kapacity je v rámci sbližování EU umožnit rozvoj výzkumného potenciálu také v okrajových regionech. Kromě probíhajících programů a podnětů, se inovace budou šířit také prostřednictvím série iniciativ, o kterých se v současnosti jedná v rámci Evropského parlamentu a Rady. Tato jednání zahrnují vytvoření Evropského inovačního a technologického institutu, společného programu EUROSTARS, které umožňují aktivní účast inovativních malých a středních podniků, a ostatní iniciativy podle článku 169 Smlouvy o ES a společných technologických iniciativách poskytnutých v souladu s článkem 171 Smlouvy o ES.
<P>
Kromě toho Komise v současnosti připravuje návrh strategického akčního plánu pro strategické energetické technologie, do jehož přípravy je zapojena také veřejnost. Tento návrh by měl být předložen do konce roku 2007. Zároveň bych chtěl upozornit na novou snahu průmyslové politiky, která je, v kontextu trvale udržitelného rozvoje, zaměřená na změny klimatu, kde jsou inovace a úloha malých a středních podniků v evropském hospodářství základními aspekty.
<P>
Ve všech těchto iniciativách jsou malé a střední podniky nesmírně důležité. Některé z těchto iniciativ budou také zaměřené na konkrétní zájmy regionů, které připomněl vážený pan poslanec, jako je například mimořádná iniciativa, která je již naplánována, jejímž prostřednictvím bude koordinován námořní výzkum v Baltském moři.
<P>
Portugalské předsednictví má na paměti snahu o naplnění cíle 3 % v souvislosti s objemem výdajů na výzkum a vývoj, a zároveň musím upozornit na diskuse, které se vedly v rámci červencových neformálních setkání Rady pro konkurenceschopnost, která se konala v Lisabonu, kde byla analyzována úloha veřejných a soukromých investic do výzkumu a vývoje spolu s opatřeními veřejné politiky, které mohou přispět k naplnění tohoto cíle.
<P>
Neformální setkání Rady, o kterém hovořím, se rovněž zabývalo politikou malých a středních podniků, které se podílejí na inovacích a financování, internalizaci a energetické výkonnosti.
<P>
Zdůrazněním potřeby konkrétních opatření v oblasti lidských zdrojů ve vědě a technice a potřeby posílit opatření v oblasti informační společnosti, portugalské předsednictví doufá v příznivé podmínky pro vzestup výzkumu, vývoje a inovací v celé Evropské unii.
<SPEAKER ID="278" NAME="Maria Panayotopoulou-Kassiotou" AFFILIATION="PPE-DE">
(EL) Vážený pane předsedající, ráda bych se zeptala zástupců Rady, kterému zároveň děkuji za odpověď, zda infrastruktura členských států a stav přípravy na dobré řízení umožňuje rozvinout tento ambiciózní program pro inovace. Je možné kontrolovat členské státy v případě uplatnění jakéhokoli podpůrného schématu pro inovační program?
<SPEAKER ID="279" NAME="Manuel Lobo Antunes">
(PT) Doufám, že jsem správně porozuměl otázce vážené paní poslankyně. Pokus ne, budu rád, když mě opravíte, anebo poučíte o správném významu otázky.
<P>
Odpověděl bych následovně: jak vážená poslankyně ví, všechny tyto problémy jsou přímo spojené s Lisabonskou strategií, a zvláště s jejím "hospodářským" aspektem.
<P>
V současnosti zvažujeme různé aspekty v souvislosti s novým cyklem Lisabonské strategie. Jedním z těchto problémů je, že musíme přehodnotit a znovu prodiskutovat úlohu členských států v dosahování cílů navrhovaných pro tuto oblast. Jde zejména o opatření související s inovacemi a rozvojem v malých a středních podnicích a také, samozřejmě, v kapitole o jejich řízení, se způsobem, jakým těchto cílů mohou dosáhnout.
<P>
Jsme přesvědčeni, že s ohledem na to, co již bylo řečeno, sehrávají vlády a členské státy hlavní úlohu, a také pro Komisi je přínosem podrobné sledování toho, jak členské státy rozvíjejí a přijímají své politiky s cílem splnit stanovené cíle.
<SPEAKER ID="280" NAME="Justas Vincas Paleckis" AFFILIATION="PSE">
Vážený pane uřadující předsedo Rady, ve své odpovědi na tuto otázku jste připomněl energetickou výkonnost, a já jsem přesvědčen, že jde o správný přístup. Včera pan komisař Potočnik zdůraznil, že prioritou číslo jedna je energetická výkonnost a boj proti změnám klimatu. Rád bych se Vás zeptal, jaká dodatečná opatření může Rada uplatnit s cílem mobilizace všech jejích zdrojů a věnováním pozornosti tomuto podstatnému problému výkonnosti a změn klimatu?
<SPEAKER ID="281" NAME="Manuel Lobo Antunes">
(PT)Jak vážený pan poslanec ví, v březnu Rada přijala program, který je považován za světového vůdce v oblasti energie i změn klimatu. My v Evropské unii budeme mít takřka historickou zodpovědnost, když se nám podaří stanovit nové cíle týkající se snížení emisí CO2 rozhovorů po Kjótu, které se uskuteční v rámci konference na Bali. Evropská unie bude mít zodpovědnost za podporu, a anebo povzbuzení mezinárodního společenství v souvislosti s vytyčením ambiciózních cílů, které jsme si sami navrhli.
<P>
V současnosti však již máme, pane Paleckis, velmi ambiciózní program, který by měl být uplatněn v rámci celé Evropské unie. Problémy s energií a úsporou energie jsou součástí programu na úrovni EU, stejně jako na úrovni jednotlivých členských států. Mohu Vám říci, že v Portugalsku - mluvím o vlastní zkušenosti - jde o mimořádně důležitý problém, kterému věnujeme mnoho úsilí. Připomnělo se zde také financování nových energetických technologií a alternativní zdroje energie.
<P>
Máme ještě mnoho práce. Doufáme, že to, co musíme udělat, uděláme rychle a dobře. Samozřejmě, že e nyní musíme soustředit na ambiciózní program v souvislosti s energií a změnami klimatu, který jsme přijali.
<SPEAKER ID="282" NAME="Paul Rübig" AFFILIATION="PPE-DE">
(DE) Dnes jsme v Evropském parlamentu hlasovali o ETI a přijali jsme jej de facto za absolutní prioritu. Kdy bude portugalské předsednictví spolu s Parlamentem schopno předložit návrh o financování, který bude později uplatněn, tak rychle, jak se jen dá? Myslíte si, že ETI sehraje důležitou úlohu v souvislosti se střednědobým přezkoumáním a kontrolou stavu?
<SPEAKER ID="283" NAME="Manuel Lobo Antunes">
(PT) Vážený pane Rübig, musím Vám říci - s Vaším dovolením, vážený pane předsedající - musím Vám říci, že Evropský technologický institut, jeho zahájení a uvedení v činnost jsou pro portugalské předsednictví prioritou. Budeme se snažit, aby byl institut schopen činnosti ještě před odchodem portugalského předsednictví.
<P>
Samozřejmě, zatímco předsednictví jedná a předkládá návrhy, je jen na institucích EU, aby v tomto ohledu přijaly návrhy předsednictví. Ujišťuji vás, že předsednictví se bude snažit jednat co nejdříve. Jsou zde však tak další záležitosti, které jsou v kompetenci Rady jako celku a institucí a my nemůžeme tuto skutečnost ignorovat.
<SPEAKER ID="284" NAME="Předsedající">

<P>
Věc: Vývoj v Kosovu
<P>
Generální tajemník Rady, Javier Solana, na setkání s generálním tajemníkem OSN, které se konalo dne 10. července 2007, ohledně Kosova řekl: "jakýkoliv další odklad řešení této otázky nebude prospěšný". Kromě toho francouzská informační agentura citovala diplomatické zdroje, že Brusel vážně uvažoval nad možností, uznat Kosovo, ale jen "v co nejuspořádanějším stavu".
<P>
Jak tyto události vysvětluje Rada? Může Rada kategoricky odmítnout možnost jednoznačného uznání, i když v této záležitosti očekává činnost ze strany OSN?
<SPEAKER ID="285" NAME="Manuel Lobo Antunes" LANGUAGE="PT">
Vážený pane předsedající, dámy a pánové, jak víte, dne 18. července 2007 Rada zopakovala své stanovisko v souvislosti s návrhem, který předložil předsedající, pan Martti Ahtissari, zvláštní vyslanec OSN, a který je zároveň podkladem pro rezoluci Bezpečnostní rady OSN, která je zaměřena na urovnání situace v Kosovu. Evropská rada podpořila pokusy směřující ke včasnému přijetí této rezoluce Radou bezpečnosti OSN.
<P>
Jak víte, v současnosti jsou konzultace Bezpečnostní rady OSN související s novou rezolucí pozastaveny, ale Bezpečnostní rada OSN je připravena, kdykoliv se k tomuto problému vrátit. Ve svém srpnovém prohlášení generální tajemník OSN Pan Ki-mun upozornil na iniciativu kontaktní skupiny pro nová jednání mezi Prištinou a Bělehradem, které vede trojka, která se skládá ze zástupců Evropské unie, Ruské federace a Spojených států. Generální tajemník OSN žádal kontaktní skupinu o doručení zprávy do 10. prosince. Cílem těchto nových jednání je, aby trojka usnadnila komunikaci mezi stranami, které navrhují nové změny.
<P>
Jak víte, dne 29. července 2007 jmenoval generální tajemník a vysoký představitel OSN pan Javier Solana velvyslance Wolfganga Ischingera zástupcem EU v trojce. Doposud se trojka setkala s každou ze zúčastněných stran, a to 10. a 11. srpna v Bělehradě a Prištině, 30. srpna ve Vídni a 18. a 19. září v Londýně. Na zasedání kontaktní skupiny na ministerské úrovni, které se bude konat 27. září v New Yorku spolu se zasedáním Valného shromáždění OSN, budou ministři diskutovat o stavu jednání a musí dospět k prohlášení, kterým se urychlí tento proces. Dne 28. září, také v New Yorku, se uskuteční další zasedání mezi trojkou a zúčastněnými stranami, po němž bude ještě ten samý den následovat přímé setkání všech stran.
<P>
Jak pravil pan Solana, nyní je podstatné, že zúčastněné strany na tomto procesu spolupracují a vedou jednání. Na závěr procesu, který zastřešuje trojka, musí generální tajemník OSN o dané situaci předložit zprávu Radě bezpečnosti OSN. Jak si jistě uvědomujete, v tomto stadiu nelze předvídat, jaké budou výsledky těchto procesů.
<SPEAKER ID="286" NAME="Dimitrios Papadimoulis" AFFILIATION="GUE/NGL">
(EL) Vážený pane předsedající, jen včera paní Condoleezza Riceová pravila, že Kosovo se stane samostatným. Plán Spojených států je jasný: jednoznačné vyhlášení nezávislosti do prosince a okamžité uznání Spojenými státy.
<P>
Jaké stanovisko přijala Rada s ohledem na způsob této operace? Vzali jste v úvahu také možné narušení regionu albánským vlastenectvím? Má Rada nakonec v úmyslu jednat jednotným a citlivým způsobem?
<P>
V New York Times jsem četl, že se evropští diplomaté snaží urychleně předejít stanovisku Rady, které bude otrocky kopírovat stanovisko Spojených států. Proč nám nepovíte, jaký je názor diplomatů v Radě? Rádi bychom dostali jasnou odpověď.
<SPEAKER ID="287" NAME="Manuel Lobo Antunes">
(PT) Nečetl jsem, ani jsem neslyšel o vyhlášeních paní Riis-Jørgensenové, a proto se k nim nebudu přímo vyjadřovat. Rád bych však řekl následující: v současnosti jsme v procesu, který je vedený trojkou, jež se skládá ze zástupců Evropské unie, Ruské federace a Spojených států.
<P>
Měli bychom umožnit trojce dělat její práci, která by se měla nést ve znamení míru a důvěry. Evropská unie podporuje práci trojky. Kromě toho má trojka stanovený mandát s cílem předložit v prosinci zprávu, která bude východiskem pro konečné závěry, jež budou obsahovat nejen závěry, ale také doporučení, která budou výsledkem několikaměsíční práce. Proto, jak jsem řekl, doufáme, že tato práce bude ukončena, zpráva bude vydána, a o jakýchkoli doporučeních ze strany trojky budeme rovněž informováni.
<P>
Zejména pro Evropskou unii je nevyhnutelné, aby v případě jakýchkoli závěrů a doporučení či vyhlídek Kosova do budoucnosti, které budou uvedeny ve zprávě, vydané trojkou, ale tak v případě jakýchkoli rozhodnutí, která budou přijata, zůstala Evropská unie jednotná a soudržná. O to nepřetržitě žádá portugalské předsednictví, a my jsme přesvědčeni, že tato žádost bude vyslyšena.
<SPEAKER ID="288" NAME="Bernd Posselt" AFFILIATION="PPE-DE">
(DE) Vážený pane uřadující předsedo Rady, víte, že pan Papadimoulis je v tomto úplně sám? Víte o unesení, které bylo přijato tímto Parlamentem, a ve kterém 75 % poslanců vyjádřilo podporu plánu, který byl předložen Ahtisaarim a Rohanem, a že zcela souhlasíme s nezávislostí, která bude pod mezinárodním dohledem? Víte, že jsme jednoznačně vyloučili možnost rozdělení Kosova? Rád bych se Vás také zeptal, jaký je Váš názor na tyto klevety a řeči ve vztahu k rozdělení Kosova, které bylo odmítnuto kontaktní skupinou i Parlamentem.
<SPEAKER ID="289" NAME="Manuel Lobo Antunes">
Záležitost rozdělení Kosova není na programu a také není součástí práce trojky.
<SPEAKER ID="290" NAME="Předsedající">

<P>
Věc: Kandidatura Kazachstánu na předsednictví OBSE
<P>
Je známo, že se Kazachstán uchází o předsednictví OBSE na rok 2009. Ministr zahraničních věcí země, která předsedá OBSE, je zástupcem organizace a koordinuje všechny její aktivity.
<P>
Kazachstán je zemí, která ještě nikdy nesplnila mezinárodní standardy, pokud jde o volby, a stav lidských práv je v této zemi na velmi nízké úrovni.
<P>
Členské státy EU často brání vstupu Kazachstánu do OBSE. Proto se očekává jednomyslné odmítnutí v souvislosti s touto záležitostí, když se nedemokratická země snaží být uřadující zemí v předsednictví OBSE. Rozhodnutí má být učiněno v listopadu.
<P>
Existuje shoda názorů v rámci Rady pro všeobecné záležitosti a vnější vztahy v souvislosti s nepřijatelností kandidatury Kazachstánu? Budou členské státy zastávat jednotný názor?
<SPEAKER ID="291" NAME="Manuel Lobo Antunes">
uřadující předseda Rady. - - (PT) Děkuji Vám, pane předsedající, vážený pane poslanče. Evropská unie ještě nerozhodla v souvislosti s kandidaturou Kazachstánu na předsednictví OBSE v roce 2009. Z pohledu EU musí Kazachstán nejprve uskutečnit reformy a splnit všechny podmínky pro kandidaturu na předsednictví OBSE. Rada opakovaně potvrdila, že kterákoli země, která uchází o předsednictví OBSE, musí být příkladem v uplatňování všech pravidel této organizace.
<P>
Na zasedáních orgánů Kazachstánu, Evropské unie, Rady a Komise bylo zdůrazněno, že Kazachstán musí prokázat svou připravenost a schopnost dodržovat pravidla a závazky OBSE na všech třech úrovních, a to se zřetelem na lidskou stránku, politickou a vojenskou stránku, a hospodářskou stránku a také s ohledem na životní prostředí.
<SPEAKER ID="292" NAME="Koenraad Dillen  " AFFILIATION="ITS">
zastupující autora. - (NL) Děkuji za Vaši odpověď, pane ministře. Mohu tedy předpokládat, že v současnosti Kazachstán nesplní tato kritéria?
<SPEAKER ID="293" NAME="Manuel Lobo Antunes">
(PT) Rád bych se k tomu vyjádřil, protože vážený pan poslanec předpokládá něco, co jsem přesně neřekl. Řekl jsem, že ohledně kandidatury Kazachstánu doposud nebylo učiněno žádné rozhodnutí, a že v dané době, kdy se bude rozhodovat o kandidatuře Kazachstánu, se bude přihlížet ke skutečnosti, zda Kazachstán splní všechna kritéria, o kterých jsem hovořil. Tato analýza a diskuse se uskuteční ve vhodné době a na vhodném místě.
<SPEAKER ID="294" NAME="Předsedající">
Vzhledem k nepřítomnosti autora se otázka č. 7 vypouští.
<P>
Věc: Lov tuňáka obecného ve Středozemním moři
<P>
Rada přijala nařízení Rady (ES) č. 643/2007 3 ze dne 11. června 2007, kterým se mění nařízení (ES) č. 41/2007, pokud jde o plán obnovy populace tuňáka obecného doporučený Mezinárodní komisí na ochranu tuňáků v Atlantiku. Text však nedodržuje zásadu rovného zacházení pro rybáře lovící tuňáka obecného v celé Evropské unii. Pravidla určující nejnižší hmotnost chycené ryby a období rybolovu jsou různá v závislosti na geografických oblastech úlovků.
<P>
Jaké jsou důvody těchto rozdílností ve způsobu zacházení s rybáři ve Středozemním moři a ve východní části Atlantiku?
<P>
Stanovená obmezení, pokud jde o francouzské rybáře lovící tuňáka obecného ve Středozemním moři, by mohla vážně narušit sociálně-hospodářskou rovnováhu v tomto sektoru. Tuňáka vážícího více než 30 kg, jak je stanoveno v novém nařízení, lze těžko předat. Zkrácení lovného období o dva týdny znamená pokles obratů rybářů. Tato opatření zasahují asi tisíc rybářů a jejich rodiny.
<P>
O co škodlivější je lov tuňáka obecného ve Středozemním moři než ve východní části Atlantiku?
<SPEAKER ID="295" NAME="Manuel Lobo Antunes">
uřadující předseda Rady. - - (PT) Děkuji Vám, pane předsedající, pane Navarro. Jménem Rady bych rád poděkoval váženému panu poslanci za položení této otázky týkající se plánu obnovy populace tuňáka obecného. Tento plán byl vypracován v souladu s názorem vědců z ICCAT (Mezinárodní komise na ochranu tuňáků v Atlantiku), kteří doporučili zahájení okamžité a rozsáhlé akce s cílem zabránit současnému vyhubení populace tuňáka obecného ve Středozemním moři a ve východní části Atlantiku. ICCAT na svém listopadovém zasedání v Dubrovníku roce 2006 přijala doporučení zaměřené na uplatnění patnáctiletého plánu na obnovu populace tuňáka obecného. Evropské společenství, jako člen ICCAT, ve výsledku přijalo mezinárodní závazek uplatnit plán na obnovu v rámci práva Společenství.
<P>
Pokud jde o obchod, nedodržení tohoto závazku by vážně poškodilo pozici Evropského společenství na asijském trhu. Tento závazek byl stanoven na rok 2007 přijetím nařízení Rady (ES) č. 643/2007, kterým se mění nařízení o celkovém povoleném odlovu a o kvótách. Na základě návrhu Komise, Rada přehodnocuje nařízení s cílem jeho uplatnění po nejbližších 14 let s datem započetí 1. ledna 2008. Přitom se pro jednotlivé oblasti budou uplatňovat různá pravidla s cílem odrážet rozdíly ve způsobu lovu, v úrovni činnosti a ve stavu populace tuňáků. Je důležité připomenout, že tyto oblasti rybolovu jsou různé, od vysoce technologického průmyslového rybolovu až po tradiční neprůmyslový rybolov.
<P>
Skupiny ICCAT rozhodly o uplatnění plánu založeného na názorech vědců, kteří učinili jisté rozdíly mezi Středozemním mořem a východní částí Atlantiku. Rada tedy zastává názor, že ICCAT následuje tuto radu vědců, a proto činí rozdíly v plánu pro obnovu s cílem zmírnit sociálně-ekonomické následky.
<P>
Rada si uvědomuje, že sociálně-ekonomické následky pro rybářská společenství tohoto důležitého plánu pro obnovu jsou nejisté. Tyto následky by byly viditelné také v případě, že by byl tuňák obecný znovu v ohrožení. Po dobu jednání o přijetí nařízení Rady (ES) č. 643/2007 sohlasily Rada a Komise s klauzulí, v níž se stanoví, že plán pro obnovu by byl uznán také Evropským rybářským fondem. To členským státům umožní, aby část jejich zdrojů z fondu na zmírnění hospodářských dopadů využily na dotčená rybářská společenství. Předpokládá se, že tato klauzule vstoupí v platnost do 31. prosince 2014.
<SPEAKER ID="296" NAME="Josu Ortuondo Larrea  " LANGUAGE="ES">
Vážený pane předsedající, rád bych nejdříve hovořil jménem pana Navarra a následně se zeptal za sebe samého, anebo spíše zopakoval otázku.
<P>
Otázka jménem pana Navarra je následující: Čl. 23 odst. 4 nařízení Rady (ES) č. 2371/2002, v němž se stanoví plán obnovy populace tuňáka obecného, umožňuje s ohledem na roční kvótu odpočty jakýchkoliv přebytků vyprodukovaných členským státem od budoucích rybolovných práv. Rád bych se Rady zeptal: co se stane těm, kteří ulovili méně než je stanovená kvóta pro tento rok, protože Komise minulý týden uzavřela loviště?
<SPEAKER ID="297" NAME="Předsedající">
Vážený pane Ortuondo, nemohu Vám dát prostor, protože již mám na seznamu další dva řečníky. Ale poskytnu Vám dalších 15 vteřin, pokud Vaši otázku položíte hned, protože podle jednacího řádu Vám nemohu dovolit tři doplňkové otázky. Jako výjimku a se vší trpělivostí všech přítomných Vám dávám k dispozici dalších 15 vteřin.
<SPEAKER ID="298" NAME="Josu Ortuondo Larrea" AFFILIATION="ALDE">
(ES) Vážený pane předsedající, děkuji za shovívavost a žádám předsednictví Rady o odpověď na otázku, jak lze použít nařízení Rady (ES) č. 2371/2002, když členské státy nespolupracují s Komisí a v průběhu roku jí nezasílají povinnou dokumentaci o odlovu.
<SPEAKER ID="299" NAME="Manuel Lobo Antunes">
(PT) Vážený pan poslanec mi položil konkrétní otázky, ale jedna z nich je velmi specifická a podrobná. Budu se snažit odpovídat, jak nejlépe umím, ale upřímně věřím, že první otázka přímo souvisí s Komisí, a proto by měla být položena Komisi. Domnívám se, že Komise Vám poskytne rozhodně lepší vysvětlení než Rada.
<P>
Pokud jde o druhou otázku související s nedostatečnou spoluprací ze strany členských států s Komisí, samozřejmě, pokud je to pravda, potom je na Komisi, jak bude analyzovat situaci a najde nejlepší způsob, jakým přinutí členské státy ke spolupráci. Proto si myslím, že je lepší, položit tuto otázku Komisi.
<SPEAKER ID="300" NAME="Richard Seeber  .  -" AFFILIATION="PPE-DE">
(DE) Rád bych se zeptal předsednictví, jakým způsobem se vyrovnává s fenoménem změn klimatu v souvislosti s povoleným rybolovem a kvótami. Všichni víme, že změny klimatu jsou tlumené tím, že oceány mají schopnost pohlcovat velké množství tepla, je v nich pohlcováno 80 % energie. Samozřejmě, však musím předpokládat, že v budoucnosti budeme svědky oteplování mořského prostředí. Jak předsednictví zajistí, aby byly zohledněny i tyto vědecké objevy a vodní prostředí v souvislosti se stanovením kvót pro rybolov?
<SPEAKER ID="301" NAME="Manuel Lobo Antunes">
(PT) Myslím, že jde o další otázku, která by měla být položena Komisi, protože Komise v tomto ohledu sehrává vedoucí a podstatnou úlohu. Váženému poslanci mohu odpovědět jen tolik: Jak jsem již řekl, problémy související se životním prostředím, zejména se změnami klimatu jsou součástí programu předsednictví a prioritou v programu Rady. Po konferenci, která se uskuteční koncem roku na Bali, budeme schopni rozhodnout o nových cílích v souvislosti se snížením emisí CO2.
<SPEAKER ID="302" NAME="Rosa Miguélez Ramos" AFFILIATION="PSE">
(ES) Vážený pane předsedající, vážený pane uřadující předsedo Rady, mám také několik připomínek ohledně lovu tuňáka obecného, zejména pokud jde o loviště ryb, o jejichž uzavření nedávno Komise rozhodla z důvodu překročení kvóty přidělené Evropské unii..
<P>
Na základě informací, které nám poskytla Komise, můžeme usuzovat, že když se loviště nachází v blízkosti členských států, zahrnujících Španělsko i Portugalsko, které své kvóty zatím nenaplnily, ale ostatní, například Francie a Itálie již své kvóty překročily, a ve skutečnosti je zdvojnásobily, tyto země posouvají Evropskou unii do velmi nepříznivé situace, pokud jde o porušování mezinárodních pravidel.
<P>
Má otázka, která je určena Radě, je následující: Jaké opatření uplatní Rada v souvislosti s odškodněním států, které nenaplnily své kvóty? Může se s tím Rada nějak vypořádat?
<P>
Mám ještě jednu otázku: Co s tím Rada plánuje udělat? Jaká opatření uplatní, aby se tato situace již neopakovala?
<SPEAKER ID="303" NAME="Manuel Lobo Antunes">
(PT) Vážený pane předsedající, vážená paní Miguélezová, ještě jednou musím říci, že tyto otázky musíte položit Komisi. Komise je kompetentní odpovídat na vaše otázky, které jste právě položila.
<SPEAKER ID="304" NAME="Předsedající">

<P>
Věc: Zpřístupňování právních předpisů EU veřejnosti
<P>
Obává se Rada negativních následků svého rozhodnutí, které přijala v červnu 2006 o zveřejňování zasedání na úrovni ministrů v souvislosti s právními předpisy na webových stránkách Rady?
<SPEAKER ID="305" NAME="Manuel Lobo Antunes" LANGUAGE="PT">
V rámci odpovědi bych váženému poslanci jménem předsednictví doporučil zprávu o uplatňování souhrnné politiky transparentnosti, kterou dne 11. prosince 2006 představilo Radě předešlé finské předsednictví. Zpráva obsahuje poslední přehled, který Rada získala o vlivu nových opatření na zabezpečení transparentnosti na účinnost její práce. Podle předběžných závěrů této zprávy, která je rovněž předběžná, by mělo být, ještě před koncem roku 2007, učiněno důkladnější hodnocení dopadů nových opatření zabezpečujících transparentnost, pokud jde o získání praktických zkušeností v souvislosti s uplatněním a vlivem práce Rady.
<P>
Mohu vás informovat, že na základě závěrů Evropské rady a článku 8 jednacího řádu Rady, bylo v první polovině roku 2006 zpřístupněno veřejnosti 98 jednání a rozprav.
<SPEAKER ID="306" NAME="Chris Davies" AFFILIATION="ALDE">
Vítám odpověď pana uřadujícího předsedy Rady a těší mě, že se Rada rozhodla zpřístupnit tyto zápisy bez jakéhokoliv nařízení reformní smlouvy.
<P>
Z odpovědi pana uřadujícího předsedy Rady vyplývá, že ještě před koncem roku 2007 bude vypracována a publikována zpráva, která, jak doufám, odpoví na otázku, jak by měly být rozšířeny zásady otevřenosti a transparentnosti v této oblasti. Může mi to pan uřadující předseda Rady potvrdit, že ještě před ukončením předsednictví bude taková zpráva zveřejněna?
<SPEAKER ID="307" NAME="Manuel Lobo Antunes">
(PT) Co Vám mohu potvrdit a o čem Vás mohu ujistit, je skutečnost, že se portugalské předsednictví bude touto otázkou zabývat a učiní vše, co je v jeho silách, aby byla tato zpráva předložena. V této chvíli Vám nemohu zaručit konkrétní datum vypracování této zprávy, ale mohu Vám zaručit, že otázka transparentnosti je v zájmu portugalského předsednictví, a proto se bude snažit splnit tento závazek.
<SPEAKER ID="308" NAME="Předsedající">

<P>
Věc: Situace v Afghánistánu
<P>
Jakou úlohu podle názoru Rady sehrává EU v souvislosti se stabilizací situace v Afghánistánu, kde jsou nasazena vojska z několika zemí EU?
<SPEAKER ID="309" NAME="Manuel Lobo Antunes" LANGUAGE="PT">
Přístup Evropské unie je postaven na přísné koordinaci. Vnitřně byla pozornost věnována zejména doplnění a vzájemnému posílení činností Evropského společenství, Rady a členských států. Zvenčí byla Evropská unie jedním z hlavních členů Společné rady pro koordinaci a monitorování zřízené v souladu s dohodou s Afghánistánem z roku 2006.
<P>
Na rozhodnutí Rady ze dne 12. února 2007 pokračovat v misi EBOP (Evropská bezpečnostní a obranná politika) v Afghánistánu se musíme podívat v kontextu této strategie. Policejní mise EU (EUPOL) je v současnosti ve stadiu plánování. Prostřednictvím této mise Evropská unie dává najevo svůj záměr sehrávat aktivní úlohu v oblasti policejního dohledu spojeného s podporou právního státu. Tato mise samozřejmě bude součástí závazku Rady provést reformu v sektoru spravedlnosti. Všechny tyto snahy mají společný cíl upevnit nezávislost afghánských institucí.
<P>
Od roku 2001 se Afghánistán posunul vpřed, pokud jde o založení reprezentativních politických institucí, svobodu tisku, vytvoření institucí v sektoru obrany, zlepšení zdravotní péče, vzdělávání a lidských práv a postavení žen, ustanovení nejvyššího soudu a vytvoření poradního orgánu pro vyšší úředníky. Evropská unie sehrává podstatnou úlohu v tomto procesu a od roku 2002 přispěla na tyto účely částkou 3,7 miliard EUR. Evropská unie zároveň pokračuje v své snaze zabezpečit, aby její rozvojová pomoc byla poskytnuta Afgháncům ve všech částech země.
<P>
Větší důraz je v současnosti kladen na řízení a právní státu s cílem posílit činnost v ostatních oblastech. Komise rozvinula programy v oblastech vědeckého rozvoje, zdraví a řízení, a finančně podpoří jakékoli občanské aktivity členských států prostřednictvím provinčních týmů pro obnovu. Evropská unie věří, že jak stanovila Evropská rada dne 14. prosince 2006, že bezpečnost a rozvoj Afghánistánu na sobě závisí. Proto se Evropská unie zavázala k dlouhodobé vyvážené strategii, pokud jde o řešení situace v Afghánistánu.
<SPEAKER ID="310" NAME="Ryszard Czarnecki" AFFILIATION="UEN">
(PL) Děkuji Vám za vysvětlení, pane Antunesi. Rád bych se však zmínil o klíčové otázce, která je úzce spjata s prohlášeními zástupců Evropské komise, kteří jsou aktivní v Afghánistánu, před parlamentním Výborem pro zahraniční věci.
<P>
Rád bych se zeptal, zda Rada zamýšlí zvýšit humanitární pomoc v Afghánistánu a zintenzivnit své snahy v souvislosti s obnovou občanské společnosti. Podle mého názoru je v Afghánistánu zapotřebí učinit mnohem více, než jen zabezpečit přítomnost vojsk. Má země se zavázala působit v Afghánistánu, což je určující, pokud jde o touhu dosáhnout stability v tomto regionu.
<SPEAKER ID="311" NAME="Manuel Lobo Antunes">
(PT) Souhlasím s váženým poslancem: Prosazování bezpečnosti a stability v Afghánistánu z pohledu ozbrojených sil je nevyhnutelné, avšak je to jen část toho, co je třeba v této zemi udělat. V Afghánistánu musíme rovněž posílit demokratické instituce a soustředit se na "občanskou společnost v Afgánistánu". Musíme investovat do zdravotnictví, vzdělávání a odborné přípravy. Musíme také pokračovat v úsilí o získání srdcí Afghánců.
<P>
Proto máme strategii se dvěma aspekty, jedním z nich je vojenský, který zajišťuje bezpečnost a stabilitu v této zemi. Bez bezpečnosti a stability v této zemi nebude mír ani hospodářský a společenský rozvoj. Proto potřebujeme zaručit tento aspekt a zároveň pracovat a investovat do občanské společnosti v Afghánistánu a do demokratických institucí Afghánistánu, k nimž přistupujeme jako k administrativním kapacitám Afghánistánu, které je třeba obnovit.
<SPEAKER ID="312" NAME="Paul Rübig" AFFILIATION="PPE-DE">
(DE) Hospodářská stabilita v Afghánistánu je nevyhnutelným předpokladem pro demokracii a mír v této zemi. V Evropské unii máme agendu z Osla týkající se podnikatelského vzdělávání pro malé a střední podniky, který podporuje začínající podnikatele, rozvíjí podnikatelské myšlení a vývoz a dovoz. Můžeme předpokládat, že agenda z Osla bude uplatněna také v Afghánistánu?
<SPEAKER ID="313" NAME="Manuel Lobo Antunes">
(PT) Vážený pane Rübig, jak jsem již řekl, věřím, že musíme investovat do všech oblastí afghánské společnosti. Jednoznačně, v zemi jako je Afghánistán, která má značné problémy s bezpečností, hospodářstvím a sociální strukturou, sehrávají malé a střední podniky důležitou úlohu.
<P>
Proto se domnívám, že je třeba investovat do tohoto sektoru, pokud jde o utváření hospodářského a společenského systému v Afghánistánu. Můžeme samozřejmě hovořit o tom, jak využít finančních nástrojů, ale nikdo v současnosti neočekává příchod velkých podniků do Afghánistánu, aspoň ne teď. Teď není vhodná doba.
<P>
Jsem přesvědčen, že v zájmu opětovného oživení hospodářství Afghánistánu musíme soustředit naši snahu na kvalifikaci, odborný výcvik a zároveň na malé a střední podniky.
<SPEAKER ID="314" NAME="Předsedající">

<P>
Věc: Reakce EU přispívající k zamezení organizované trestné činnosti v Evropě
<P>
Může Evropská rada v souvislosti se současným stavem organizovaného zločinu v rámci Evropy prohlásit, jaké koordinované iniciativy se v současnosti uplatňují na úrovni EU v boji proti rostoucí hrozbě organizované trestné činnosti?
<SPEAKER ID="315" NAME="Manuel Lobo Antunes" LANGUAGE="PT">
Rada odkazuje váženého poslance na zprávu o posouzení hrozeb organizované trestné činnosti (OCTA), kterou každoročně vypracovává Europol s cílem informovat Radu. Její verze je také publikována a každoročně předkládána Evropskému parlamentu.
<P>
Dne 13. června tohoto roku, ve svých závěrech uveřejněných ve zprávě OCTA za rok 2007, Rada opětovně vyhlásila boj proti organizovanétrestné činnosti, který by měl být zaměřen na snížení hrozby a ublížení, které jsou následky tohoto zločinu, ale také zejména na následující problémy: odstranění překážek, které brání rozbití skupin zabývajících se organizovanou trestnou činností s ohledem na jejich mezinárodní rozměr nebo vliv, úroveň infiltrace organizovaného zločinu ve společnosti a hospodářství, zejména s ohledem na její uplatnění v zákonných obchodních strukturách a odvětví dopravy a nakonec také s ohledem na využívání technologií na účely související s organizovanou trestnou činností.
<P>
Rada rovněž zdůraznila, že prvořadými cíli Evropské unie pro rok 2007 je zamezení následujících trestných činností: obchodování s drogami, zejména se syntetickými drogami, pašování a obchodování s lidmi, zejména v souvislosti s ilegálním přistěhovalectvím, podvodům, zejména v oblasti vysoce zdaňovaného zboží a kolotočovým podvodům v oblasti daně z přidané hodnoty, padělání eura, padělání zboží a krádežím duševního vlastnictví a praní peněz.
<P>
Jak tomu bylo v případě zprávy OCTA za rok 2006, tyto závěry zdůrazňují potřebu mezioborového inteligentně vedeného přístupu s cílem nejen narušit trestnou činnost, ale také rozbít kriminální organizace, a postavit delikventy před soud a připravit je o výnosy z trestné činnosti.
<P>
To předpokládá, že se bude vycházet ze spolehlivých zdrojů a organizovaných struktur s využitím všech dostupných informací podle zákona, a tak určit skupiny zabývající se trestnou činností, které jsou největší hrozbou, a zasáhnout proti nim.
<P>
Rada ve svých závěrech žádá také další novou inteligentně vedenou strategii kontroly na vnitrostátní úrovni - a možná také na úrovni EU - a doplnění hraničních kontrol na ze země, na cestách, anebo v cíli, sledování finančních transakcí a rozšíření analytických možností národních a evropských orgánů činných v trestním řízení.
<SPEAKER ID="316" NAME="Eoin Ryan" AFFILIATION="UEN">
Má otázka se skládá ze dvou částí: První jste již zodpověděl ve smyslu vyjmenování iniciativ, které byly zahájeny, ale neodpověděl jste na druhou část otázky, týkající se úrovně organizovaného zločinu. Mnoho lidí cítí, že se v současnosti úroveň organizovaného zločinu značně podceňuje a organizované kriminální gangy jsou infiltrovány v mnoha zemích, pokud ne ve všech zemích Evropské unie. Je to přetrvávající problém a mnoho lidí cítí potřebu řešit tento problém způsobem, který by zahrnoval mnohem lepší koordinaci. Domnívám se, že to, na co se Vás ptám, je úroveň organizované trestné činnosti v rámci Evropy.
<SPEAKER ID="317" NAME="Manuel Lobo Antunes">
(PT) Pane Ryane, jak jsem již řekl, myslím, že by bylo vhodnější, respektive ve skutečnosti nevyhnutelné, přezkoumat, anebo zkonzultovat zprávu o hodnocení hrozeb organizované trestné činnosti pro Evropu. Nepolemizuji o tom, zda je zločinu více, anebo méně, když v současnosti nedisponuji informacemi, které bych v této souvislosti rád poskytnul, ale často dochází k tomu, že psychologicky vnímáme zvýšenou úroveň zločinu, i když se tato úroveň ve skutečnosti nezvyšuje.
<P>
Ale je tu jedna věc, o které nemůžeme polemizovat: Potřebujeme vyvinout větší snahu a mezi členskými státy musí být lepší spolupráce, zejména spolupráce mezi evropskými institucemi a členskými státy s cílem eliminovat hrozby organizovaného zločinu, které jsou rozsáhlé a rozmanité. Jak jsem řekl, s ohledem na nové technologie, které jsou k dispozici, organizované skupiny zabývající se trestnou činností mají možnost využít neobyčejně důmyslné prostředky na uskutečnění svých činností, s nimiž lze velmi těžko bojovat. Jsem přesvědčen, že všechny členské státy vedou o těchto nových technologiích a nových příležitostech, které pachatelům trestných činů otvírá technologický vývoj, který způsobuje velmi specifické problémy v boji proti organizované trestné činnosti.
<P>
Samozřejmě, že portugalské předsednictví bude zvažovat všechny návrhy institucí s cílem bojovat proti hrozbám, které představují zločinecké skupiny, které s ohledem na zločiny, kterých se dopouštějí ve značné míře ovlivňují naše společnosti.
<SPEAKER ID="318" NAME="Jim Allister" AFFILIATION="NI">
Očekávám, že uřadující předseda Rady by byl zděšen, kdyby existovala jakákoli spojitost mezi organizovaným zločinem a kteroukoli vládou v rámci EU. Ano, bohužel, toto je situace, která je skutečností v Severním Irsku, kde Sinn Féin, nejsilnější vládní strana, je nerozlučně spojená s IRA, jejíž nezákonná armádní rada spravuje několik stovek milionů eur pocházejících z aktivit organizované trestné činnosti podporované právě ze strany IRA. To je jeden z důvodů, proč se tato armádní rada nerozpadla. Zaujme Rada odmítavé stanovisko vůči této obscénnosti a bude žádat IRA/Sinn Féin o rozložení nezákonné armádní rady?
<SPEAKER ID="319" NAME="Manuel Lobo Antunes">
(PT) Má odpověď týkající se boje proti organizovanému zločinu a hodnocení ze strany Rady jsou obsaženy v mé úvodní řeči. Nemám k tomu co dodat.
<SPEAKER ID="320" NAME="Předsedající">

<P>
Věc: Bezpečnost silničního provozu
<P>
Může Evropská rada nastínit, jaké opatření uskuteční v souvislosti se zvýšením bezpečnosti silničního provozu v rámci Evropské unie?
<SPEAKER ID="321" NAME="Manuel Lobo Antunes" LANGUAGE="PT">
Vážený pane předsedající, pane Ó Neachtaine, jak si je vážený poslanec vědom, vycházející ze střednědobého přezkoumání Evropského akčního programu bezpečnosti silničního provozu z března 2006 Komisí, Rada přijala na svém zasedání ve dnech 8. a 9. června 2006 závěry. V těchto závěrech ministři dopravy Evropské unie a Evropské komise odsouhlasili potřebu posílit opatření týkající se bezpečnosti silniční přepravy a iniciativy na úrovni Společenství nebo členských států.
<P>
Jako výsledek Evropská komise v říjnu 2006 přijala dva zákonodárné návrhy v souvislosti s posílením bezpečnosti silniční přepravy, a díky výborné spolupráci mezi Evropským parlamentem a Radou, dva zákonodárci podílející se na návrzích urychleně dospěli k dohodě, pokud jde o návrh směrnice o dovybavení těžkých nákladních vozidel zrcátky. Tato směrnice vstoupila v platnost v srpnu 2007 s účinností od 31. března 2009.
<P>
Komise předpokládá, že toto nové opatření pomůže do roku 2020 zachránit až 1 200 životů na cestách Společenství. Rada v současnosti posuzuje návrh směrnice o řízení bezpečnosti silniční infrastruktury, na který očekává návrhy Evropského parlamentu, a který by rada přijala na setkání Rady, které se bude konat ve dnech 1. a 2. října. Komise předpokládá, že každý rok bude možné předejít 7 000 zraněním a zachránit 600 životů, pokud se budou uplatňovat opatření uvedená v tomto návrhu.
<P>
Také mohu ctěného pana poslance ujistit o zájmu Rady, kladně posoudit všechna opatření, týkající se bezpečnosti silniční přepravy a iniciativy navržené Evropskou komisí v kontextu probíhajících snah, snížit počet úmrtí a zranění na cestách Společenství.
<SPEAKER ID="322" NAME="Seán Ó Neachtain" AFFILIATION="UEN">
Děkuji za odpověď, ale rád bych se zeptal, zda podle Vašeho názoru, není zapotřebí koordinovanější přístup, když zvážíme počet občanů členských států, kteří cestují z jedné země do druhé, jak je to v mé zemi, Irsku, kam přichází mnoho lidí z východní Evropy, kteří si se sebou přivezou i svá auta. Myslím, že Rada ani Komise v současnosti nepřijaly dostatečná opatření pro tento typ cestování.
<SPEAKER ID="323" NAME="Manuel Lobo Antunes">
(PT) Jako Portugalec, jsem také svědkem velmi dramatického vývoje, pokud jde o bezpečnost silničního provozu. Portugalsko v této oblasti vyvíjí úsilí, protože jde o problémovou oblast. Toto úsilí, v minulých letech vyústilo ve významné snížení zvýšeného počtu úmrtí na portugalských silnicích, zejména pokud jde o nehodovost. Toto snížení je výsledkem systematické a nepřetržité snahy vlády.
<P>
Je to problém, kterého jsme si všichni vědomi, jenž se nás bytostně dotýká, na který stále upozorňujeme a jenž je velmi citlivý. Na konci svého příspěvku jsem řekl, že Rada, v tomto případě portugalské předsednictví, bude věnovat pozornost tomuto problému, a bude připravena posoudit jakýkoli návrh a přistoupit k tomuto návrhu, který bude Komise moci postoupit Radě s cílem zlepšit současný přístup, který má pomoci snížit počet úmrtí a zranění na silnicích Společenství. Jak jsem již řekl, předsednictví, jinými slovy, uřadující členský stát, se velmi citlivě zabývá tímto problémem, protože také v Portugalsku se s tímto problémem musíme vypořádat. Výsledkem je, jak jsem řekl, věnování pozornosti jakémukoli návrhu Komise, který bude v této souvislosti možné předložit Radě.
<SPEAKER ID="324" NAME="Předsedající">

<P>
Věc: Vstup Chorvatska do Evropské unie
<P>
Může Rada nastínit, v jakém stavu se nacházejí jednání o přistoupení s Chorvatskem?
<SPEAKER ID="325" NAME="Manuel Lobo Antunes" LANGUAGE="PT">
Vážený pane předsedající, pane Crowley, již jsem měl dnes příležitost, ve zkratce informovat o procesu přístupu Chorvatska do Evropské unie. Nyní se pokusím Vás podrobněji informovat, pokud mi to čas dovolí.
<P>
Mohu Vám říci, pane Crowley, že přístupová jednání s Chorvatskem jsou v procesu a tento rok se nám podařilo posunout vpřed. Celkově jsme otevřeli a dočasně ukončili dvě kapitoly: kapitolu 25 - Věda a výzkum a kapitola 26 - Vzdělání a kultura. Mezi tím bylo otevřeno dalších 10 kapitol. Jde o následující kapitoly: kapitola 3 - Svoboda poskytování služeb, kapitola 6 - Právo obchodních společností, kapitola 7 - Právo duševního vlastnictví, kapitola 9 - Finanční služby, kapitola 10 - Informační společnost a média, kapitola 17 - Ekonomika a peněžní politika, kapitola 18 - Statistika, kapitola 20 - Podnikání a průmyslová politika, kapitola 29 - Celná unie a nakonec kapitola 32 - Finanční kontrola.
<P>
Kromě toho Rada plánuje uskutečnit dne 15. října páté zasedání přístupové konference s Chorvatskem na ministerské úrovni, přičemž má být otevřena kapitola 28 - Ochrana zdraví a spotřebitele. Další kapitoly budou otevřeny do konce roku. Je tu stále ještě mnoho práce, zejména v oblastech, které jsou kritické pro každou přistupující zemi, jakými je například reforma soudního systému a veřejné správy, boj proti korupci a hospodářské reformy. Rada rovněž naléhá na Chorvatsko, aby v pravý čas zlepšilo své administrativní kapacity a účinně přesunulo a uplatnilo acquis s cílem splnit závazky nevyhnutelné pro členství. S cílem pokračovat v tomto tempu a zajistit kvalitu tohoto procesu, musíme upozornit, že je třeba vyvinout další úsilí, pokud jde o naplnění požadavků představených v rámci jednání, jejichž součástí jsou také závazky Chorvatska související s Dohodou o stabilizaci a přidružení, a také související s přístupovým partnerstvím.
<SPEAKER ID="326" NAME="Brian Crowley" AFFILIATION="UEN">
Mohu jen říci, ještě před tím, než položím svou otázku, že si myslím, že je úžasné, že uřadující předseda Rady dnes strávil tolik času v Parlamentu a tak dobře spolupracoval na mnohých rozpravách. Jménem Parlamentu Vám děkuji.
<P>
Pokud jde o časový rámec pro Chorvatsko, víme o potížích, které se vyskytly v mnoha kapitolách v procesu jednání o dohodě s chorvatskou vládou, ale může nám uřadující předseda Rady předložit časový rámec pro ukončení jednání s Chorvatskem? Hovoříme o dvouletém, anebo o tříletém časovém plánu? Můžeme hovořit o konkrétním časovém plánu, který zohledňuje možné potíže, které se mohou objevit?
<P>
Za druhé, pokud jde o oblasti, které přece jen musí zůstat otevřené - celá oblast soudní nezávislosti a policejních služeb v Chorvatsku - jaká konkrétní opatření byla uplatněna v těchto oblastech?
<SPEAKER ID="327" NAME="Manuel Lobo Antunes">
(PT) Vážený pane Crowley, děkuji Vám za milá slova. Musím říci, že mi bylo potěšením, být tu s vámi, diskutovat, projednávat, a ne vždy souhlasit s důležitými otázkami, které se týkají evropské agendy a Evropské unie.
<P>
Ale vážený pan poslanec mě žádá o nemožné: o určení data ukončení jednání s Chorvatskem. Nemohu vám říci žádné datum, protože tento přístup, nebo toto datum, závisí spíše na Chorvatsku než na samotné Evropské unii. Ve skutečnosti by bylo lepší, zeptat se Chorvatska než Evropské unie, protože jak samozřejmě víte, stát se součástí Unie, vstoupit do Unie, závisí na splnění kritérií a podmínek. Jednoznačně mohu říci jen tolik, že Chorvatsko má vyhlídky stát se součástí Evropy a součástí Evropské unie a že se portugalské předsednictví zavázalo, pokračovat v tomto procesu po dobu svého úřadu a spolu s Komisí se zavázalo nalézt způsob řešení problémů, které by se v této souvislosti mohly objevit.
<P>
V listopadu, jak jsem řekl v mé odpovědi na jinou otázku, bude vydána zpráva o stavu jednání o přístupu s Chorvatskem. Komise nám předloží tuto zprávu spolu s návrhem. Tyto dokumenty, jak jistě víte, budou sehrávat rozhodující úlohu při podávání zpráv a sledování, pokud jde o práci, která byla učiněna. Tyto dokumenty připraví Komise a její návrhy a doporučení uvedené v této zprávě budou velmi důležité, pokud jde o rozhodnutí Rady s ohledem na budoucnost a pokračování jednání s Chorvatskem.
<P>
Je pravda, že často jde o otázky řízení a otázky týkající se soudního systému, které jsou nejtěžší, protože jde o otázky, které jsou součástí vnitřní organizace členských států. Jsou to ty oblasti, v nichž členské státy, pokud jde o jejich organizaci, musí více investovat a reformy jsou dost rozsáhlé, nepříjemné a těžké. Jsme si vědomi skutečnosti, že Chorvatsko zvládne překonat tyto potíže a že v souladu se svými vlastními přáními a také přáními Evropské unie bude v blízké budoucnosti členem naší Unie.
<SPEAKER ID="328" NAME="Předsedající">

<P>
Věc: Změny klimatu
<P>
Může nás Rada informovat o strukturách na úrovni EU, které budou zabezpečovat vyšší úroveň koordinace mezi Evropou a Amerikou, pokud jde o naše snahy splnit cíl snížení emisí CO2 o 20 % do roku 2020?
<SPEAKER ID="329" NAME="Manuel Lobo Antunes" LANGUAGE="PT">
Vážený pane předsedající, vážený pane Aylwarde, nepochybuji, že změny klimatu jsou globální výzvou vyžadující globální řešení. Vedoucí představitelé Evropy se rozhodli vyslat mezinárodní společnosti jasný signál o svém rozhodnutí bojovat proti změnám klimatu následujícími prohlášeními ve vztahu k zahájení jednání o globální dohodě po roce 2012. Do dosažení této dohody se Evropská unie zavázala do roku 2020 snížit emise skleníkových plynů alespoň o 20 % v porovnání s rokem 1990. Za druhé, Unie se zamýšlí nad závazkem snížit emise o 30 %, pokud ostatní hospodářsky vyspělé rozvojové země, které se budou podílet na tomto úsilí, budou schopné srovnatelného snížení.
<P>
Evropská unie zvažuje zhodnocení kroků, které budou učiněny po roce 2012, a o stanovení globálního přístupu, který by zahrnoval účast velkého množství zemí. Snaha o nepřetržitý dialog se Spojenými státybude zásadní pro přípravu jednání po roce 2012, které musí začít na konferenci o změnách klimatu, která se bude konat na Bali na konci tohoto roku a o které jsem již dnes hovořil v odpovědi na předcházející otázku.
<P>
V rámci toho jsou naplánována dvě důležitá zasedání, která se uskuteční ještě před konferencí, jejichž výsledky rozhodně přinesou kladnou přidanou hodnotu jednání na Bali. Prvním je zasedání Valného shromáždění Organizace spojených národů o změnách klimatu, jež se bude konat dne 24. září v New Yorku. Druhé zasedání států s nejsilnějšími ekonomikami, které se uskuteční ve dnech 27. a 28. září ve Washingtonu a na kterém Evropská unie očekává důležitý příspěvek k pokroku v rámci mezinárodního proces uskutečňovaný v rámci OSN. Kromě toho se Evropská unie a Spojené státy na vídeňském summitu v červnu 2006 dohodly o zahájení dialogu na vysoké úrovni o změnách klimatu, čisté energii a udržitelném rozvoji. Cílem je učinit krok vpřed na základě existujících bilaterálních a multilaterální iniciativy, a snažit se o uplatňování prohlášení Vídeňského summitu a akčního plánu o změně klimatu z Gleneagles, čisté energii a udržitelném rozvoji, která byla přijata vedoucími představiteli G8.
<SPEAKER ID="330" NAME="Brian Crowley  " AFFILIATION="UEN">
zastupující autora. - Měl bych poděkovat uřadujícímu předsedovi Rady za jeho odpověď.
<P>
Cílem otázky však bylo poukázat na rozdílnost názorů mezi Spojenými státy americkými a Evropskou unií v souvislosti s hledáním řešení a vybudováním partnerství na celém světě, tato rozdílnost je však prohlubovaná zejména v posledních letech. V Evropské unii můžeme být sebelepší, ale bez dalších lidí, kteří budou kráčet v našich stopách, jak je tomu v případě Číny a Indie, se nepohneme dále, a to zejména když bude Amerika znovu zaostávat.
<P>
Takže to, co ve skutečnosti hledáme, je konkrétní činnost jménem Evropské unie, která dodá odvahu našim bratrancům za oceánem v Americe, kteří nás budou následovat, abychom se mohli postavit Indii a Číně v návaznosti na tato jednání.
<SPEAKER ID="331" NAME="Manuel Lobo Antunes">
(PT) Vážený pane Crowley, naprosto s Vámi souhlasím. Musíme přesvědčit naše bratrance, aby byli alespoň otevřeni našemu přesvědčování. Musím vám říci, že cesta na Bali a z Bali bude složitá a strastiplná. Nikdo o tom nepochybuje, ale je zřejmé, že pomocí vytrvalého a intenzivního úsilí můžeme, doufám, být úspěšní. V každém případě jsem přesvědčen, že díky nepřetržitému dialogu, který jsme začali s našimi bratranci na druhé straně Atlantiku, navzdory všem rozdílům a pohledům na problém změn klimatu, můžeme tento problém překonat.
<P>
V tomto ohledu cítím, že závěry zasedání G8 o změnách klimatu, které se konalo v Německu, a vytvořené možnosti, stejně jako dosažená dohoda o podstatné úloze Organizace spojených národů v oblasti změn klimatu, byly kladným důkazem možnosti dalšího pokroku a dalších dohod v souvislosti s problémem těchto změn. Jak jsem již řekl, je nevyhnutelné, aby Evropská unie pokračovala ve své úloze vůdce a podněcovatele a připravila cestu pro ostatní s cílem ochránit životní prostředí a naši planetu.
<SPEAKER ID="332" NAME="Předsedající">
Dámy a pánové, dovolte mi upozornit vás, že následující tři otázky souvisí s Pákistánem. Bohužel nemohu využít jednacího řádu k vyzvání Rady, aby odpověděla na všechny tři otázky najednou, protože práce Rady je členěná. Musím vás upozornit na potřebu reformy Parlamentu a konkrétně na to, co vy, dámy a pánové, musíte dělat v souvislosti s nevyhnutelnou reformou doby vyhrazené pro otázky, na čemž se, doufám, jednoznačně shodneme. Bohužel nemůžeme uplatnit pružnější pravidla, protože máme jednací řád, který musíme dodržovat. Proto musím položit tyto otázky jednu po druhé, což znamená, že pravděpodobně nebudou zodpovězeny všechny. V závislosti na tom, jakým směrem se bude naše práce ubírat, uvidíme, zda budeme více anebo méně výkonní.
<P>
Začnu otázkou č. 15 nazvanou Vojenské prostředky Pákistánu. Tuto otázku položil pan Rutowicz a já naléhám na Radu, aby na tuto otázku odpověděla přímo.
<P>
Věc: Vojenské prostředky Pákistánu
<P>
Je všeobecně známo, že pákistánská armáda ovládá hospodářství země a zároveň ji také řídí. Plánuje Rada vypracování analýzy, která by zhodnotila všechny prostředky, které byly získána z obchodů armády, zatímco pákistánská společnost trpí chudobou?
<SPEAKER ID="333" NAME="Manuel Lobo Antunes" LANGUAGE="PT">
Pokud jde o Pákistán, v analýze, na které je založena politika Rady, je uvedeno mnoho konkrétních příkladů dialogu mezi Evropskou unií a Pákistánem o této zemi a úloze armády.
<P>
Celková situace pákistánského hospodářství a úroveň jeho rozvoje tvoří další dvě části té samé analýzy. Samozřejmě, k oběma se přihlíželo při formulaci naší politiky v souvislosti s Pákistánem a stejný postup bude uplatňován také v budoucnosti.
<SPEAKER ID="334" NAME="Leopold Józef Rutowicz" AFFILIATION="UEN">
(PL) Rád bych poděkoval předsedajícímu a panu Antunesovi za tuto odpověď. Pokud to dobře chápu, smyslem otázky bylo dozvědět se, zda bude obyvatelům Pákistánu poskytnut nějaký druh humanitární pomoci. Byl bych panu Antunesovi vděčný, kdyby nám k tomu mohl poskytnout nějaké informace.
<SPEAKER ID="335" NAME="Manuel Lobo Antunes">
(PT) Vážený pane Rutowiczi, jak víte, otázky humanitární pomoci, spolupráce a rozvojové pomoci jsou prvořadými zájmy Evropské unie. Když lidé trpí, anebo žijí v nouzi, Evropská unie, Rada a také tento Parlament učiní vše, co je v jejich silách, aby pomohli vyřešit tyto situace. Evropská unie je jedním z největších, jestli ne největším, poskytovatelem mezinárodní pomoci, a na tuto skutečnost se nesmí zapomínat.
<SPEAKER ID="336" NAME="Předsedající">
Vzhledem k nepřítomnosti autorů budou otázky č. 16 a 17 vynechány.
<P>
Věc: Fond solidarity Evropské unie
<P>
Může se Rada vyjádřit k účinnosti Fondu solidarity Evropské unie?
<SPEAKER ID="337" NAME="Manuel Lobo Antunes" LANGUAGE="PT">
Vážený pane předsedající, vážená paní McGuinnessová, jak vážená poslankyně ví, Komise je zodpovědná za uplatňování nařízení o Fondu solidarity, a účinnost tohoto nařízení musí být vyhodnocena podle uvedených kritérií.
<P>
Rada je zatím informována o účinném využívání tohoto nařízení, pokud jde o případy katastrof. Evropská komise pravidelně vydává zprávy, které detailně informují o využívání Fondu solidarity Evropské unie.
<SPEAKER ID="338" NAME="Mairead McGuinness" AFFILIATION="PPE-DE">
Děkuji za vaši stručnou odpověď. Předpokládám, že Rada má na využívání tohoto fondu svůj názor, protože členské státy by mohly mít názor na to, jak využívání tohoto fondu zasahuje jejich vlastní země. Myslíte si, že rozpočet jednu miliardu je postačující a že fond reaguje dostatečně rychle na různé krize, s nimiž se musí vypořádat?
<SPEAKER ID="339" NAME="Manuel Lobo Antunes">
(PT) Vážená paní McGuinnessová, jak jsem řekl, závěrem hodnocení Rady je, že uplatňování tohoto nařízení, jinými slovy, využívání Fondu solidarity, je účinné. Byl to skutečně výjimečný návrh, založit fond na pomoc členským státům v případě přírodní nebo jiné katastrofy, protože předtím takový fond neexistoval. Tento fond je rozhodně prospěšný, protože členské státy jsou v případech katastrof ve velmi složité situaci a potřebují pomoc.
<P>
Vždy je tu možnost požádat a využít větší objem finančních prostředků. Musíme se, samozřejmě, podívat na tuto skutečnost realisticky, ale také s jistými ambicemi. Jsem si jist, že Rada, ve vhodné době, pokud jí to Komise navrhne, přehodnotí tuto možnost. V současnosti však máme právní rámec, díky němuž můžeme pracovat realisticky, vítat vytvoření tohoto fondu a úlohu, kterou sehrává, což konec konců dokazuje, že je tato iniciativa oprávněná.
<SPEAKER ID="340" NAME="Předsedající">

<P>
Věc: Nastolení míru na Středním východě
<P>
Využívá Rada dostatečně eponymického talentu britského generálního konzula v Jeruzalémě, pana Makepeace?
<SPEAKER ID="341" NAME="Manuel Lobo Antunes" LANGUAGE="PT">
Odpovím na ústně položenou otázku, i když jsem si jist, že tuto otázku již položil pan Newton Dunn. Rád bych řekl, že diplomatické a konzulární mise členských států a delegací Komise ve třetích zemích spolupracují s cílem zajistit uplatňování společných postojů a jednotných akcí přijatých Radou v kontextu společné zahraniční a bezpečnostní politiky podle Smlouvy o Evropské unii. To samozřejmě zahrnuje také činnost britského generálního konzula v Jeruzalémě, kterého ve své otázce připomněla vážená poslankyně.
<SPEAKER ID="342" NAME="Bill Newton Dunn" AFFILIATION="ALDE">
V zájmu mého kolegy, který chce položit otázku č. 20, se vzdávám práva doplňující otázky.
<SPEAKER ID="343" NAME="Předsedající">

<P>
Věc: Rozdělení míst členských států v Evropském parlamentu
<P>
Navrhne Rada změny v rozdělení míst členských států v Evropském parlamentu?
<SPEAKER ID="344" NAME="Manuel Lobo Antunes" LANGUAGE="PT">
Vážený pane předsedající, vážený pane Mitchelli, velmi rád odpovím na Vaši otázku, protože otázky související s reformní smlouvou jsou, podle mého osobního názoru, počínaje otázkou o nové Smlouvě o Evropské unii, která byla položena před mnoha lety, obzvlášť zajímavé a důležité. Proto jsem potěšen a pokusím se odpovědět na Vaši otázku. Připomenu Vám, že v souladu s mandátem ze dne 22. června, který byl udělen mezivládní konferenci v roce 2007, ustanovení týkající se této otázky jsou zahrnuta do reformní smlouvy a jsou určující pro rozhodnutí související s rozdělením míst v Evropském parlamentu, které bylo přijato Radou na základě iniciativy Evropského parlamentu a ve smyslu dohody s ním.
<P>
Jak si je vážený pan poslanec jistě vědom, abychom neplýtvali časem, Rada v červnu požádala Evropský parlament o předložení návrhu této iniciativy do října 2007. Víme, že tato zpráva o budoucím složení Evropského parlamentu bude předložena v polovině října, asi 10. října tohoto roku, navrhovateli stanoviska jsou paní Lamassoureová a paní Severinová.
<SPEAKER ID="345" NAME="Gay Mitchell" AFFILIATION="PPE-DE">
Rád bych poděkoval svému kolegovi za to, že se zřekl své doplňující otázky a děkuji úřadujícímu předsedovi Rady za akceptování otázky.
<P>
Důvod, proč otvírám tento problém, je, že v Irsku jsme klesli z 15 na 13 míst. Je to ostrov na západním pobřeží Evropy. Je to poslední bod na cestě do Spojených států. A nyní je tu návrh, který nás posouvá z 13 na 12, v době, kdy naše populace vzrostla o 12 % a ještě se bude zvětšovat.
<P>
Rád bych proto řekl uřadujícímu předsedovi Rady: Když tu máme 16 dalších míst, která mají být přidělena, mohli byste, prosím Vás, myslet také na Irsko, které jich má jen 13? Myslím, že když se podíváte na čísla, jsme rozhodně vážnými kandidáty, proto žádám, aby se k nim přihlíželo.
<SPEAKER ID="346" NAME="Manuel Lobo Antunes">
(PT) Vážený pane předsedající, rád bych upozornil, že nejzápadnějším bodem Evropy je Portugalsko, a to Cabo da Roca, anebo Cape Roca. Možná, že mým tvrzením zpochybním tvrzení ctěného poslance, pokud jde o geografickou polohu jeho země, ale ve skutečnosti je nejzápadnějším bodem Evropy skutečně má země.
<P>
V návaznosti na položenou otázku, zejména na její druhou část, se vážený pan poslanec dočká odpovědi ze strany Evropského parlamentu a svých kolegů. Jeho poznámku si však samozřejmě zaznamenávám.
<SPEAKER ID="347" NAME="Předsedající">
Autoři otázek, které nebyly zodpovězeny pro nedostatek času, obdrží písemnou odpověď (viz příloha).
<P>
Otázka č. 31 je nepřípustná (příloha II část A bod 2 jednacího řádu).
<P>
Doba vyhrazená pro otázky je ukončena.
<P>
(Zasedání bylo přerušeno v 19:35 a znovu zahájeno ve 21:00)

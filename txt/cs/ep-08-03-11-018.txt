<CHAPTER ID="018">
Sledování Lamfalussyho postupu po jeho revizi (rozprava)
<SPEAKER ID="303" NAME="Předsedající">
Dalším bodem je rozprava o
<P>
otázce k ústnímu zodpovězení, kterou položila Pervenche Berèsová jménem Hospodářského a měnového výboru pro Radu: Pokračování po prozkoumání Lamfalussyho procesu - B6-0011/2008)
<P>
otázce k ústnímu zodpovězení, kterou položila Pervenche Berèsová jménem Hospodářského a měnového výboru pro Radu: Pokračování po prozkoumání Lamfalussyho procesu - B6-0012/2008)
<SPEAKER ID="304" NAME="Pervenche Berès">
autorka. - (FR) Vážený pane předsedající, pane úřadující předseda Rady, děkuji vám velmi pěkně, pane komisaři, za vaši účast. Očekávali jsme však pana komisaře McCreevyho - jak jistě víte nebo jste mohli tušit. Můžete mu říci, že Parlament skutečně nechápe, proč dnes není na této rozpravě. Slyšela jsem, že se domnívá, že to není dobrý způsob, diskutovat o této záležitosti s Evropským parlamentem předtím, než se prodiskutuje v Evropské radě anebo předtím, než ho Evropská rada prodiskutuje. Toto téma však bylo na programu Rady ECOFIN a předběžné závěry se šíří po celém Bruselu a pravděpodobně i po jiných evropských hlavních městech.
<P>
Tady, na plenárním zasedání budeme zítra připravovat diskusi pro Evropskou radu, tak proč, když dojde na finanční trhy, nemůžeme připravovat tyto otázky společně s Evropským parlamentem? Tomuto nerozumíme, pokud pan komisař právě nebojuje v Irsku za Lisabonskou smlouvu, pokud však ano, tak nás o tom aspoň měl informovat. Jestliže si připravuje svou budoucnost, tak jsme na to zvědaví i my. Myslím si, že chce-li pan komisař McCreevy obhajovat transparentnost na finančních trzích, měl by začít tím, že bude upřímný o svém diáři!
<P>
Finanční inovace je důležitá záležitost. Rovněž si myslím, že je čas, abychom v tomto Parlamentu začali jednat o potřebě nařízení. Často se nám říká: Pokud budete regulovat finanční trhy, kapitál odejde z Evropy. Dnes, jak říká můj americký kolega, podle mě nevidíme úbytek kapitálu, ale úbytek důsledků rizikových hypoték.
<P>
Když přikročíme k této diskusi, chceme tak učinit s třemi věcmi na mysli: s očividně fungujícími finančními trhy, ale také skutečnou kapacitu na financování hospodářství a schopností předvídat potřeby finančních trhů na stabilitu a ochranu vůči systémovým rizikům. V tomto duchu jsme se pustili do příprav na Evropskou radu, s myšlenkou, že evropská měnová politika možná reagovala dobře na začátku krize, ale dnes, svým způsobem, byl evropský orgán dohledu "nachytaný" - a to nás trápí.
<P>
Když se podíváme na záležitosti, o kterých se bude diskutovat na nejbližší Evropské radě, zaujme nás otázka: Do jaké míry jsme opravdu schopní na evropské úrovni předvídat krizi? Lidé hovoří o systému včasného upozornění, ale to, co opravdu vidíme, je skutečnost, že lidé, kteří jsou schopni na trzích spustit poplach, se jmenují Goldman Sachs. Vezmeme si proto z toho nějaké ponaučení pro způsob, jímž Evropa postupuje?
<P>
Všude slyšíme spoustu řečí o transparentnosti. Všichni jsme pro transparentnost, ale co je z té výzvy k transparentnosti, když za posledních osm měsíců byly všechny velké investiční banky vyzvány, aby zveřejnily své údaje a svá zhodnocení míry rizika? Ony to nemohou udělat, protože za tím leží výzva v podobě reputace a bezpochyby v podobě hodnoty, výzva, se kterou je velmi těžké si poradit.
<P>
Proto když slyším lidí hovořit o alternativě, o systému včasného upozornění - už jsem o tom něco uvedla... Jak mi nedávno řekl člen rady MMF, systém včasného upozornění je, jako když na balíčku cigaret stojí: "Kouření zabíjí." Do jaké míry to změní vaše chování? Ne příliš.
<P>
Samozřejmě MMF a Fórum finanční stability tu sehrávají úlohu. Kdo by to nevěděl? To by však měla být alternativa k naší schopnosti sledovat, jak naše systémy pracují. Na tomto místě bych měla říci, že překvapení pro Parlament se stále zvětšují. Když jsme 13. prosince přijali Ehlerovu zprávu o systému ochrany vkladů, bylo nám řečeno, že je příliš složitá a že neposkytuje žádné garance pro to, jak bude systém fungovat.
<P>
Hlavní závěry Rady ECOFIN se dnes zdají být způsobem úniku z krize anebo v každém případě věcí, která se má znovu otevřít jako naléhavý případ. Pokud ji znovu otevřete, pane komisaři, nebo dříve, než ji váš kolega pan komisař McCreevy znovu otevře, budeme další na řadě, kdo ji bude přezkoumávat. V určitých okamžicích možná potřebujete poslouchat pozorněji, co Parlament říká o záležitostech, jako je tato.
<P>
Podobně, co se týká ratingových agentur, vás můžeme jen odkázat - anebo odkázat pana komisaře McCreevyho - zpět na to, co jsme už řekli. Víme, že Komise chce změnit návrhy na pozměňující a doplňující návrh k směrnici o kapitálových požadavcích. Budeme tyto návrhy zkoumat podrobně, ale nemyslíme si, že by to bylo dostatečné k tomu, aby se v Evropské unii vytvořil systém dohledu, který potřebuje, pokud nebereme v úvahu všechny návrhy, které už leží na stole několik měsíců.
<P>
To se týká také situace dozorčích výborů - výborů třetího stupně, jak je obvykle nazýváme. Pro tyto výbory třetího stupně potřebujeme návrh právních předpisů, které jim dají pevný právní základ pro činnost a posílí jejich schopnost i v diskusích s jinými dozorčími orgány, protože myšlenka, že vytvoříme jiné dozorčí orgány, aniž bychom měli vlastní pevný systém dohledu, se nám nezdá být uspokojivá.
<P>
Chtěli bychom, aby se Rada a Komise společně podívaly na podané návrhy, samozřejmě také na návrh, který podal italský ministr financí pan Padoa-Schioppa Radě ECOFIN v prosinci. Ve stejném duchu bychom také tady chtěli myslet aktivněji na vylepšení našeho regulačního systému bez ohledu na princip subsidiarity.
<P>
Nemyslíme si, že myšlenka vedoucího orgánu dohledu by uspokojila všechny členské státy. Parlament by měl žádat řešení, které zahrnuje všechny členské státy a umožňuje každému z nich cítit se pohodlně se systémem dohledu.
<P>
Byla bych vděčná, vážený pane úřadující předsedo, vážený pane komisaři, pokud byste se vyjádřili k těmto záležitostem, se zřetelem na to, že očividně jen vyjadřuji otázky, které se kladou ve Hospodářském a měnovém výboru, protože jsme ještě neprojednali příslušnou zprávu.
<SPEAKER ID="305" NAME="Jane Lenarčič">
úřadující předseda. - (SL) Chtěl bych zdůraznit názor Rady, že klíčová reakce na současnou situaci na finančním trhu je důsledná realizace tří pracovních programů už přijatých Radou během portugalského předsednictví.
<P>
Jak byste si mohli vzpomenout, Rada ECOFIN přijala minulý říjen zprávu a soubor rozhodnutí, jak uvádí ve své ústní otázce paní Berèsové. Harmonogram je přiložený k těmto rozhodnutím.
<P>
Chtěl bych učinit stručnou poznámku ohledně principů, které vedou naše úsilí. První usměrnění se týká postupů a principů pro zlepšení spolupráce a chování v mezinárodních finančních krizích. Jedním z klíčových cílů v této oblasti je dokončit a podepsat nové memorandum o porozumění, které definuje společné principy a usměrnění pro posílení spolupráce v oblasti krizového řízení. Předsednictví očekává, že memorandum bude dokončeno během neformální schůzky Rady ECOFIN, které se bude konat příští měsíc ve Slovinsku.
<P>
Dalším hlavním usměrněním pro práci na posílení opatření stran finanční stability se týká nástrojů pro předcházení, řízení a řešení krize. Program na říjen se zabývá všemi zjištěnými nedostatky, především předpisy o státní pomoci, systémem garantovaných vkladů, pravidly likvidačních postupů, a omezeními týkajícími se přesunu peněžních prostředků, všechno na mezinárodní úrovni.
<P>
Rád bych se stručně dotkl rozhodnutí přijatých po prozkoumání Lamfalussyho procesu, přijatého na prosincovém zasedání Rady ECOFIN, a přiloženého harmonogramu. I když se tato záležitost v jistém smyslu týká snah o dosažení finanční stability, dlouhodobé záležitosti související s dohledem mezinárodních finančních skupin nemají co do činění se současnou situací na trzích. Týkají se především vnitrostátních dozorčích orgánů, od kterých se žádá, aby se přizpůsobily podmínkám stále se vyvíjejících finančních trhů.
<P>
Chtěl bych zdůraznit názor Komise, že potřebujeme zvětšit konvergenci dohledu za účelem zajištění rovných podmínek. Tady máme na mysli především konvergence dozorčích postupů, ne nezbytné konvergence dozorčích institucí. V souvislosti s reakcí hospodářské politiky na současnou situaci na finančních trzích mi dovolte vyjádřit přesvědčení Rady, že primární odpovědnost za nápravu přináleží soukromému odvětví. Legislativní iniciativy bychom měli využít jen v případě, pokud se toto odvětví ukáže jako neschopné přijmout účinné opatření.
<P>
Rada ECOFIN diskutovala o finanční stabilitě na posledním zasedání 4. března. Koncem tohoto týdne bude Evropská rada řešit tento problém a doufám, že bude souhlasit s dosaženým pokrokem. Rada ECOFIN bude pokračovat v důsledném sledování situace. Už jsem se zmínil o dubnovém zasedání Rady ECOFIN, které se bude konat neformálně ve Slovinsku. Samozřejmě rovněž rádi vyslechneme návrhy z Evropského parlamentu.
<SPEAKER ID="307" NAME="Joaquín Almunia">
člen Komise. - Vážená paní předsedající, ústní otázka nastolená slečnou Berèsovou jménem Hospodářského a měnového výboru mi dává jménem pana McGreevyho a jménem celé Komise možnost informovat vás o probíhající práci na přezkoumání Lamfalussyho procesu.
<P>
Během minulého roku byl evropský dozorčí systém přezkoumaný na nejvyšší politické úrovni. Tyto diskuse ukázaly, že existuje silná politická vůle posílit současnou dozorčí strukturu založenou na struktuře Lamfalussyho výboru. Minulý rok jsme viděli, jak Evropský Parlament, Rada a Komise předložily každý vlastní hodnocení činnosti současného procesu. Nyní nastal čas posunout se vpřed a představit konkrétní návrhy.
<P>
Toto pramení ze závěrů Rady ECOFIN a průvodní cestovní mapy, které byly přijaty minulý prosinec. Tato cestovní mapa stanoví, co se musí udělat pro zlepšení Lamfalussyho procesu a především pro zlepšení výborů vnitrostátních dozorčích orgánů, tzv. výborů třetího stupně.
<P>
Práce Komise se zaměřuje na tři hlavní oblasti na základě této dohody o cestovní mapě přijaté minulý prosinec. Za prvé, Komise byla požádána, aby zvážila, jak vyjasnit a posílit úlohu výborů třetího stupně, a aby stanovila konkrétní možnosti pro neformální Radu ECOFIN, která se koná příští duben v Lublani.
<P>
Hlavním cílem je zvýšit přínos výborů třetího stupně pro kooperaci v oblasti dozoru, dozorovou konvergenci a případně pro prevenci a řízení krizových situací. Neformální ECOFIN bude mimochodem rovněž hovořit o činnosti pracovní skupiny zaměřené na krizové řízení přeshraničních institucí.
<P>
Za druhé, pracovní skupina Komise pracuje na prozkoumání dozorčích orgánů, dobrovolném přidělení úkolů, na kooperaci v oblasti dozoru a výměně informací. Na těchto úkolech spolupracujeme s výbory třetího stupně, abychom dosáhli požadovaných výsledků do konce tohoto roku. Vzhledem k obrovskému rozsahu tohoto přezkoumání je však dnes ještě příliš brzy na předpověď toho, jaký bude výsledek této práce.
<P>
Za třetí, Komise zkoumá možnost finančního příspěvku na aktivity výborů třetího stupně. Toto je naléhavý problém, protože tyto výbory obecně, a především Výbor evropských regulátorů cenných papírů, už dosáhly své rozpočtové limity. Komise bude hledat stabilní legislativní řešení, které by zabezpečilo kontinuitu ve financování EU. Z našeho pohledu by se to nejlépe dalo dosáhnout dohodou o formě financování EU v rozhodnutí přijatým Evropským parlamentem a Radou.
<P>
Nemám čas na to, abych dal Parlamentu detail cestovní mapy, kterou přijal ECOFIN minulý prosinec, ale dovolte mi, abych v rychlosti přečetl některé ze závazků, které byly poslány Komisi. Pracujeme na všech těchto věcech. Do dubna 2008 má Komise připravit posudek jako vyjasnit úlohu výborů a má zvážit všechny možnosti na posílení práce těchto výborů.
<P>
Do poloviny roku 2008 by měly výbory třetího stupně poprvé odevzdat Komisi, Evropskému parlamentu a Radě návrh pracovních programů, a potom začít odevzdávat roční zprávy o pokroku. Tento výbor by měl rovněž přezkoumat možnost posílení aplikace usměrnění, doporučení a norem na národní úrovni; měly by ve svých chartách ustanovit možnost zavedení hlasování kvalifikované většiny společně s procedurou shody anebo vysvětlení; měly by prostudovat možnosti zavedení společného souboru operačních usměrnění pro činnost kolegia dozorčích orgánů a měly by monitorovat soudržnost praktik jednotlivých kolegií dozorčích orgánů. Výbory třetího stupně a Komise by měly navrhnout - rovněž do poloviny roku 2008 - harmonogram na zavedení celoevropské formy podávání zpráv pro požadavky jednotlivých údajů a dát podávání zpráv.
<P>
Komise se rovněž zavázala vykonat do konce roku 2008 meziodvětvovou inventuru soudržnosti, rovnocennosti a skutečného využití sankčních pravomocí mezi členskými státy. Komise by měla zvážit - rovněž do konce roku 2008 - finanční podporu z rozpočtu EU. A jak jsem už řekl, měla by prostudovat možnosti financování vývoje nástrojů na pomoc vybudování společné kultury dohledu výbory třetího stupně, z rozpočtu EU. Komise a výbory by měly přezkoumat směrnice o finančních službách, aby zahrnuje-li provize na umožnění použití dobrovolného rozdělení úkolů, analyzovat možnosti na dobrovolné rozdělení kompetencí a tak dále. A tak hodně pracujeme a měli bychom hodně pracovat v příštích týdnech, měsících a před koncem tohoto roku.
<P>
Ale zároveň pracujeme na finanční krizi tím, že dodržujeme plán, který přijal v říjnu 2007 ECOFIN. Zpráva o tom, jak pracujeme na této cestovní mapě, abychom zastavili finanční krizi, byla poslána Evropské radě k projednání na několik dní do Bruselu. Přispěli jsme do této zprávy komunikací. Hospodářský a měnový výbor nedávno také představil svou vlastní zprávu pro ECOFIN. Obě zprávy jsme prodiskutovali na úrovni ECOFIN a tyto zprávy jsou nastolené při diskusi hlav států a předsedů vlád příští čtvrtek a pátek.
<P>
Tyto zprávy nesou jednoduchou informaci: Abychom reagovali na znepokojení našich občanů a investorů, musíme jednat rychle a jednotným způsobem. Po důkladném zvážení všech možností musíme co nejdříve a v souladu s lepšími regulačními principy obnovit důvěru a stabilitu.
<P>
Myslím, že každý uzná, že tento plán, který přijal před několika měsíci ECOFIN, nabízí správnou odpověď na definované problémy. Práce na závazcích tohoto plánu je na cestě. V následujících měsících bude klíčové dodržovat harmonogram a ukázat, že EU reaguje na krizi efektivně.
<P>
Náš regulační a dozorčí rámec musí zůstat robustní a musí držet krok s vývojem trhu. I když pravidla Basilej II byla plně uplatněna až k 1. lednu 2008, už se naplánovala další vylepšení směrnice o kapitálových požadavcích. Tato práce získala zvýšenou důležitost ve světle aktuální krize a možná budeme muset v nejbližší době řešit i jiný aspekt Basilej II. Máme v úmyslu přijmout nový návrh pro tuto směrnici v říjnu tak, aby se diskuse v Parlamentu a Radě mohla uskutečnit ještě před přijetím nové směrnice v dubnu 2009.
<P>
Velmi si vážíme zapojení Parlamentu ve všech těchto diskusích. Potřebujeme přínos Parlamentu a velmi si ceníme jeho angažovanosti a tohoto přínosu. 1. dubna - několik dní před dalším neformálním setkáním ECOFIN - půjde pan McCreevy do Hospodářského a měnového výboru. A jak víte z pohledu makroekonomické stability, jsem já jako komisař Hospodářského a měnového výboru stále připravený zúčastnit se diskuse v Hospodářském a měnovém výboru a Parlamentu.
<P>
Nakonec co se týká makroekonomických záležitostí, je pravda, že potřebujeme vylepšit regulační a dozorčí rámec je to absolutní pravda na evropské a globální úrovni - ale nemůžeme skoncovat s těmito bublinami, nadbytkem likvidity, rizikem finanční stability, dokud nezakročíme proti globálním rozdílům. Toto je skutečný původ těchto rozdílů. Nemůžeme vyřešit současné nebo minulé problémy, anebo budoucí výzvy funkčnosti globálního hospodářství, aniž bychom zakročili proti globálním rozdílům, které stále existují.
<SPEAKER ID="308" NAME="Alexander Radwan">
jménem skupiny PPE-DE. - (DE) Vážená paní předsedající, vážený pane komisaři, v roce 1999 jsme iniciovali projekt evropského jednotného finančního trhu a od té doby se ho snažíme prosadit. Jsme na cestě k úspěchu. Musíme vidět, že vývoj trhu nepředbíhá politický vývoj. Lamfalussyho proces byl krokem tímto směrem. Třetí úroveň by mohla být cestou, jak sblížit evropské dozorčí orgány. Souhlasím však s tím, co řekl pan komisař Almunia, totiž: Jednat rychle a efektivně.
<P>
Procházíme rizikovou krizí anebo rizikovou turbulencí. Američané - ať už Securities and Exchange Commission (SEC), Bílý dům, politici nebo kanceláře Okresního prokurátora New Yorku nebo Washingtonu - dlouho vypracovávali shrnutí a přemýšleli o opatřeních, která jsou zapotřebí, zatím co ministři financí v Evropě stále uvažují o tom, kterým směrem by se měli ubírat.
<P>
Ministři financí odmítají potlačit evropskou strukturu dohledu, a tak bych neměl hovořit o evropském dozorčím orgánu. Za co však ministři financí už musí nést odpovědnost - a tady se obracím především na Radu - je fakt, že Evropa se neúčastní mezinárodní diskuse o tom, jak řešit tento problém. Opět bychom nakonec měli úplně přijmout pravidla jiného státu, například Spojených států.
<P>
Chtěl bych vám jen připomenout zprávu pana Katiforise. Po Parmalate a Enrone jsme požádali Komisi v letech 2003-2006, aby hovořila otevřeně o ratingových agenturách. Komise skutečně analyzuje všechno v Evropě, ale když vypukne, krize žádná analýza se neuskuteční. Například v případě hedžových fondů se v Evropské unii žádná analýza neuskuteční. Z toho důvodu zde předkládám naléhavý apel: Odhoďte svou letargii, zanechejte nacionálního egoismu a pokračujte v práci na přeměně evropského finančního trhu v úspěšný příběh nejen v Evropě tak, aby se to, co obstálo tady, stalo rovněž pravidlem ve světě.
<SPEAKER ID="309" NAME="Ieke van den Burz">
jménem skupiny PSE. - Vážená paní předsedající, dovolte mi nejprve udělat dvě předběžné poznámky. Jedna je, že bych byl rád s panem Almuniou prodiskutoval tyto globální rozdíly, měnovou intervenci atd., ale udělám to s panem Trichetem až v jiném uspořádání.
<P>
Ale co zde chci zdůraznit, je, že kdybychom neměli tuto strukturu Evropské centrální banky, systém evropských bank, které intervenovaly v současné krizi, byli bychom na tom dnes mnohem hůř. Myslím si, že tato rovnováha existuje ve měnové politice - máme tento typ realizace činnosti na evropské úrovni, ale nemáme ho v aspektech dohledu. Tu je nezbytná prevence ex ante namísto intervenčních opatření.
<P>
Má druhá předběžná poznámka se týká absence pana Charlieho McCreevyho. Myslím si, že je neakceptovatelné, že o tom s námi nechce diskutovat. Možná se zabývá svou osobní budoucností, ale já bych řekl Komisi 2009, že by bylo vhodné zvážit existenci speciálního komisaře pro finanční trhy, který by se soustředil výlučně na toto, protože se domnívám, že to je opravdu hlavní téma pro Evropu a Evropskou komisi.
<P>
Co se týká záležitosti dohledu - cestovní mapa, kterou jste popsala -, nemyslím si, že bychom se neshodli na opatřeních, ale já bych byl očekával - a to jsem řekl velmi jasně i ve výboru třetího stupně na výroční společné schůzi, které se konalo v listopadu - že tato opatření by měla být základní částí jasného návrhu na legislativní opatření od Komise. Komise má právo iniciativy, může předkládat návrhy, a kdybychom byli měli konkrétní návrh, byli bychom mohli jednat rychle a jednotně. Protože dnes je mnoho z těchto opatření dobrovolných. Existují požadavky na výbory, které v skutečnosti nemají pravomoc, mandáty, kompetence a nástroje na to, aby dělaly to, co bychom od nich chtěli, protože jsou organizovány na národní úrovni a nemají tento evropský mandát. Z tohoto hlediska mohlo být toto předmětem návrhu Evropské komise.
<P>
Proč jedná Komise tak pomalu? Myslím si, že jednou z příčin je, že chtějí, aby byly tyto výbory třetího stupně výlučně poradenské, a ne centrálním nástrojem evropského dohledu. Domnívám se, že toto je také něco, co musíme uznat: že hrají důležitou úlohu a my musíme mít, tak jako Evropská centrální banka, reálnou nezávislou strukturu dohledu, která se může zabývat těmito předměty. Neměla by se tím zabývat jen Komise - jako Generální ředitelství pro hospodářskou soutěž -, protože Komise je v tomto ohledu velmi slabá.
<P>
Co se týká Rady, doufám, že vidíte smysl naléhání a prodiskutujete další opatření o struktuře dozoru.
<SPEAKER ID="310" NAME="Josu Ortuondo Larrea">
jménem skupiny ALDE. - (ES) Vážená paní předsedající, vážený pane komisaři, vážený pane ministře, dynamické a zdravé finanční odvětví je klíčové pro stabilní evropské hospodářství a pro globální konkurenceschopnost.
<P>
S tímto na zřeteli souhlasíme všichni s tím, že potřebujeme, aby byly finanční instituce dobře řízeny a kontrolovány. Proto jsme v roce 2001 spustili to, co je známé jako Lamfalussyho proces, s cílem vytvoření efektivního mechanismu na sblížení jednotlivých členských států a partnerů v oblasti postupů dohledu a finanční regulace. Nyní nás Komise žádá, abychom schválili sérii nových iniciativ týkajících se přijetí legislativy, konvergence dohledu a posílení spolupráce mezi dozorčími orgány v jednotlivých členských státech.
<P>
Souhlasíme s tím vším, protože potřebujeme silné a zdravé finanční odvětví, které je schopno podporovat naše hospodářství v kontextu nepokojů na mezinárodních trzích. Ale my chceme ještě víc. Chceme, aby směrnice o zdanění úrokových příjmů z úspor, která je v platnosti od roku 2005, byla přezkoumána za účelem skoncování se skandály, jako v případě Lichtenštejnska, které, zdá se, skrývá daňové úniky.
<P>
Neměl by existovat členský stát, připojené území anebo země spojená s evropským hospodářským prostorem, který pod ochranou bankovního tajemství nevyměňuje informace o úrocích placených obyvatelem jiného členského státu téhož společného hospodářského prostoru.
<P>
Volná soutěž odmítá státní pomoc jako způsob prosazování soukromého hospodářství; a zdanění úrokových příjmů z úspor by nemělo být branou pro deformaci rovné hospodářské soutěže. Pravidla hry by měla být pro každého stejná, a proto bychom měli vyhladit daňové ráje, neboť jsou antisociální a jsou namířené proti hospodářské soutěži.
<SPEAKER ID="311" NAME="Piia-Noora Kauppi" AFFILIATION="PPE-DE">
Vážená paní předsedající, dvě minuty jsou málo k tomu, abych zmínila všechny body. Proto bych chtěl být velmi stručný. Souhlasím s množstvím věcí, které uvedli mí kolegové, především s tím, co řekla slečna van den Burgová o neochotě Komise dát významnější úlohu výborům třetího stupně.
<P>
Myslím si, že je přirozené, že výbory třetího stupně mají dva různé úkoly. Uspěly v poskytování rad o nových směrnicích. Poradenská úloha je velmi dobře splněna, ale zatím jsme nenašli způsob pro zabezpečení skutečného sblížení v Evropě. Mezi evropským sblížením a národní odpovědností existuje skutečná asymetrie. I když plně podporujeme návrhy ECOFIN, cestovní mapu a všechno, co se vytvořilo, máme pochybnosti, že vyřeší problémy, které v Evropě máme. Je opravdu možné dosáhnout plně integrované řízení s dnešním systémem dohledu? Nemyslím si, že by to bylo tak. Rovněž si myslíme, že konsolidační model dohledu směrnice o kapitálových požadavcích potřebuje mnohem výraznější vylepšení než ta, která byla prezentovaná v cestovní mapě. Nestačí mít dobré zastupitelské orgány, dobré informační požadavky a řešit záležitosti domovského a hostitelského státu. Musíme dát výborům třetího stupně víc rozhodovacích pravomocí. Musí se stát nezávislejšími na Komisi a měly by se stát základem nového evropského síťového systému dohledu.
<P>
Nakonec bych chtěl uvést záležitost, kterou se zabýval i můj kolega, pan Radwan, o konvergenci USA a globálních následcích. Myslím si, že v Evropě ztrácíme čas. Dokud nespojíme naše činnosti, nemohou nás naši mezinárodní kolegové brát vážně. I když se dialog o finančních službách vyvinul dobře, potřebujeme vylepšit cestu ke konvergenci, abychom Američanům ukázali, že máme rovnocenný systém, a mohli se spolehnout na vzájemné uznávání, a dokonce i nahrazenou shodu. Proto je velmi důležité nastolit tento globální aspekt.
<SPEAKER ID="312" NAME="Elisa Ferreira" AFFILIATION="PSE">
(PT) Vážená paní předsedající, současné nepokoje na finančních trzích ukázaly, že trend, který podpořil zvýšení efektivity, s sebou může nést větší rizika ovlivňující dobrý stav finančního systému a zdraví reálné ekonomiky. Přezkoumání plánované na rok 2007 se proto stalo naléhavým a vyžaduje větší politickou relevantnost. Dnes se od Evropy žádá, aby reagovala pozorně a efektivně na narůstající složitost trhů.
<P>
Je rovněž známé, že pokrok je možný i beze změn v základní struktuře Lamfalussyho metody, ale jak už mnoho mých kolegů řeklo, jeden z nejzřetelnějších a nejnaléhavějších nástrojů pro dosažení zlepšení zahrnuje silnější a efektivnější koordinaci mezi národními regulačními orgány a dozorčími orgány skrze větší efektivitu na třetím stupni, rozšíření sil a kompetencí, posílení mechanismu na řízení neklidných situací a krizí a zajištění konzistentnosti principů a postupů.
<P>
Takováto koordinace je složitá a nerodí se spontánně: vyžaduje zvláštní příslušné iniciativy části Komise jako reakci na doporučení, která tu dnes byla oprávněně změněna, učiněná při různých příležitostech Parlamentem a Radou ECOFIN, a měla by být zahrnuta do cestovní mapy, která tady dnes byla četně citována.
<P>
S blížící se další Evropskou radou je zřejmý nedostatek transparentnosti iniciativ plánovaných Komisí velmi překvapující. Neúčast pana komisaře McCreevyho je ještě více překvapující vzhledem k tomu, že ho Parlament výslovně žádal o informace o pokroku této práce.
<P>
Nakonec bych chtěl poděkovat panu komisaři Almuniovi za jeho dostupnost, i když si stále myslím, že potřebujeme vyjasňující debatu s odpovědným komisařem vzhledem ke zvláštní a technické podstatě tohoto tématu a k povinnosti Komise navrhnout zvláštní iniciativu.
<SPEAKER ID="313" NAME="Antolín Sánchez Presedo" AFFILIATION="PSE">
(ES) Paní předsedající, Lamfalussyho proces byl vytvořen proto, aby legislativa Společenství týkající se finančních záležitostí mohla rychle a pružně reagovat na vývoj na trhu a aby podpořila dohled nad konvergenčními praxemi. Jeho činnost na všech čtyřech úrovních umožnila lepší koordinaci postupů institucí a orgánů dozoru v Evropské unii.
<P>
Musíme jít dál.
<P>
S cílem zvýšit zákonnost, kvalitu a soudržnost musíme pokračovat v posilování zásad lepší regulace a demokratického přezkoumání, zlepšení integrace jeho úrovní a podpory větší meziodvětvové konvergence s cílem zabránit arbitráži. Evropská perspektiva a nová opatření jsou důležité při reagovaní na tyto potřeby a především na přiměřené řešení dohledu nad přeshraničními skupinami a při postupování v prevenci a řízení mezinárodních krizí.
<SPEAKER ID="314" NAME="Harald Ettl" AFFILIATION="PSE">
(DE) Paní předsedající, finanční stabilita dosažená prostřednictvím krizového managementu musí být teď standardem při rozvíjení regulační konvergence. Spočívá v získávání ponaučení z finančních krizí a vývojů ve finančním odvětví, které se vymkly z rukou a už nejsou slučitelné s odpovídající makroekonomikou. Znamená to, že ještě v roce 2008 se musí vytvořit trvale udržitelný základ pro Lamfalussyho proces. Požadavky účastníků trhu vyžadují pružný regulační proces. Požadavkem musí být to, aby dozorčí činnost zabezpečovala parlamentní kontrola a aby byla chráněna práva Parlamentu. Bez parlamentarismu neexistuje transparentní kontrola.
<P>
Naše cesta vede přímo do systému evropských dozorčích orgánů prostřednictvím vedoucího orgánu dohledu. Jen v evropském systému dozorčích orgánů je možné najít mezi finančními centry vyváženost, která zohledňuje všechny politické a ekonomické zájmy. Komise musí být v těchto přechodných etapách aktérem, ne jen zprostředkovatelem.
<SPEAKER ID="315" NAME="Reinhard Rack" AFFILIATION="PPE-DE">
(DE) Paní předsedající, pane komisaři, Lamfalussyho postup nás celé roky pozitivním způsobem vedl k tomuto speciálnímu ústředního bodu finančních mechanismů. Na druhé straně jsme se přitom v rámci běžných jednání o ústavě neustále snažili i o zachování demokratického zákonodárství, jehož tvorbou nás pověřily evropské instituce. V obou případech jsme měli vždy tentýž problém, a to zabezpečit, abychom na jedné straně byli schopni zaručit transparentnost a na druhé straně to, aby byl Parlament dostatečně zapojen, aby to mohl kontrolovat.
<P>
Vynakládá se praktické úsilí na to, aby se obecné diskuse přiblížily v souvislosti s komitologií a především s Lamfalussyho procesem tak, abychom už neměli takovéto uspořádání procesu a abychom tím nepřišli o další složku transparentnosti?
<SPEAKER ID="316" NAME="Joaquín Almunia">
člen Komise. - (ES) Paní předsedající, pokusím se být velmi stručný, ale chtěl bych se v krátkosti vyjádřit k některým projevům, které tu zazněly.
<P>
Především je jasné, že existuje rozdíl mezi strukturou vnitrostátních dozorčích orgánů, strukturou finančního dozoru a rostoucí důležitostí nadnárodních institucí a spíše globálním než jen evropským rozměrem finančních trhů a finanční činnosti. Tato disproporce zapříčiňuje napětí a vyžaduje reakci evropských institucí, Komise, Rady a Parlamentu. Nebudeme o tom diskutovat, protože se domnívám, že se na tom všichni shodujeme.
<P>
Za druhé, nesouhlasím celkem s některými vystoupeními, která jako by naznačovala, že struktury dohledu a reakce na události ve finančním systému jsou ve Spojených státech lepší než ty, které máme v Evropě. Upřímně si myslím, že fakta to nepotvrzují, ale že spíše existuje důkaz ve prospěch evropských regulačních a struktur dohledu a způsobu, jakým fungují finanční trhy v Evropě v celé řadě oblastí v porovnání s tím, co se děje ve Spojených státech.
<P>
Za třetí, mimořádně důležité jsou tři úrovně Lamfalussyho výborů. Dvě ze tří úrovní výborů, Výbor pro bankovnictví a Evropského výboru pro pojišťovnictví a zaměstnanecké penzijní pojištění, vznikly v roce 2005 navzdory tomu, že Lamfalussyho proces byl zahájen už v roce 1999. Musíme dohnat zameškané, ale velmi mnoho času se ztratilo ještě dříve, než se zapojila tato komise.
<P>
Za čtvrté, jak postupujeme? Z některých vystoupení se zdá, že někteří z vás si myslí, že na odpovědnosti Komise spočívá, aby rozhodla o správném tempu postupu. Nebudu skrývat ty odpovědnosti Komise, které má, stejně jako je má i Parlament, Rada, a samozřejmě, také členské státy.
<P>
Zkušenost, kterou jsem získal během řady nedávných zasedání v Radě ECOFIN i v Euroskupině, jež se týkaly vývoje v dozorčí činnosti, regulaci a toho, jak řešit turbulence na finančních trzích a jak reagovat na nejistotu, nedostatek důvěry a selhání, které v systému vidíme; má zkušenost, o kterou se s vámi mohu podělit a z o které se můžete rozhodnout, zda jí budete anebo nebudete věřit, je taková, že největší překážkou při postupování jsou pozice některých členských států. Není to však v členských státech, které nepociťují následky finanční turbulence.
<P>
Udělal se velký kus práce. Chápu, proč Parlament chce, aby práce pokračovala rychleji, ale myslím si, že Parlament má tytéž informace jako Komise a Rada, a proto ví, že hodně práce se v mnohých směrech vykonává najednou. Nacházíme se v situaci, ve které improvizace vede k omylům a ve které pokusy dělat věci dříve, než víme, co je třeba udělat, jsou spíše negativní. V Evropě i ve Spojených státech existují zkušenosti týkající se předchozích problémů s dohledem, předchozích regulačních problémů, předchozích finančních problémů, které dokazují, že je lépe několik měsíců počkat a dát věci do pořádku, než urychlit tyto reakce a ještě víc zhoršit problémy, které chceme řešit.
<P>
A poslední úvaha: Komise má právo iniciovat legislativu v Evropské unii. Komise se nikdy tohoto svého práva iniciovat nevzdá, nikdy neodevzdá právo iniciovat Lamfalussyho výborům. Bere je v úvahu, ale nikdy nebude uvažovat o tom, že by právo Komise iniciovat mělo být odevzdáno Lamfalussyho výborům, a nedomnívám se, že by si to myslel Parlament nebo Rada. Pravdou však zůstává, že my všichni, počínaje Komisí, si myslíme, že koordinace výborů třetí úrovně, schopnost přijímat kritéria a rozhodnutí většinovým hlasovacím systémem, schopnost reagovat s téměř závaznými rozhodnutími je něco, co je stále zřejmější a stále potřebnější z hlediska mimořádného významu úkolu, kterou musí tyto výbory vykonat. Nemělo by nás to však vést k tomu, abychom si je spletli s držiteli práv legislativního iniciování v Evropě.
<SPEAKER ID="317" NAME="Předsedající">
Rozprava je ukončena.

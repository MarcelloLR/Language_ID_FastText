<CHAPTER ID="011">
Prohlášení předsednictví
<SPEAKER ID="401" NAME="Předseda">
Na úvod mám pro vás stručné oznámení.
<P>
Důrazně odsuzuji útok Korejské lidově demokratické republiky proti jihokorejskému ostrovu Jonpchjong. Jsem hluboce znepokojen dnešními událostmi na Korejském poloostrově. Použití hrubé síly a vojenské moci žádné problémy nevyřeší a je třeba zamezit dalším ztrátám na lidských životech.
<P>
V zájmu Korejského poloostrova a širšího regionu by Sever a Jih měly vyvíjet úsilí k obnovení důvěry na trvalých základech. Proto vítám oznámení prezidenta Lee Myung-baka, že jihokorejská vláda má v úmyslu zabránit eskalaci znepokojivé situace.
<P>
Vyzývám vládu Korejské lidově demokratické republiky, aby okamžitě zastavila jakékoli nepřátelské akce a zdržela se veškerých aktivit, které vytvářejí riziko další eskalace stávající situace. Korejská lidově demokratická republika musí plně respektovat Dohodu o příměří mezi Severní a Jižní Koreou.

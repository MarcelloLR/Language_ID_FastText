<CHAPTER ID="009-04">
4. Operace v rámci EBOP na východě Čadu a na severu Středoafrické republiky (hlasování) 
<P>
Návrh usnesení:
<P>
Před hlasováním o odst. 3 písm. h):
<SPEAKER ID="087" NAME="Michael Gahler" AFFILIATION="PPE-DE">
(DE) Vážený pane předsedo, dámy a pánové, v tomto usnesení především tvrdíme, že EUFOR má být považováno za přemosťující sílu s dočasným mandátem, který má nahradit následující mise. Vláda Čadu však dopisem ze 21. září neobjasnila, zda k tomu dá souhlas, proto vzniká tento pozměňovací návrh k odstavci 3 písmeno h):
<P>
(DE) "Před začátkem rozmístění EUFORu je potřebný jasný závazek vlády Čadu přijmout hodnocení mezinárodního společenství týkající se nezbytnosti následující mise."
<P>
(DE) Text dále pokračuje.
<SPEAKER ID="090" NAME="Philippe Morillon" AFFILIATION="ALDE">
(FR) Vážený pane předsedo, nezajímal jste se o náš názor na tento pozměňovací návrh před jeho zařazením do hlasování.
<P>
Měl jste se zeptat, zda je někdo proti němu.
<SPEAKER ID="091" NAME="Michel Rocard" AFFILIATION="PSE">
(FR) Vážený pane předsedo, domnívám se, že tento pozměňovací návrh je nadbytečný vzhledem k dopisu, který dostaly Spojené národy od vlády Čadu dne 11. září 2007, v němž vláda vyslovuje svůj souhlas. Mám zde kopii dopisu a cituji: "Vláda Čadu vítá nová doporučení generálního tajemníka Spojených národů, která se nacházejí v jeho zprávě ze dne 10. srpna 2007, spolu s názorem na rozmístění mezinárodní přítomnosti ve východním Čadu, které mají přispět k [...]" a tak dále.
<P>
Tento pozměňovací návrh proto neslouží žádnému účelu. Dohoda je písemná a přístupná každému, kdo si ji chce přečíst. Jsem dost překvapen, protože kopii tohoto textu jsem zaslal panu Gahlerovi. Z tohoto důvodu navrhuji, abychom hlasovali proti tomuto pozměňovacímu návrhu.
<SPEAKER ID="092" NAME="Michael Gahler" AFFILIATION="PPE-DE">
(DE) Samozřejmě, mám tu ten text a jeho klíčovým bodem je:
<P>
"po šesti měsících zhodnotí vláda Čadu počáteční výsledek této přítomnosti z hlediska možného nástupnictví operace Evropské unie jinými kontingenty v rámci plánu Spojených národů a se souhlasem Čadu".
<P>
(DE) To znamená, že to může Čad vetovat. Pokud vláda nesouhlasí, nic se neuskuteční. To je důvod, proč navrhuji doplnit, že Čad musí přijmout hodnocení mezinárodního společenství a nemůže použít právo veta.
<P>
(Potlesk)
<P>
(Ústní pozměňovací návrh nebyl přijat)

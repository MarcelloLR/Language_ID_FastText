<CHAPTER ID="008">
Sdělení předsednictví
<SPEAKER ID="102" NAME="Předsedající">
Vážené dámy a pánové, chtěl bych vydat prohlášení týkající se Štrasburku. Předsednictví včera tuto záležitost zvážilo. Ve Štrasburku ještě stále probíhají opravy. Předsednictví včera večer jednohlasně přijalo rozhodnutí - také na podnět pana Fazakase, které hodláme nyní uveřejnit poté, co byla o dané situaci informována konference předsedů: a tedy, druhá zářijová schůze se bude konat také zde v Bruselu.
<P>
(potlesk)
<P>
Nechci, abyste se těšili předčasně. Zjistili jsme, že i v této budově na řadě míst zatéká a tento problém řešíme. Chceme, aby se tady v Bruselu uplatňovaly stejné bezpečnostní normy jako ve Štrasburku, a mohu vás ujistit, že bezpečnost bude vždy na prvním místě.
<P>
V současnosti vám mohu potvrdit, že konečná inspekce odborníků se uskuteční 22. září. Poskytuje to dostatek času na rozhodnutí o místě konání první říjnové schůze. Chtěl bych vám popřát bezpečný a příjemný pobyt zde v Bruselu, a protože se blíží doba oběda, dovolte mi popřát vám i dobrou chuť!

<CHAPTER ID="003-09">
9. Údaje týkající se potravin (hlasování) 
<P>
- Zpráva: Adriana Poli Bortone
<P>
- Před hlasováním:
<SPEAKER ID="072" NAME="Margot Wallström">
místopředsedkyně Komise. - Paní předsedající, Komise vydává následující prohlášení. Komise, sdílející názor Parlamentu, uznává naléhavou potřebu vědeckého zhodnocení zdravotních tvrzení uváděných na výrobcích pro děti, které jsou již na trhu. Bude proto upřednostněn povinný postup, který umožní rychlé rozhodnutí o údajích týkajících se vývoje a zdraví dětí a Evropský úřad pro bezpečnost potravin bude vyzván k zajištění přednostního zpracování hodnocení těchto údajů. Komise navíc potvrzuje, že proces hodnocení těchto údajů může začít bez prodlení, i před stanovením výživových profilů.

<CHAPTER ID="009-01">
1. Mediální zákon v Maďarsku (
<P>
- Před hlasováním:
<SPEAKER ID="110" NAME="Joseph Daul" LANGUAGE="FR">
Vážený pane předsedo, před plánovaným hlasováním o usnesení o mediálním zákoně v Maďarsku bych rád obrátil pozornost kolegů poslanců k poslednímu vývoji situace a předložil konkrétní návrh.
<P>
Před čtyřmi dny maďarský parlament přijal pozměňovací návrhy - všechny změny - požadované Evropskou komisí, a to i přes negativní hlasování, mimochodem maďarských socialistů a poslanců strany Zelených. Komisařka Kroesová byla hlasování přítomna, a oznámila, že nové znění zákona je v souladu s evropským právem a zejména s Listinou základních práv. Přesto usnesení levicových skupin, které bude v poledne předloženo k hlasování, naprosto tyto skutečnosti ignoruje. Text je v podstatě stejný jako ten před třemi týdny a nezmiňuje hlasování maďarského parlamentu. Moje otázka zní: žije tento Parlament v reálném nebo imaginárním světě? Je toto usnesení namířeno proti maďarské vládě nebo proti Evropské komisi, která již nemá se zákonem žádné problémy?
<P>
(Potlesk)
<P>
Zvláště bych se chtěl zeptat předsedy skupiny liberálů: máte nebo nemáte důvěru v komisařku Kroesovou?
<P>
Skupina Evropské lidové strany (Křesťanských demokratů) se domnívá, že tento parlament by ztratil svou důvěryhodnost, pokud by přijal texty, které neodpovídají realitě. Musíme se stát divadlem pro sbírání vnitrostátních politických bodů?
<P>
(Potlesk)
<P>
Za těchto okolností skupina PPE své vlastní usnesení stáhne a vyzývá ostatní skupiny, aby učinily totéž. V sázce je důvěryhodnost parlamentu.
<SPEAKER ID="111" NAME="Předsedající">
Dámy a pánové, návrh je zcela jasný. Jak jsem pochopil, skupina Evropské lidové strany (Křesťanských demokratů) stáhla své usnesení. Máme tedy pouze jedno usnesení, které bylo předloženo několika politickými skupinami. Rád bych představitele těchto politických skupin požádal, aby uvedly své komentáře.
<SPEAKER ID="112" NAME="Hannes Swoboda" LANGUAGE="DE">
Vážený pane předsedo, dámy a pánové, pan Daul hovořil o realitě. Je skutečností, že maďarská vláda, nebo maďarský parlament změnily zákon, a to je dobře, protože si vzpomínám na rozpravu v této sněmovně, kdy někteří lidé říkali - včetně vás, pane Daule - že není třeba nic pozměňovat, že je všechno v pořádku. Najednou jsou změny třeba.
<P>
(Potlesk zleva)
<P>
Je ale také realitou - a můžete si to i přečíst - že jak zástupce pro svobodu sdělovacích prostředků Organizace pro bezpečnost a spolupráci v Evropě (OBSE) a zástupce Rady Evropy, říkají, že tyto změny jsou nedostatečné. To je ta realita, pan Daule. To je ta realita.
<P>
(Potlesk zleva)
<P>
Při včerejším večerním jednání naší skupiny, kterému jsem předsedal, jsme o zákoně a pozměňovacích návrzích diskutovali a - stejně jako OBSE a Rada Evropy - jsme dospěli k závěru, že tyto změny nejsou dostatečné. Ať už dnes dojdeme k jakémukoliv rozhodnutí - ať už vyhrajete vy, pan Daule, nebo vyhrajeme my - nevzdáme se boje za svobodu sdělovacích prostředků, pan Lange. Pokud tak učiníte vy, je to vaše věc.
<P>
(Potlesk zleva)
<P>
Svoboda sdělovacích prostředků je nedotknutelným prvkem demokracie. Chceme demokracii a chceme svobodu sdělovacích prostředků. Proto vás žádáme, abyste podle toho dnes hlasovali. Víme, že jsou ve vaší skupině také někteří poslanci, kteří s námi souhlasí. Musíme bojovat za svobodu sdělovacích prostředků - v Maďarsku a i jinde.
<P>
(Potlesk zleva)
<SPEAKER ID="113" NAME="Předsedající">
Dámy a pánové, kolegové poslanci, jak jsem pochopil, čtyři politické skupiny své prohlášení nestahují. Mohli bychom rozpravu ukončit a přistoupit k hlasování, ale vidím, že skupina Aliance liberálů a demokratů pro Evropu v Evropském parlamentu chce také učinit prohlášení. Prosím, aby se ujala slova.
<SPEAKER ID="114" NAME="Alexander Graf Lambsdorff" LANGUAGE="DE">
Vážený pane předsedo, byli jsme zde přímo osloveni. Samozřejmě, že máme důvěru v práci komisařky Kroesové. Její prozkoumání sekundárního práva bylo příkladné. Přáli bychom si, aby komisařka stejně tak prozkoumala i primární právo, protože v něm je problém.
<P>
(Potlesk zleva)
<P>
Realita situace zahrnuje i ty věci, které právě zmínil pan Swoboda, a sice že podle názoru Rady Evropy i Organizace pro bezpečnost a spolupráci v Evropě (OBSE) jsou změny nedostatečné. Místopředseda maďarské vlády a ministr pro veřejnou správu a spravedlnost, pan Navracsics, sám připustil, že se nejedná o podstatnou změnu mediálního zákona. Mohl bych uvést ochranu novinářských zdrojů, která i nadále zůstává neregulovaná, nebo složení a pravomoci úřadu pro sdělovací prostředky. O všech těchto záležitostech je stále třeba diskutovat.
<P>
Proto bych rád uvedl jménem skupiny Aliance liberálů a demokratů pro Evropu, že nestáhneme návrh usnesení, ale budeme požadovat, aby se hlasování uskutečnilo.
<SPEAKER ID="115" NAME="Předsedající">
Dámy a pánové, budeme hlasovat o usnesení čtyř politických skupin.

<CHAPTER ID="006-01">
1. Sítě a služby elektronických komunikací, ochrana soukromí a ochrana spotřebitele (
<P>
Před hlasováním:
<SPEAKER ID="152" NAME="Hanne Dahl" AFFILIATION="IND/DEM">
Paní předsedající, chci říci jednu věc k nadcházejícímu hlasování. Z hlasovacího seznamu vyplývá, že budeme nejprve hlasovat o kompromisním návrhu výboru, a nikoliv o pozměňovacích návrzích. Očekávala bych, že nejprve budeme hlasovat o těch pozměňovacích návrzích, které se nejvíce odchylují od původního návrhu, a žádám vás proto, abyste využila své pravomoci, kterou máte podle článku 19 jednacího řádu, a změnila pořadí hlasování tak, abychom hlasovali nejprve o pozměňovacích návrzích. Jedná se zde o změny v právech občanů. Ty se týkají jak Harbourovy zprávy, tak zprávy paní Trautmannové.
<SPEAKER ID="153" NAME="Předsedající">
Paní Dahlová, nevidím v tom žádný problém. Nepovažuji za problém pořadí hlasování o Harbourově zprávě. Budeme pokračovat v pořadí, které je stanoveno v hlasovacím dokumentu.

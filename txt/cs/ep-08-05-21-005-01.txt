<CHAPTER ID="005-01">
1. Plán dílčích zasedání Evropského parlamentu - 2009 (hlasování) 
<SPEAKER ID="118" NAME="Předseda">
Dříve než přistoupíme k hlasování, chtěl bych poukázat na jeden bod, a žádám vás, abyste opravdu pozorně poslouchali. Potom předám slovo některým předsedům parlamentních skupin. Máme tu pozměňovací návrh pánů Trakatellise, Varvitsiotise, Papastamkose, Lambrinidise a dalších poslanců, který se týká jednoho týdne v roce 2009, konkrétně je to 16. týden, od 13. do 19. dubna. Jde o týden před pravoslavnými velikonocemi. Není to velikonoční týden, ale týden před ním. Neobjevil se však žádný návrh, aby se v tomto týdnu konalo zasedání, protože je to týden skupin. Znamená to, že tento pozměňovací návrh není přípustný, protože nebyl předložen žádný návrh, aby Evropský parlament v tomto týdnu zasedal. To však nezahrnuje předběžné rozhodnutí o navrženém zasedání od 20. do 23. dubna.
<SPEAKER ID="119" NAME="Joseph Daul" AFFILIATION="PPE-DE">
(FR) Vážený pane předsedo, dámy a pánové, jak víte, rok 2008 je Evropským rokem mezikulturního dialogu, ke kterému patří i dialog mezi náboženstvími. Z tohoto důvodu vás žádám, abychom jako Evropský parlament šli příkladem a respektovali menšiny. Proto v duchu kompromisu a jako projev dobré vůle vůči našim pravoslavným přátelům moje skupina navrhuje tuto změnu plánu předběžných zasedání na rok 2009. 17. týden, plenární týden v dubnu 2009, začne 21. dubna a skončí 24. dubna - víc nebudu říkat, pouze tolik, že tím umožním našim kolegům poslancům slavit pravoslavné velikonoce.
<P>
Jménem všech zemí s pravoslavnou tradicí vám děkuji za podporu a vyzývám vás, abychom nevyvolávali další spory. Chci požádat Evropský parlament o podporu úcty vůči menšinám, aby byl příkladem pro naše spoluobčany.
<SPEAKER ID="120" NAME="Hannes Swoboda" AFFILIATION="PSE">
(DE) Vážený pane předsedo, domnívám se, že toto je ústní pozměňovací návrh. Nebylo to jasně řečeno, ale pokud je to ústní pozměňovací návrh, pak je moje skupina pro, abychom o něm dnes hlasovali. Faktem je však i to, že zde mnozí katolíci pracují i v době náboženských svátků, například i zítra, a přestože je stávka. I takovéto situace nastávají, ale přesto doporučuji, abychom pro tento návrh hlasovali nebo jej alespoň připustili k hlasování. Vážený pane předsedo, pokud si myslíte, že tento návrh není přípustný, pak by se měli skupiny nejprve v tomto duchu dohodnout.
<SPEAKER ID="121" NAME="Předseda">
Jsou zde určité věci, na kterých se musíme dohodnout, proto navrhuji, abychom postupovali podle doporučení pana Daula a pana Swobody. Budeme o tom hlasovat na závěr. Pojďme se nejprve věnovat ostatním pozměňovacím návrhům.
<SPEAKER ID="122" NAME="Hartmut Nassauer" AFFILIATION="PPE-DE">
(DE) Vážený pane předsedo, před hlasováním chci upozornit ještě na jeden problém, který ovlivní hlasování a který bychom možná měli prodiskutovat a vyřešit.
<P>
V navrhovaném plánu dílčích zasedání je odkaz na datum voleb v roce 2009. O tom teď hlasovat nebudeme, jen to bereme na vědomí. Avšak z data voleb vyplývá, že ustavující schůze Parlamentu bude v červenci 2009. V tomto případě poslanci z některých zemí mají obavy, protože když se blíže podíváme, je jasné, že ustavující schůze se bude konat dne 14. července 2009 a do té doby někteří poslanci nesplní lhůtu pěti let potřebnou pro nárok na důchod. V některých členských státech se pro výpočet nepoužívá funkční období, ale pevně stanovené období, protože jednotlivé členské státy mají různě dlouhá funkční období.
<P>
Myslím si, že existují dostatečné důvody, abychom vyřešili tento problém buď v souvislosti s datem voleb nebo s termínem ustavující schůze. Proto žádám právní službu Parlamentu, aby se o to postarala.
<SPEAKER ID="123" NAME="Daniel Cohn-Bendit" AFFILIATION="Verts/ALE">
(DE) Vážený pane předsedo, mám podobný návrh.
<P>
Udivuje mě, že se právo menšin uplatňuje takovýmto moralizujícím způsobem. Je asi sedm židovských svátků, které nelze dodržovat, protože to jsou pracovní dny. Platí to i pro 13 protestantských svátků. Ustavující schůze má být 14. července. To je jeden z nejdůležitějších sekulárních svátků. Můžeme ve Francii pracovat 14. července, když si připomínáme Francouzskou revoluci? Myslím si, že to není možné a že je to nevhodné. Prosím vás, změňme i tento termín!
<P>
(potlesk)
<SPEAKER ID="124" NAME="Předseda">
Zaznamenali jsme, co bylo řečeno, a teď přistoupíme k hlasování.
<P>
(Parlament schválil tento ústní pozměňovací návrh.)

<CHAPTER ID="008-22">
22. Dopad plánované výstavby ropovodu, který povede po dnu Baltského moře a který bude spojovat Rusko a Německo, na životní prostředí (
<P>
- Před začátkem hlasování o pozměňovacím návrhu č. 23:
<SPEAKER ID="155" NAME="Dirk Sterckx" AFFILIATION="ALDE">
- (NL) Vážený pane předsedající, s vaší zobrazovací tabulí je nějaký problém. Stále ukazuje nulu jako výsledek hlasování, takže nevidíme kolik poslanců hlasovalo pro a kolik proti.
<SPEAKER ID="156" NAME="Předsedající">
Dobře, děkuji, pane Sterckx. Nevidím na ní, jelikož jsem k ní obrácen zády, chápete.
<P>
Údržba říká, že ve skutečnosti máme problém s elektronickým počítáním hlasů, a proto bych vás poprosil o trpělivost na pár vteřin, dokud se problém nevyřeší.
<P>
- Před začátkem hlasování o pozměňovacím návrhu č. 50:
<SPEAKER ID="157" NAME="Justas Vincas Paleckis" AFFILIATION="PSE">
Vážený pane předsedající, plně vám důvěřujeme, ale byl bych vám velmi vděčný, kdybyste mohl vyhlásit, kolik hlasů bylo pro a kolik proti a kolik se zdrželo hlasování.
<SPEAKER ID="158" NAME="Předsedající">
Jelikož nefunguje velká obrazovka, přečtu vám čísla, pokud souhlasíte. Bude to pro vás lepší řešení.
<P>
(Hlasování bylo na několik minut přerušeno kvůli opravám, které musely být provedeny na obrazovkách zobrazujících výsledky hlasování.)
<SPEAKER ID="159" NAME="Graham Booth" AFFILIATION="IND/DEM">
Vážený pane předsedající, právě teď jsem se pokoušel zachytit váš pohled, ale neviděl jste mě. Když jsme ověřovali hlasování o návrhu č. 49, bylo 474 hlasů pro a 181 proti, a vy jste říkal: "Schváleno, jak jsem říkal". Ale vy jste neřekl "schválené", vy jste to nazval "zamítnuto".
<SPEAKER ID="160" NAME="Předsedající">
Nepamatuji se. Ale když to říkáte, dobře.
<P>
- Po ukončení hlasování o pozměňovacím návrhu č. 51:
<SPEAKER ID="162" NAME="Marcin Libicki">
zpravodaj. - (PL) Vážený pane předsedající, myslím, že se shodneme, i když nechtěně, že monitory nefungují. Je skandální, že v Evropském parlamentě nemůžeme vidět výsledky hlasování. Za těchto okolností bych žádal, abyste nám po překontrolování výsledků poskytl přesné výsledky, kolik hlasů bylo pro, kolik proti, a kolik se hlasování zdrželo. Když to není na obrazovkách, prosil bych vás, abyste to přečetl a vaši spolupracovníci si to poznačili.
<SPEAKER ID="163" NAME="Werner Langen" AFFILIATION="PPE-DE">
- (DE) Vážený pane předsedající, smím poznamenat, že indikační systém řádně funguje u každého jednotlivého poslaneckého sedadla a že tyto záhadné obrazovky jsme zavedli před rokem, že předtím vše dobře fungovalo a že naše důvěra předsedajícímu rozhodně je nezbytnou podmínkou pro řádný výkon naší práce.
<P>
(potlesk)
<P>
- Před začátkem hlasování o pozměňovacím návrhu č. 30:
<SPEAKER ID="165" NAME="Christopher Beazley" AFFILIATION="PPE-DE">
Vážený pane předsedající, je to velmi jednoduché. Jednoduše nemůžeme hlasovat pro návrh jako celek, jinými slovy právě podle slov "je velmi důležité, aby Rusko projevilo dobrou vůli pro spolupráci v evropské energetické politice." Přáli bychom si možnost hlasovat o jednotlivých částech odděleně. My na této straně jednacího sálu si myslíme, že je to nezbytné a že první část návrhu by mohla být špatně interpretována, avšak rádi bychom podpořili druhou část, která zdůrazňuje důležitost Ruska, pokud ratifikuje energetickou chartu.
<P>
(Parlament návrh schválil)
<P>
- Před začátkem hlasování o pozměňovacím návrhu č. 37:
<SPEAKER ID="167" NAME="Andres Tarand" AFFILIATION="PSE">
Vážený pane předsedající, odůvodnění Q se týká populace řas, jejichž bujení představuje určité riziko pro Finsko, Švédsko a Německo. Myslím, že řasy nerozlišují mezi Švédskem, Lotyšskem nebo jinými zeměmi, protože se přenášení větrem.
<P>
Takže znění ústního pozměňovacího návrhu je toto: "poněvadž provádění prací za zvláštních podmínek v Baltském moři způsobí náhlý nárůst populace řas, což představuje riziko především pro Finsko, Švédsko a Německo a pobaltské země," Zde to končí. Je mi líto, že není zahrnuto Polsko, ale to bylo z technických příčin.
<P>
(Parlament souhlasil s přijetím ústního pozměňovacího návrhu)
<P>
- Po závěrečném hlasování:
<SPEAKER ID="169" NAME="Marcin Libicki">
zpravodaj. - (PL) Chtěl bych poděkovat všem, kdo zprávu podpořili. Doufám, že komisař Dimas, Komise, Rada a všichni velcí a dobří v Evropské unii tento názor Evropského parlamentu vezmou v úvahu. Zazněl tu jasným a transparentním způsobem. Otázky energetické solidarity, solidarity v širším politickém kontextu, jakož i ochrany životního prostředí jsou pro Evropský parlament extrémně důležité. Tato zpráva a toto hlasování, v němž 90 % hlasujících bylo pro, by mělo být jasným signálem orgánům Evropské unie, aby neignorovaly názory Evropského parlamentu a že toto usnesení, i když formálně nezávazné, by mělo být považováno za závazné.

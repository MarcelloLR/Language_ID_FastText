<CHAPTER ID="007">
Schválení zápisu z předchozího zasedání: viz zápis
<P>

<SPEAKER ID="055" NAME="Marco Cappato" AFFILIATION="ALDE">
(IT) Vážený pane předsedo, předsednictvo tohoto parlamentu nás oficiálně informovalo o skutečnosti, že účast poslanců Evropského parlamentu na zasedáních výboru a na plenárních zasedáních musí být zveřejněna na internetové stránce Evropského parlamentu. Mimochodem, byl to krok reagující na konkrétní hlasování, které se uskutečnilo v tomto parlamentu v průběhu jeho lednového zasedání, kdy jsme hlasovali pro návrh v tomto smyslu, to jest, aby tyto informace byly zveřejňovány.
<P>
Pane předsedo, chtěl bych vás o něco požádat: vzhledem k tomu, že předsednictvo postupem času pravděpodobně uskuteční nanejvýš ještě jedno nebo dvě zasedání, abychom zajistili, že vůle tohoto parlamentu bude respektována, chtěl bych vás oficiálně požádat, abyste se zavázal k tomu, že vůle i hlasování této sněmovny budou respektovány. Byl bych nerad, kdybych musel připustit, že tento požadavek na transparentnost nebyl splněn z čistě byrokratických důvodů, protože jsme tento závazek přijali vůči evropským voličům a také vůči veřejnosti.
<SPEAKER ID="056" NAME="Předseda">
Moc vám děkuji. Vůle Parlamentu je vždy rozhodující. Záležitost, kterou jste musel zmínit, posoudíme na příštím zasedání předsednictva.
<SPEAKER ID="057" NAME="Anna Záborská" AFFILIATION="PPE-DE">
(FR) Vážený pane předsedo, prezident Hamid Karzai podepsal zákon o právech žen, který je podle afghánského senátora Humeiry Namatiho horší než ten, který byl v platnosti v době vlády hnutí Taliban.
<P>
Tento text legalizuje znásilnění manželky jejím manželem a zakazuje ženám chodit do společnosti, pracovat nebo navštívit lékaře bez svolení manžela. Zákon kromě toho svěřuje děti do péče výhradně otci nebo dědečkovi.
<P>
Vyzývám vás, pane předsedo, abyste okamžitě přijal veškerá nezbytná opatření, abychom vyjádřili absolutní nesouhlas našeho parlamentu s tímto zákonem a abychom tento bod zařadili jako naléhavý na pořad jednání našeho příštího zasedání.
<P>
(Potlesk)
<SPEAKER ID="058" NAME="Předseda">
Děkuji vám, paní Záborská. O tuto věc se postaráme.

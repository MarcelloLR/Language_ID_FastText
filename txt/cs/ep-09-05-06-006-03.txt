<CHAPTER ID="006-03">
3. Zřízení Úřadu evropských regulačních orgánů v oblasti elektronických komunikací (BEREC) a Kanceláře (
<SPEAKER ID="166" NAME="Catherine Trautmann" LANGUAGE="FR">
Paní předsedající, žádala jsem, abychom mohli rovněž hlasovat o kompromisním návrhu, protože se více odklání od původního návrhu než samotný pozměňovací návrh 46. Rozhodla jste se, že tento kompromisní návrh k hlasování nepředložíte, aniž byste nám poskytla jakékoli vysvětlení a aniž byste odpověděla zpravodajce. Chci jen, abyste si byla této skutečnosti vědoma, a chci vám říci, že lituji, že naše doporučení nebylo zohledněno stejně tak jako doporučení zpravodajky k hlasování sněmovny.
<P>
Rovněž bych ráda řekla - jako vysvětlení k hlasování, které právě proběhlo -, že pokud kterákoli část celého kompromisu nebude přijata, bude muset být projednán celý soubor opatření. Takový je důsledek dnešního hlasování.
<SPEAKER ID="167" NAME="Předsedající">
Děkuji vám, paní Trautmannová, domnívám se, že sněmovna chápe důsledky toho, co učinila, ale přesto vám děkuji za to, že jste to zdůraznila. Myslím, že by nebylo vhodné přijímat další kompromis, ostatně hlasování bylo více než zřejmé.
<P>


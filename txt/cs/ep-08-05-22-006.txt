<CHAPTER ID="006">
Evropská nadace pro vzdělávání (přepracování) (rozprava)
<SPEAKER ID="910" NAME="Předsedající">
Dalším bodem programu je zpráva pana Lehideuxe, jménem Výboru pro zaměstnanost a sociální věci, o návrhu nařízení Evropského Parlamentu a Rady o zřízení Evropské nadace odborného vzdělávání (přepracovaná verze) - C6-0243/2007 -.
<SPEAKER ID="005" NAME="Louis Michel">
člen Komise. - (FR) Vážená paní předsedající, vážený pane zpravodaji, dámy a pánové, chtěl bych vzdát poctu práci Parlamentu, pokud jde o toto přepracované znění návrhu nařízení o zřízení Evropské nadace odborného vzdělávání a poděkovat zejména Výboru pro zaměstnanost a sociální věci a jeho zpravodaji, panu Lehideuxovi.
<P>
Jak zajisté víte, Evropská nadace odborného vzdělávání (ETF) byla založena v roce 1990 s cílem podporovat provádění programu vnější pomoci v oblasti odborného vzdělávání, PHARE. V současnosti působí v zemích, na než se vztahovaly předcházející programy TACIS, CARDS a MEDA. V politikách Evropské unie v oblasti vzdělávání a odborné přípravy, a rovněž vnějších vztahů, došlo k důležitému vývoji, a proto je potřebná změna nařízení o ETF, která zohlední nový vývoj. Výsledkem je návrh Komise, na kterém jste pracovali.
<P>
V našem návrhu nejsou definovány žádné nové aktivity ETF. Cílem tematické působnosti, která je uvedená v nařízení o zřízení ETF, je přispět k lepší definici úloh, které budou zahrnovat také rozvoj lidských zdrojů, zejména vzdělávání a odbornou přípravu s ohledem na celoživotní učení.
<P>
Návrh rozšiřuje zeměpisnou působnost ETF s ohledem na nové nástroje EU v oblasti vnějších vztahů. V této nové souvislosti, musí být odpovídajícím způsobem upraveny úlohy ETF, které však zůstanou zaměřené na jasně stanovené priority.
<P>
Jsem vděčný Evropskému parlamentu za kladnou prezentaci návrhu Komise. Díky dobré spolupráci mezi třemi institucemi se nám podařilo najít řešení, která všechny uspokojila, dokonce i v tak citlivých otázkách, jakými jsou složení správní rady a způsob, jakým může Evropský parlament přispívat svými odbornými znalostmi. Proto Komise jednoznačně přijala upravený text, který je výsledkem konstruktivního trialogu.
<P>
Na závěr bych rád jménem svého kolegy Jána Figeľa zdůraznil, jak je pro naši spolupráci důležité, aby byla úspěšná, protože to Evropské nadaci odborného vzdělávání umožní ve správný čas těžit z jejího nového právního základu, a tak bude moci poskytovat účinnější pomoc přijímajícím zemím, což je také i smyslem její existence.
<SPEAKER ID="007" NAME="Bernard Lehideux">
zpravodaj. - (FR) Vážená paní předsedající, vážený pane komisaři, dámy a pánové, když jsem byl v Turíně, ocenil jsem výborně odvedenou práci nadace, která je podstatným a vysoce účinným nástrojem propagace rozvoje systémů odborné přípravy v partnerských zemích EU. Návrh Komise aktualizuje úlohy a řízení ETF s cílem zajistit pevný právní základ pro její aktivity. Podle mého názoru nabízí kompromisní řešení, na které přistoupila Komise, pokrok ve dvou základních směrech.
<P>
Především, nové znění nařízení umožní nadaci působit ve všech partnerských zemích EU, včetně těch, které nejsou součástí evropské politiky sousedství, ani předvstupních programů. To je důležité. Například, Unie rozhoduje o přímém dosahu na hospodářství partnerů ze zemí AKT. Nemusím komisaři Michelovi připomínat, že toto se stalo v nedávné minulosti, a to v případě reformy KOM o cukru, která přinutila tyto země radikálně změnit svoje průmyslové aktivity. ETF mohla být v tomto případě využitá s ohledem na tento vývoj a v budoucnosti může svou činností přispět k řešení podobných případů.
<P>
Druhou výhodou tohoto kompromisu, která je podle mého názoru mimořádně důležitá, je, že se na kontrole aktivit nadace podílejí i poslanci Evropského parlamentu. Tato otázka však sahá za hranice působnosti této agentury. Parlament má jen jednu příležitost, často velmi krátkou, aby prostřednictvím hlasování o rozpočtu a vypracování rozpočtu pozoroval, jak pracují tyto agentury. Podle mne už není možné, zejména s ohledem na blížící se vstup Lisabonské smlouvy v platnost, aby se Parlament nezabýval otázkami, které řeší agentury. Proto bude odteď v případě nadace ETF Parlament jmenovat tři zástupce, kteří nebudou mít hlasovací právo, a tří zástupců do správní rady, kteří budou mít zkušenosti v oblastech, v nichž působí nadace. Parlament může jmenovat tyto zástupce z poslanců Parlamentu nebo externích odborníků. Rozhodnutí, stejně jako úroveň zastoupení ve správní radě bude záviset na Parlamentu. Důležité je, že odteď bude možný výběr a že byla zahájena diskuse o zapojení Parlamentu.
<P>
S ohledem na rostoucí počet agentur je pro všechny evropské instituce nevyhnutné, aby se zabývaly opatřeními monitorování aktivit těchto agentur. V této souvislosti jsem přesvědčen, že je potřebné vytvořit propojení Parlamentu s agenturami. Podobně je nové nařízení zaměřeno na to, aby bylo úředně schváleno slyšení ředitele nadace v parlamentních výborech. Už několik let vystupuje jednou ročně současná ředitelka nadace před Parlamentem na pozvání Výboru pro zaměstnanost a sociální věci, ale toto pozvání nebylo v minulosti úředně schválené. Následně bude správní rada jmenovat ředitele na období pěti let a na základě seznamu alespoň tří kandidátů, který předloží Komise; kandidát vybraný správní radou bude muset před svým jmenováním pronést prohlášení před zodpovědnými výbory Evropského parlamentu a odpovídat na otázky členů těchto výborů.
<P>
Buďme upřímní. Pokud jde o kompromis, kterého jsme dosáhli, účast Parlamentu je menší, než jsem doufal. Ale musíme pohledět věcem zpříma do očí. Podle toho, jakým směrem se ubírá diskuse, lidí ještě nejsou připravení jít dále. Proto je rozumné podpořit dohodnutý soubor opatření, aby mohla nadace fungovat v co nejkratším možném čase a na pevném základu.
<P>
Proto žádám členů o přijatí kompromisního pozměňovacího návrhu č. 11, který je výsledkem trialogu, o němž před chvílí hovořil komisař Michel, o jeho přijetí v celém rozsahu, aby nebyla narušena rovnováha, které jsme dosáhli.
<P>
Děkuji slovinskému předsednictví a Komisi za kvalitu našeho dialogu, pokud jde o tyto otázky, a samozřejmě děkuji všem stínovým zpravodajům za jejich podporu.
<SPEAKER ID="009" NAME="Gabriele Stauner">
jménem skupinyPPE-DE. - (DE) Vážená paní předsedající, vážený pane komisaři, dámy a pánové, dovolte mi začít vyjádřením díků za konstruktivní jednání s Radou a Komisí a samozřejmě největší vděčnost vyjádřit našemu zpravodaji, panu Lehideuxovi.
<P>
Ve výboru a v rámci trialogu jsme dosáhli kompromisu pro nadaci v Turíně, která je postavená na zcela novém základu a s ohledem na nové nařízení. Naším hlavním cílem při novém znovuzaměření agentury se sídlem v Turíně je posilnit vztahy mezi nadací a Evropským parlamentem a zlepšit celkovou účinnost fungování nadace. Parlament přikládá vysokou prioritu podpoře odborného vzdělávání v Evropě a jsme přesvědčeni, že bychom dále neměli hodnotit práci nadace pouze ex post jako součást auditu, ale měli bychom hrát konkrétní úlohu v procesu určování obsahu a podoby jejích programů a měli bychom dokázat přispět svými názory.
<P>
Proto přikládáme velký význam dvěma bodům. Prvním je složení správní rady a druhým je postup výměny ředitele nadace. Pokud jde o druhý bod, ve výboru jsme dospěli k bezchybnému řešení na základě návrhu PPE-DE. Jak již řekl zpravodaj, podle článku 10 nového nařízení bude ředitel jmenován na základě užšího seznamu tří kandidátů, který předloží Komise. Před jmenováním budou kandidáti předvoláni před příslušný výbor nebo výbory Evropského parlamentu, aby zde učinili prohlášení a odpovídali na otázky.
<P>
Mnohem těžší otázkou, a jednou z těch, které v současném kompromisu ještě nebyly vyřešeny ke spokojenosti mé skupiny, jsou úvahy o složení správní rady. Opatření uvedená v článku 7, podle kterého může Parlament jmenoval tři zástupce bez hlasovacího práva, je bezúčelné. Chceme mít příležitost stát se účinnými aktéry, pokud jde o rozhodování správní rady, a nebýt jen na ozdobu. Proto je nevyhnutelné, aby mohl Parlament vyslat do rady trojici odborných zástupců, kteří samozřejmě musí mít stejná hlasovací práva jako ostatní členové správní rady.
<P>
Pro zajištění účinného fungování správní rady, je podle našeho přesvědčení nevyhnutelné omezit počet jejích členů. Nevidíme žádnou závažnou potřebu, aby měl každý členský stát svého zástupce ve správní radě. Namísto toho by měli správní radu tvořit zástupci dvou třetin členských států po vzoru Lisabonské smlouvy. I když bude mít svého zástupce Komise, Parlament a partnerské země, členské státy budou stále v převaze. Navíc správní rada není zasedáním spoluúčastníků, ale zastupuje orgán spoluúčastníků v každodenních rozhodnutích.
<P>
Proto znovu žádám Radu - jejíž zástupce zde, bohužel, není přítomen - aby přehodnotila své stanovisko. Z důvodu účinného řízení žádám Parlament o podporu pozměňovacímu návrhu 10.
<SPEAKER ID="011" NAME="Ole Christensen">
jménem skupiny PSE. - (DA) Vážená paní předsedající, vážený pane komisaři, dámy a páni, rád bych poděkoval zpravodaji, panu Lehideuxovi, za jeho spolupráci a práci na zprávě o Evropské nadaci odborného vzdělávání v Turíne. Byl jsem stínovým zpravodajem za skupinu socialistů v Evropském parlamentu a zúčastnili jsme se nelehkých jednání s Radou, ale jsem přesvědčený, že jsme dosáhli dobrého kompromisního návrhu. I když se práce této nadace zaměřuje na země, které nejsou členy EU, a proto nepřijaly lisabonské cíle, je naproti tomu smysluplné hovořit o cílech v této souvislosti. Vždyť lisabonské cíle jsou ve skutečnosti způsobem k dosažení pokroku a růstu a země nemusí být členem EU, aby si tyto cíle stanovila.
<P>
Vzdělávání je jedním z faktorů, které podporují růst a rozvoj v rámci EU. Investice do lepšího vzdělávání může být zárukou, že v EU dosáhneme lisabonských cílů a spolu učiníme z Evropy lepší místo pro život. Dalším důležitým nástrojem k dosažení lisabonských cílů je flexikurita na pracovním trhu, vzdělávání a flexikurita jsou velmi úzce propojeny. Prostřednictvím vzdělávání se vytváří lepší a konkurenčnější pracovní síla, která umožňuje dosažení rychlejšího růstu.
<P>
Je důležité pohlížet na budoucnost EU z dlouhodobého hlediska. Proto je Evropská nadace odborného vzdělávání mimořádně důležitou agenturou. EU nesmí být uzavřenou společností. Je důležité, abychom co nejvíce pomohli potenciálním novým členským zemím. Musíme samozřejmě žádat od nových členských států, aby splnila jisté požadavky a standardy, ale musíme jim také pomáhat při plnění těchto požadavků. Věřím, že nová struktura, kterou jsme představili pro nadaci v Turíně, je největší výhodou pro budoucí výzvy a věřím, že nadace pomůže potenciálním novým členským státům stát se součástí EU.
<P>
Velmi mě teší, že nová struktura nadace posiluje spojení mezi Evropským parlamentem a nadací. Získáváme příležitost vyměnit tři odborníky ve správní radě. To svědčí o tom, že Rada přijala skutečnost, že Evropský parlament musí mít v této oblasti větší vliv.
<SPEAKER ID="013" NAME="Renate Weber">
jménem skupiny ALDE. - Vážená paní předsedající, ráda bych poděkovala panu Lehideuxovi za jeho správu. Zcela se ztotožňuji s jeho názorem ohledně rozšíření zeměpisného mandátu Evropské nadace odborného vzdělávání (ETF).
<P>
Tato agentura, která pracuje jako nástroj vnější politiky EU má potenciál reagovat na výzvy zemí z oblastí, jako jsou Afrika, Karibik a Tichomoří. Bohaté zkušenosti, které nadace ETF získala během let své činnosti, se mohou nyní využít v oblastech, které zoufale potřebují odborné vzdělávání s cílem zlepšit přístup ke vzdělání a sociálnímu začlenění.
<P>
Nejvíc zemí v oblasti AKT v současnosti čelí významným hospodářským reformám, a aby uspěly, potřebují lidské zdroje. Nadace ETF musí mít pověření a zdroje, které by jí umožnily reagovat na podobné požadavky. Zajdu ještě dále, jak budeme rozšiřovat mandát nadace ETF, měli bychom plánovat založení dočasných úřadů pro spolupráci v oblastech, v nichž se soustřeďují aktivity agentur. Takové úřady by umožnily nadaci ETF lépe organizovat své aktivity a zviditelnit svoje činnosti v třetích zemích. Zcela souhlasím s návrhem zpravodaje, že je potřebná větší transparentnost, a souhlasím s jeho názorem, pokud jde o návrh doplnit osoby z řad poslanců Parlamentu do správní rady agentury.
<P>
Zakončím svou řeč tím, že v souvislosti s lidskými zdroji by Evropská unie měla rozšířit svůj přístup. Chceme vytvořit postup "modré karty", který umožní kvalifikované pracovní síle ze zahraničí legálně pracovat v Evropě, a pravděpodobně bude EU přispívat na jejich odborné vzdělávání. Jak jsem již uvedl, kvalifikovaná pracovní síla je rovněž velmi potřebná v jejich vlastních zemích, má-li být zabezpečen skutečný rozvoj příslušných regionů. Proto bude úloha Evropské nadace odborného vzdělávání nevyhnutelná.
<SPEAKER ID="015" NAME="Sepp Kusstatscher">
jménem skupiny Verts/ALE. - (DE) Vážená paní předsedající, dámy a pánové, dovolte mi začít pochvalou Evropské nadace odborného vzdělávání se sídlem v Turíně, a to za její hodnotnou práci, kterou vykonává od roku 1994.
<P>
Práce agentur a nadací není často považovaná za nic jiného než za položku nákladů. Pevně věřím, že práce naší nadace v Turíně zahrnuje velmi užitečnou sousedskou pomoc, ať již jde o Balkán, východní Evropu nebo severní Afriku. Praktická pomoc, kterou poskytuje nadace ETF našim partnerským zemím v oblasti rozvoje a tvorby vysoce kvalitních systémů odborného vzdělávání, může být jen těžko docenitelná. Proto vyjadřuji své poděkování a uznání jejím řídicím orgánům.
<P>
Musím adresovat několik otevřeně kritických slov Radě, jejíž taktika při jednání měla za následek dosažení shody názorů v prvním kole, ale jejíž součástí bylo i zvýšení zastoupení Rady na 27 členů, a následně nepochopila, proč my v Parlamentu rovněž toužíme mít své zástupce ve správní radě, aby nakonec souhlasila se třemi odbornými zástupci bez hlasovacího práva. Postoj Rady byl jednoduše nepochopitelný.
<P>
Mohu jen zopakovat, že vůbec nechápu podrážděný obranný postoj předsednictva Rady. Je to další důkaz toho, s jakými těžkostmi se střetávají vlády našich členských států, pokud jde o přiřazení významu Evropskému parlamentu, jediné demokraticky volené instituce Unie.
<P>
Děkuji zpravodajovi.
<SPEAKER ID="017" NAME="Derek Roland Clark">
jménem skupiny IND/DEM. - Vážená paní předsedající, Komise má opět naspěch s právními předpisy. EU nemá ve své pravomoci vzdělávání, aspoň ne do té doby, dokud nebude ratifikována Lisabonská smlouva a její ratifikace závisí na výsledcích irského referenda. Je tento výsledek předem dohodnutou záležitostí, nebo bude toto "ne" smetené ze stolu, jak tomu bylo v případe francouzského a nizozemského referenda?
<P>
V každém případě, jakou bude mít strukturu tato nadace odborného vzdělávání? Vidím, že naším návrhem je, aby tuto nadaci řídilo šest zástupců různých členských států, dále šest zástupců Komise a jen tři zástupci Parlamentu, nebo ještě další zástupci partnerských zemí, jež bude jmenovat Komise. V posledním případě bude odpovědnost zčásti i v rukou zemí, které nejsou členskými státy, což zároveň dává Komisi většinové právo. To je sotva demokratické.
<P>
Obsahem pozměňovacího návrhu 7 je, aby Komise navrhla kandidáty na funkci ředitele nadace ETF, což vyvolává mnohé pochybnosti. To mělo za následek další návrhy, jako například vytvoření rady nadace ETF, která se skládala ze zástupců každého členského státu.
<P>
Mnoho takových částečných návrhů v souvislosti se složením rady nadace ETF není začátkem, ale vyvolává to otázku: Proč si někdo myslí, že potřebujeme takovou nadaci? Tvrdím, že nadace odborného vzdělávání není nezbytnou, dokonce bude kontraproduktivní. Pokud se podíváte na evropské země, tak na rozdíl od EU uvidíte vzdělávací programy všech druhů. Jde o různé standardy, ale mezi sebou rozvíjejí mnoho odborných dovedností, díky kterým má Evropa bohaté dědictví. Každá země měla vždy své umělce, skladatele, autory a tak dále. Dokonce i v malých zemích najdete například skladatele světového jména. Každá země vychovává své vůdčí představitele a odborníky, své techniky, bankéře, sportovce a sportovkyně a rozvíjí všechny možné odborné dovednosti, které jsou umocněny odborným vzděláváním.
<P>
Takže existují rozmanité dovednosti, které každá země rozvíjí svým vlastním způsobem. Pokud se je pokusíme všechny spojit v Evropskej nadaci odborného vzdělávání, vyčerpáme život z programů odborného vzdělávání v mnohých zemích. Jediná nadace ETF nebude mít skutečné hodnoty národního charakteru. Potřebujeme rozmanitost, nikoliv jedno úzce zaměřené téma.
<P>
Zkrátka tímto projektem ztratíme víc, než získáme. Prosím zapomeňte na to a nechte evropské země, aby přispěly svou častí k celku. To může přispět k nadšení pro projekt Evropské unie, které tu chybí, jak usuzuji z výsledků zamítavých hlasování ve dvou zakládajících státech EU a z nepřetržitého úsilí prodat EU jejím národům.
<SPEAKER ID="019" NAME="Jan Andersson" AFFILIATION="PSE">
(SV) Děkuji, paní předsedající. Dovolte mi začít poděkováním Bernardu Lehideuxovi za jeho výbornou práci, výborné kontakty s předsednictvem a koordinátory během celého procesu a za to, že nám umožnil dosáhnout dohody už v prvním čtení. Též chci poděkovat zástupcům Evropské nadace odborného vzdělávání za jejich příspěvek, důležitý přínos poskytující mnoho dalších kontaktů. Vzdělávání, odborné vzdělávání a celoživotní vzdělávání jsou stále důležitější. Jsou důležité nejen v EU, ale i v partnerských zemích. Proto je potřebná spolupráce mezi Evropským střediskem pro rozvoj odborného vzdělávání (Cedefop) a Evropskou nadací odborného vzdělávání.
<P>
Tento návrh nového nařízení obsahuje některé prvky, které zajistí zlepšení. Rozšířené jsou pravomoci, které zahrnují i celoživotní vzdělávání namísto zaměření výhradně na odborné vzdělávání. Toto je koncepce, k níž jsme dospěli a která je pro naši politiku důležitá. Za druhé, počet zemí se zvyšuje, jak řekl pan Lehideux. Patří mezi ně všechny partnerské země, a nejen ty, které leží v sousedství a účastní se předvstupních programů, ale všechny partnerské země. Zatřetí, vztahy s Parlamentem jsou zesílené. Těšíme se z dobré spolupráce, která se nyní může rozvíjet prostřednictvím nového nařízení. Myslím, že jsme dospěli k dobré dohodě v obou případech, nejen pokud jde o způsob jmenování ředitele nadace, ale rovněž v souvislosti s tím, že můžeme do správní rady jmenovat tři odborníky, kteří nebudou mít hlasovací právo. Nedosáhli jsme všeho, co jsme chtěli, ale je to stále dobrý kompromis, který je dobrým znamením pro budoucnost. Je to dobrá výchozí pozice. Můžeme rozvíjet celoživotní vzdělávání jako proces spolupráce mezi Parlamentem a nadacemi, které se zabývají touto problematikou. To je důležité.
<SPEAKER ID="021" NAME="Louis Michel">
člen Komise. - (FR) Vážená paní předsedající, nejprve chci poděkovat a přivítat různá prohlášení, která tu dnes zazněla a která byla zároveň vyjádřením podpory zprávě pana Lehideuxe. I já ji podporuji, protože věřím, že je velkým krokem vpřed. Už teď vidím a předpokládám nové možnosti, které - ať si říká kdo chce, co chce - se otevírají a teší mě, že v souvislosti s tímto návrhem nepochybně dosáhneme širokého konsensu. Dovolte mi odpovědět na dvě námitky, které tu dnes byly vzneseny.
<P>
Zaprvé, pozměňující návrh 10 k článku 7: Rád bych jen připomněl paní Staunerové, že existuje riziko střetu zájmů, protože Parlament je orgánem, který zodpovídá za plnění rozpočtu. Aspoň z právního hlediska by tu proto nastal jasný střet zájmů.
<P>
Zadruhé, považuji za rozumné oddělit pravomoci. Byl jsem poslancem mnoho let, ale nikdy jsem nepožadoval odpovědnost za nic jiného, než za to, co jsem měl jako poslanec ve své pravomoci. Základní úlohou poslance, musím říci, bohužel, není řídit. Základní úlohou poslance je podrobně přezkoumávat a připravovat zákony a samozřejmě monitorovat vlády nebo vedoucí pracovníky. Proto nerozumím přesunutí důrazu, jejž někteří lidé považují za normální. Hovořím za sebe, ale nyní vedeme parlamentní rozpravu a věřím, že Parlament si zmýlil svou kontrolní úlohu s řídící úlohou, což je neslučitelné s jeho rolí, a mohlo by to negativně ovlivnit jeho základní úlohu. To je způsob, jakým by mohl být parlament zničený. V případě, že se chce Parlament stát jakýmsi řídícím shromážděním, pak to nebude v souladu se zásadou demokracie. Říkám to, protože věřím, že rozdělení pravomocí je důležité.
<P>
Jsem přesvědčen, že dosažený kompromis je jedním z nejúčinnějších kompromisů, hlavně proto, že zabezpečuje nezávislost Parlamentu, pokud jde o jeho kontrolní funkci.
<P>
Připouštím, že mě často velmi překvapí některé vyjádřené názory, ale nakonec, to je důvod, proč jsme tady. Myslím, že to byl pan Clark, který řekl, že Komise rozšířila svoje pravomoci a že Evropská nadace odborného vzdělávání může být kontraproduktivní. Jde však o protichůdné informace, pokud zvážíme skutečný stav a zcela nezávislé hodnocení významné práce nadace.
<P>
Jako komisař zodpovědný za rozvoj mohu již nyní předvídat - díky hlavnímu pozměňujícímu návrhu, který bude nepochybně přijatý - že možnosti, pokud jde o účinnost, budou zejména kladné možnosti, jež se nabídnou, jak navrhovali někteří řečníci, v zemích v rámci mé pravomoci, kde je odborné vzdělávání klíčové. Mám na mysli, například, centrum pro řízení přistěhovalectví a informací v Mali, a zkušební projekt, který v dohledné době spustíme. Dokážu si představit, jakou užitečnou úlohu by v tomto mohla sehrát nadace.
<P>
Proto mohu jen uvítat výsledek a zcela odmítám kritiku, pokud jde o kontraproduktivitu nadace. Lidé zjevně nemohou změnit svou podstatu: ti, kteří nemají rádi Evropu zveličují problémy a - dovolte mi říci se vší úctou k zúčastněným členským státům - to je přehnané, proto je to úplně bezvýznamné.
<SPEAKER ID="023" NAME="Bernard Lehideux">
zpravodaj. - (FR) Vážená paní předsedající, vážený pane komisaři, věřím, že všichni, nebo skoro všichni, máme shodný názor na problém a děkuji komisaři za to, co právě pronesl o budoucích možnostech nadace.
<P>
Nevyřešený však zůstává ještě jeden bod, a já k němu chci něco říci: Jde o pozměňovací návrh 10, který předložila skupina PPE. Dialog mezi evropskými institucemi je rozhodně nezbytný. Tento dialog se uskutečnil. Můj kolega pan Kusstatscher tvrdí, že postoj Rady během tohoto dialogu nebyl přesně takový, jaký bychom očekávali. Má pravdu, ale na konci jsme se stali svědky trialogu, zúčastnili jsme se několika zasedání a na konci těchto zasedání jsme dosáhli náznaků naší dohody. Nevěřím, že dialog mezi našimi institucemi je možný, pokud naši dohodu pár dní po jejím dosažení zrušíme tím, že předložíme pozměňovací návrh. Takže jsme dále diskutovali, nedosáhli jsme úplné dohodu o všem, každý učinil krok ke sblížení s ostatními a výsledkem bylo kompromisní znění.
<P>
Žádám skupiny, všechny skupiny, aby se smířily s myšlenkou, že v souvislosti s rozhodnutím, které jsme učinili s ohledem na dohodu, jíž jsme předložili Radě a Komisi na konci trialogu, prokážeme, že jsme soudržní, a žádám je, aby tuto soudržnost dokázali i v průběhu hlasování. Pokud někdo požaduje změnu, musí vědět i to, jak daleko může zajít. Před chvílí jsem řekl, že bych rád šel dále, ale nevěřím, že všichni z nás jsou na to připravení. Jako zpravodaj jsem toho dosáhl dost a mé práci byla vyjádřena podpora ze strany mých kolegů, rád bych je proto požádal, aby až do hlasování i nadále prokazovali podporu naší kompromisní dohodě.
<SPEAKER ID="024" NAME="Předsedající">
Rozprava je ukončena.
<P>
Hlasování se uskuteční dnes ve 12:00.

<CHAPTER ID="004">
Druhý evropský summit o romské otázce (předložené návrhy usnesení): viz zápis
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Pane předsedající, Soudní dvůr Evropské unie ve svém rozsudku ze dne 19. března právě prohlásil, že většina tohoto Parlamentu porušila jasné znění zákona tím, že odmítla hájit mou imunitu na základě článku 10 mezinárodního protokolu, jak to požadovali moji zahraniční kolegové pod vedením pana Romagnoliho.
<P>
Tato žádost byla předložena, když jsem se stal obětí násilného politického, profesního a právního pronásledování za zločin, kterého jsem se dopustil tím, že jsem "sdělil novinářům, kteří mi kladli otázky ohledně revizionismu a dějin druhé světové války, že tyto otázky jsou záležitostí diskuse historiků". Je to uvedeno v odstavci 108 rozsudku.
<P>
Soud uvádí, cituji: "vzhledem k tomu, že cílem tohoto protokolu je udílet práva poslancům Evropského parlamentu, Parlament tím, že nevynesl rozhodnutí na základě článku 10, zcela jednoznačně porušil právní předpisy".
<P>
Je pravdou, že soud nevyhověl mé žádosti o odškodnění, protože je přesvědčen, že francouzský odvolací soud a jeho 11 soudců mě shledalo zcela a s konečnou platností nevinným. V důsledku toho je přesvědčen, že jsem neutrpěl újmu. Skutečností zůstává, že přikazuje našemu Parlamentu uhradit dvě třetiny soudních výloh. Toto rozhodnutí proto představuje ostré odmítnutí stranických postupů, které mne připravily o parlamentní imunitu.
<P>
Zpravodaj se pod tlakem uchýlil k hrubému procesnímu úskoku. Toto rozhodnutí představuje precedens, kterého budou moci poslanci národní pravice v Evropském parlamentu, jejichž svoboda projevu je neustále vystavována útokům, v budoucnu využít.

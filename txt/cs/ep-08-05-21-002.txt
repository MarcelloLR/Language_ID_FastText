<CHAPTER ID="002">
Přivítání
<SPEAKER ID="006" NAME="Předseda">
Vážené dámy a pánové, je pro mne velkým potěšením, že mohu přivítat delegaci mexického kongresu v čele se senátorem Guadarramou, která sedí na čestné galérii. Srdečně vás vítám.
<P>
(potlesk)
<P>
Delegace se dnes zúčastní šestého setkání Společného parlamentního výboru EU - Mexiko. Mexiko je blízkým partnerem Evropské unie a toto setkání se uskuteční v době velmi důležité pro vztahy mezi Mexikem a Evropskou unií. Na summitu v Limě minulý víkend se ukázalo, že máme mnoho společných zájmů. Měl jsem příležitost pohovořit si i s vaším prezidentem, panem Felipem Calderónem.
<P>
Společný parlamentní výbor bude dnes odpoledne diskutovat též o změně klimatu, a proto věřím, že o tuto plenární rozpravu projevíte zájem. Kolegům a přátelům z Mexika přeji úspěšný pobyt ve Štrasburku.

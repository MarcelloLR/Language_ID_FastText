<CHAPTER ID="008-16">
16. Kritická situace v souvislosti s odpadem v Kampánii
<SPEAKER ID="131" NAME="Judith A. Merkies">
autorka. - Pane předsedající, vím, že toto je poslední hlasování. Nebudu vás zdržovat. Jsem zpravodajkou Petičního výbor pro téma, o kterém budeme hlasovat. Jde o dosažení průlomu v probíhající krizi v souvislosti s odpadem v Kampánii, což je region kolem Neapole v Itálii.
<P>
Petiční výbor, který obdržel četné petice, vyslal do Kampánie misi a na základě konsensu přijal zprávu, v níž jsme naznačili řešení.
<P>
Itálie samozřejmě musí dodržovat právní předpisy EU stejně jako jakýkoli jiný členský stát. Hodláme vyslat silný signál, avšak předložené pozměňovací návrhy otázku zbytečně politizují, a pokud získají podporu, stane se z tohoto silného signálu jen slabý šepot.
<P>
Pokud se nechce Parlament nechat ovládat jedním členským státem, doporučuji hlasovat proti pozměňovacím návrhům a podpořit původní text.
<SPEAKER ID="133" NAME="Erminia Mazzoni" AFFILIATION="PPE">
(IT) Pane předsedající, chtěla bych jen provést opravu, protože v pozměňovacím návrhu je chyba. Vypouští se delší věta a zůstává jen "navrhuje, aby Komise ověřila, zda byly stávající lokality v chráněných oblastech rozšířeny, a zda některé z nich patří ke chráněným lokalitám sítě Natura 2000".
<SPEAKER ID="135" NAME="Raül Romeva i Rueda" AFFILIATION="Verts/ALE">
Pane předsedající, bylo by možné hlasovat o všech pozměňovacích návrzích najednou?
<SPEAKER ID="136" NAME="Předsedající">
Přečetl jsem si jména těch, kteří pozměňovací návrhy podepsali. Kdybychom to tak udělali, bylo by to velmi nespravedlivé vůči některým italským kolegům.
<SPEAKER ID="137" NAME="Crescenzio Rivellini" AFFILIATION="PPE">
(IT) Pane předsedající, toto je důkaz toho, že jde o politické usnesení. Nikdo se nevěnuje podstatě nebo praktickým aspektům a nikdo nechce pomoci komunitě, ale všichni říkají hlouposti. Jde o politický návrh. Je to vidět i ve způsobu, jak se lidé konfrontují s paní Mazzoniovou. Vyzývám skupinu Evropské lidové strany (Křesťanských demokratů), aby hlasovala pro pozměňovací návrhy a proti tomuto návrhu levice, která je zodpovědná za to, co se stalo v Kampánii, a nyní předložila návrh v Evropském parlamentu. Oni jsou za tuto situaci zodpovědní. Oni byli ve vládě, když to všechno se stalo.
<SPEAKER ID="138" NAME="Předsedající">
Vím, že návrh usnesení se týká citlivého tématu, ale byl řádně předložen. Pozměňovací návrhy byly rovněž předloženy a budeme pokračovat v hlasování o pozměňovacích návrzích jeden po druhém. Je jich jen velmi málo.
<SPEAKER ID="139" NAME="Předsedající">
Tím je hlasování ukončeno.

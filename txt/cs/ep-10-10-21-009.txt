<CHAPTER ID="009">
Opravy hlasování a sdělení o úmyslu hlasovat: viz zápis
<P>
(Zasedání bylo přerušeno ve 13:05 a pokračovalo v 15:00.)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Chtěl bych jen Parlamentu sdělit informaci, kterou jsem před chvílí obdržel.
<P>
Již několik týdnů dochází v okolí několika velkých okupovaných měst na Západní Sahaře k novému a bezprecedentnímu jevu, a sice že více než 12 000 západosaharských mužů, žen a dětí opouští svá města a usídlují se ve stanech v sousedství měst Laayoune, Smara a Boujdour.
<P>
Tyto stále intenzivnější přesuny představují nový způsob protestu proti neudržitelné politické a společensko-ekonomické situaci původního obyvatelstva těchto území.
<P>
Mluvím o tom dnes a právě teď, protože problém mnoha násilných zásahů ze strany marockého režimu by mohl tento víkend nebezpečně narůst. Proto vyzývám Parlament, aby byl připraven reagovat podle toho, jak se situace vyvine.
<SPEAKER ID="283" NAME="Předsedající">
Vezmu to v úvahu. Šlo samozřejmě o faktickou poznámku a situace na Západní Sahaře a v Maroku není na pořadu jednání dnes odpoledne. Nicméně zaznamenám si, co jste říkal.

<CHAPTER ID="004">
Prohlášení předsedajícího
<SPEAKER ID="008" NAME="Předsedající">
Na úvod bych vás rád informoval o třech záležitostech.
<P>
Nejprve vám chci sdělit, že písemné prohlášení 89/2010 získalo požadovaný počet podpisů. Proto bych chtěl oznámit, že bylo nyní přijato Evropským parlamentem. Toto prohlášení se týká jednostranného znovuzavedení vízové povinnosti pro Čechy ze strany Kanady. Evropský parlament očekává, že Komise a Rada bezodkladně podniknou opatření, aby dosáhly toho, že Kanada zruší vízovou povinnost pro Čechy. Od kroků Rady a Komise také očekáváme větší odhodlání v krocích. S občany České republiky jsme plně solidární a domníváme se, že by jim jako členům Evropské unie mělo být umožněno cestovat do Kanady bez víz.
<P>
Bod číslo 2: Jedenáctého března, tedy za čtyři dny, budeme již posedmé slavit Evropský den památky obětí terorismu. Tohoto dne v roce 2004 zahynulo v Madridu při bombových útocích téměř dvě stě lidí. O 16 měsíců později zahynulo 52 lidí při útocích v Londýně. Terorismus je útokem na samotné základy demokracie. Pro terorismus neexistuje omluva a žádné útoky ani teroristé nikdy nedokážou oslabit ducha evropské solidarity ani ducha evropské demokracie.
<P>
Bod číslo 3: Byli jsme velmi znepokojeni informacemi o popravě pěti lidí, k níž došlo v pátek na Tchaj-wanu. Opětovné zavedení trestu smrti v roce 2010 bylo faktickým zrušením moratoria, které zde bylo v platnosti od roku 2006. Evropská unie a zejména Evropský parlament odsuzují využívání trestu smrti po celém světě již dlouhou dobu. Vyzývám tchajwanské orgány k tomu, aby na využívání tohoto nelidského trestu uvalily moratorium a do budoucna ho vyřadily ze svého trestního zákoníku.

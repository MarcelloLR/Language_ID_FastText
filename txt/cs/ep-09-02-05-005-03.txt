<CHAPTER ID="005-03">
3. Posílení role malých a středních podniků EU v mezinárodním obchodu (
<P>
- Před hlasováním:
<SPEAKER ID="072" NAME="Cristiana Muscardini" LANGUAGE="IT">
Pane předsedo, dámy a pánové, omluvte mne prosím a přijměte můj dík za Vaši trpělivost.
<P>
Jak víme, Evropský parlament již řadu let hodlá vyjádřit svůj názor k malým a středním podnikům, které tvoří 99 % všech evropských podniků a 75 milionů pracovních míst, přičemž dnes mají pouhá 3 % těchto malých a středních podniků přístup na zahraniční, vnější trhy a pouhých 8 % přístup na vnitřní trh.
<P>
Žádáme proto Radu a Komisi, aby tyto skutečnosti zohlednila ve vícestranných a dvoustranných jednáních v přístupu k vnějším trhům, v boji proti padělání, v uplatňování nástrojů ochrany obchodu a při výběrových řízeních. Obchod je klíčem k větší prosperitě.
<P>
Ráda bych poděkovala svým kolegům ve Výboru pro mezinárodní obchod a především stínovým zpravodajkám dvou největších skupin, paní Saïfiové a paní Locatelliové, a vyjádřila srdečné poděkování pracovníkům sekretariátu a zejména Dr. Bendiniové. Jsem přesvědčena, že po této práci dnes odevzdáváme Komisi sdílené představy a návrhy k tématu, které je blízké srdci paní Ashtonové, jak jsme slyšeli z jejího úvodního projevu jako komisařky, a také tématu, které musí být bezodkladně řešeno, pokud chceme nalézt alespoň částečné řešení vážné hospodářské a finanční krize, která sužuje naše pracovníky a občany.

<CHAPTER ID="018">
Přivítání
<SPEAKER ID="057" NAME="Předsedající">
Dámy a pánové, s potěšením vám sděluji, že na oficiální galerii se dostavila delegace japonského parlamentu. Chtěli bychom je zde co nejsrdečněji přivítat. Účastní se 29. meziparlamentního zasedání EU-Japonsko, které se koná od 2. do 6. června v Bruselu a ve Vídni.
<P>
Japonskou delegaci vede pan Taró Nakajama, velký přítel Evropy, a tvoří ji sedm poslanců Poslanecké sněmovny a dva poslanci Sněmovny rádců.
<P>
Toto meziparlamentní zasedání se zaměřuje na změnu klimatu, abychom podpořili společný přístup vycházející z provádění Kjótského protokolu a to, co přijde po něm.
<P>
Jsme velmi rádi, že máme tak plodnou, stabilní a trvalou spolupráci s Japonskem, se zemí, s kterou máme společné základní hodnoty demokracie, respektování lidských práv a zásadu mnohostranné spolupráce. Vítáme tedy své japonské přátele!
<P>
(Potlesk)

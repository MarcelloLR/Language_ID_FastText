<CHAPTER ID="018">
DPH, pokud jde o zacházení s pojišťovacími a finančními službami (rozprava) 
<SPEAKER ID="429" NAME="Předsedající">
Dalším bodem je zpráva pana J. Muscata jménem Hospodářského a měnového výboru o návrhu směrnice Rady, kterou se mění směrnice 2006/112/ES o společném systému daně z přidané hodnoty, pokud jde o zacházení s pojišťovacími a finančními službami - C6-0473/2007 - 2007/0267 (CNS)).
<P>
Ráda bych využila této příležitosti, a přivítala svého přítele, pana Muscata, a poblahopřála mu k nedávnému a velmi důležitému úspěchu v jeho politickém životě. Tento úspěch možná povede k jeho odchodu z této sněmovny, ale prozatím je důvodem k oslavě, a to jak pro něj samotného, tak jistě pro mnoho z nás.
<SPEAKER ID="430" NAME="Joseph Muscat" LANGUAGE="MT">
Diskutujeme o nových a více transparentních pravidlech v oblasti finančního sektoru v době, kdy procházíme jednou z největších krizí v tomto odvětví. Současná situace nám ukazuje, že nelze věcem jen tak nechat volný průběh, ale je třeba určité regulace. "Regulace" však neznamená byrokracii - rozhodně ne nadměrnou byrokracii -, ale znamená záruku, že se věci budou dělat nejlepším možným způsobem, a ne podle předpisů a směrnic, které nikam nevedou. Když jsem se svými kolegy připravoval tuto zprávu, měli jsme dvě priority. Nejprve je třeba zajistit, že žádná ze změn nebude mít negativní dopad na spotřebitele.
<P>
Jinými slovy, neměla by existovat žádná další břemena pro spotřebitele. To je důvodem, proč mluvíme o možnosti zavedení DPH týkající se finančních služeb, která by se vztahovala pouze na transakce mezi jednotlivými podniky, a byla zde tedy možnost navrácení daně. V žádném případě by náš text neměl pobízet k tomu, aby se DPH u finančních služeb, které nepodléhají dani, přenesla na jednotlivce, respektive spotřebitele. To je jasně a přímo dáno v textu návrhu, a to i přes možné výhrady ze strany ostatních institucí. Někteří lidé kritizují skutečnost, že průmysl bude šetřit na výdajích a že příjmy členských států tak mohou být sníženy - to je zajímavý argument, který však, jak se upřímně domnívám, pochází většinou ze strany těch, kteří mají na ekonomiku a fiskální politiku omezený pohled. Za prvé, v konkurenčním odvětví, jako jsou finanční služby, a v systému obsahujícím záruky proti dohodám mezi společnostmi, by jakékoliv výdaje, které společnostem nakonec nevznikly, měly být přínosem pro spotřebitele nebo měly být použity ke kompenzaci jiných vzniklých nákladů. Za druhé, jako Evropa bychom měli jednou pro vždy pochopit, že nejsme jediní soupeřící na trhu; musíme zajistit, aby se systémy, využívané v dalších členských státech - a v Evropské unii jako celku - staly atraktivní pro významné společnosti, které hodlají vstoupit na trh a etablovat se jako skutečné evropské subjekty. Podporou těmto systémů mohou být nabídky určitých pobídek v sektoru, a to vytvářením tržního potenciálu a tvůrčí práce, produktivní práce.
<P>
Prostřednictvím této zprávy pomáháme vytvořit evropský trh, a to za pomoci odstraňování překážek. Děláme to, o čem hovoříme již řadu let; plníme jeden z cílů akčního plánu pro tuto oblast. Dokazujeme, že můžeme být aktivní, můžeme řešit problémy a můžeme jednat na základě nových idejí. Možná se vždy neshodneme na technických detailech a termínech, možná někteří z nás se mohou domnívat, že lze použít pouze jeden systém a ne jiný, ale já jsem přesvědčen o tom, že Evropský parlament musí dát najevo, co je naším konečným cílem. Pochopitelně existují určité body, na kterých se všichni, včetně mě, neshodneme: například na rozšiřování definic. Věřím, že v tomto případě by bylo lepší, pokud by výbor následoval má doporučení zachovávat původní text Komise nebo ještě dále omezovat jednotlivé definice. Navzdory tomu bychom si také měli povšimnout, že se výbor rozhodl postupovat strategicky, díky čemuž byla tato zpráva schválena s pouze jedním hlasem proti. Nyní čekám na reakce jak od svých přátel, tak reakce celé Komise.
<SPEAKER ID="432" NAME="László Kovács">
člen Komise. - Vážená paní předsedající, rád bych na začátek poděkoval panu Muscatovi za jeho práci a podporu, kterou vyjádřil návrhu Komise, a popřál mu úspěch v jeho budoucí úloze na Maltě.
<P>
Návrh Komise se zabývá třemi hlavními otázkami.
<P>
Za prvé, stávající ustanovení jsou stále více předmětem právního napadení u Evropského soudního dvora. S tímto je třeba něco udělat.
<P>
Za druhé, potřebujeme soudržnější uplatňování pravidel týkajících se DPH v oblasti finančních služeb a další rovné podmínky na vnitřním trhu.
<P>
Za třetí, musíme podniknout kroky ke zlepšení konkurenceschopnosti v tomto odvětví.
<P>
Existují obavy, že finanční služby a pojištění průmyslu v Evropské unii jsou méně efektivní, než by měly být, a průmysl EU v důsledku toho čelí větším nákladům na finanční služby a pojištění než jeho konkurenti v třetích zemích. Toto sice není pouze důsledek pravidel EU ohledně DPH, ale tato pravidla významně přispívají k vzniklé situaci. Musím také dodat, že úlevy na daních nejsou ve všech členských zemích uplatňovány jednotně a to vede k narušení hospodářské soutěže v rámci Evropské unie. Například možnost vrácení daně zaplacené za služby třetí strany (za outsourcing) se liší v závislosti na vnitrostátním výkladu pravidel pro DPH.
<P>
Zlepšování konkurenceschopnosti evropských finančních společností a pojišťoven bylo pro Komisi jedním z důvodů k uskutečnění tohoto návrhu. Skutečností však je, že je třeba tento faktor vyvážit vůči potřebě jednotlivých členských zemí zajistit stabilní příjmy z daní.
<P>
Návrh obsahuje tři body.
<P>
Za prvé, pro zvýšení právní jistoty všech zúčastněných navrhujeme modernizovanou definici služeb osvobozených od daně.
<P>
Za druhé, aby obchodní klienti zůstali ušetřeni neodpočitatelné "skryté" DPH, zaměřuje se návrh na možnost umožnit všem bankám a pojišťovnám si volit, zda na své služby uvalí daň.
<P>
Za třetí, návrh obsahuje osvobození od DPH v návaznosti na úmluvy o sdílení nákladů, a to i včetně těch, které fungují přes hranice.
<P>
Tyto návrhy by mohly mít pro členské země za následek určité počáteční snížení příjmů z DPH, které však může být odůvodněno tím, že dle našeho očekávání navrhované změny povedou ke zvýšení konkurenceschopnosti.
<P>
Proto vítám, že je ve zprávě věnována pozornost problematice DPH v případě, kdy není možná úleva na daních, a jejím významu pro efektivitu podnikání a Lisabonskou strategii. Dále také vítám fakt, že zpravodaj uznává, že změna může vést k poklesu příjmů z DPH.
<P>
Souhlasím, že důsledky pro spotřebitele nejsou vždy jasně formulovány. Ale věřím, že spotřebitelé nakonec budou profitovat z úspor nákladů dosažených uvnitř odvětví.
<P>
Dále také vítám kladné poznámky týkající se rozsahu návrhu a vytvoření právní jistoty. Nové formulace navržené Komisí jsou nezbytné k tomu, aby právní předpisy byly uvedeny do souladu s ekonomickou realitou.
<P>
Souhlasím s poznámkami o potřebě jednat opatrně a s poznámkami o absenci spolehlivých údajů, které by umožnily plně odhadnout dopad změny. Tento poslední nedostatek by však neměl být složen k nohám Komise, neboť ani příslušná odvětví, ani vnitrostátní správa nejsou schopny poskytnout potřebné údaje.
<P>
Stejně jako pan Muscat jsem si vědom skutečnosti, že díky přeshraniční konsolidaci ve finanční sféře příjmy z DPH stále více plynou členským státům, ve kterých byla služba vytvořena, spíše než státům, odkud pochází zákazník. Přechod od daňových úlev ke zdanění, které by vyplývalo z větší možnosti volby uvalení daně, jak jsme již dříve v tomto návrhu obhajovali, by pak mohl napravit tento trend. Považuji to za nejlepší způsob, jak se vypořádat s obavami, které byly vzneseny.
<P>
Závěrem bych vás rád informoval, že podrobná diskuse o tomto návrhu byla již v Radě zahájena za nedávného slovinského předsednictví. Současné francouzské předsednictví se taktéž zavázalo k dosažení pokroku v této konkrétní záležitosti, a proto vítám pozitivní zapojení Evropského parlamentu, který může dále podpořit Radu, aby bylo pokroku dosaženo.
<SPEAKER ID="433" NAME="David Casa" LANGUAGE="MT">
Zpráva, kterou před sebou máme, je obzvláště významná, zejména pokud vezmeme na vědomí, že hospodářství za posledních pár let nabralo mírně odlišný směr, než tomu bylo v letech předchozích. Bezpochyby má tato zpráva za cíl lépe odrážet současnou situaci. Proto, jak již bylo správně poukázáno, je důležité zajistit právní základ, který umožní zúčastněným společnostem pracovat s menším množstvím byrokracie. Tohoto by mohlo být dosaženo odstraněním anomálií ve stávajícím právním předpisu, jenž upravuje DPH v oblasti finančních služeb: tedy zákona, který byl v platnosti posledních 30 let a který není dostatečně jasný. Toto je zpráva, která pomůže, jak jen nejvíc to půjde, se zajištěním stability. My musíme zajistit, aby všechny země byly co možná nejvíce harmonizovány, pokud jde o platné sazby, aby došlo k co největšímu odstranění nesouladu. Již dlouhou dobu zde převládal pocit, že je třeba změny, a domnívám se, že zpravodaj měl pravdu, když měl na mysli potřebu zjednodušit práci pro finanční společnosti. Dále také se zajímal o zabezpečení toho, aby měl z navrhované změny prospěch spotřebitel, což osobně považuji za nejvíce důležité.
<P>
Dnes je poslední den, kdy se můj kolega z Malty zúčastní tohoto zasedání, a proto bych mu také rád popřál hodně pracovních úspěchů v nadcházejících letech. Za čtyři roky v Evropském parlamentu získal zkušenosti, které, jak věřím, změnily jeho charakter z politika, který ve skutečnosti nevěřil v Evropskou unii a výhody, které může Maltě přinést, na muže, který opravdu věří ve změnu politik, jež zde mohou být provedeny v rámci nejen naší vlastní země, ale i v rámci celé Evropské unie, což také ve své zprávě ukázal. Dnes zde máme přeměnu, kterou bych rád, aby vzal zpět do mé země, neboť věřím, že zkušenosti, které získal v Evropském parlamentu, mohou být přeneseny do mé země tak, aby způsob, jakým tam děláme politiku, připomínal způsob práce v Evropském parlamentu: to jest, národní zájmy zůstávají důležitými stejně jako zájmy Evropské unie, protože dnes tvoříme její součást. Přeji mu zdar v práci, přeji mu úspěch v jeho roli lídra opozice. Nebudu říkat, že doufám, že bude mít dlouhou kariéru lídra opozice, neboť nemyslím, že je to způsob, jak mluvit o svém kolegovi, ale doufám v to, že své pozitivní zkušenosti z Evropského parlamentu nejdříve přenese do své strany a následně pak do celé naší země.
<SPEAKER ID="434" NAME="Antolín Sánchez Presedo">
jménem skupiny PSE. - (ES) Od roku 1977 většina finančních služeb, včetně pojištění a správy investičních fondů, byla osvobozena od DPH. Během tohoto období vyvstaly dva základní problémy: vymezení působnosti osvobození od daně a nemožnost vymáhání DPH vzniklé v závislosti na službách osvobozených od daně, což dalo vzniknout fenoménu skrytého DPH. Globalizace, evropská finanční integrace a sjednocení trhu, které mělo vliv na společnosti a outsourcing těchto služeb, dále přispělo ke nárůstu složitosti.
<P>
Tato zpráva je prvním pokusem o aktualizaci směrnice, která, kromě toho, že je matoucí - což vedlo k zásahu ze strany Evropského soudního dvora -, je také zastaralá.
<P>
Rád bych panu Muscatovi poblahopřál za jeho vynikající práci při přípravě této zprávy na téma, které je velmi ekonomicky citlivé a technicky složité.
<P>
Jeho návrhy na modernizaci definice pojišťovacích a finančních služeb, které jsou v souladu s akčním plánem pro finanční služby a striktní při řešení výjimek, si zasloužily všeobecné přijetí. Jeho odhodlání zabránit zvýšení cen pro spotřebitele v důsledku volby zdanění ze strany plátců daně si taktéž vysloužilo všeobecný souhlas.
<P>
Konečný výsledek, zahrnující specifické osvobození od DPH pro podniky, které se podílejí na dohodách o sdílení nákladů, zvýší jistotu pro průmysl, zvýší rozpočtové zabezpečení pro členské státy, zabrání narušení hospodářské soutěže a zlepší konkurenceschopnost bank a pojišťovacích společností, aniž by zvýšil náklady pro spotřebitele.
<P>
Chci vyjádřit své uspokojení nad začleněním dvou hledisek, obsažených v těchto změnách: odkaz na spolufinancování a vylepšená definice pojmu zprostředkování, které je vymezeno jako profesionální činnost poskytující jednoznačně rozlišitelný, přímý či nepřímý akt zprostředkování, přičemž se specifikuje, že prostředníci nejsou protistranou v následující transakci.
<P>
Rád bych na konec popřál panu Muscatovi úspěch. Jsem si jist, že si brzy bude užívat tohoto úspěchu díky své účasti na evropské integraci z Rady.
<SPEAKER ID="435" NAME="Zbigniew Krzysztof Kuźmiuk">
jménem skupiny UEN. - (PL) Paní předsedající, ujímám se slova jménem skupiny UEN a rád bych poukázal na tři záležitosti.
<P>
Za prvé, návrh Evropské komise ohledně změn DPH, týkajících se finančních a pojišťovacích služeb, zlepšuje právní jistotu nejen pro ekonomické subjekty poskytující tyto služby, ale také pro fiskální jednotky jednotlivých členských zemí.
<P>
Za druhé, řešení, kdy členské země umožní plátcům daní volbu ohledně DPH v oblasti finančních a pojišťovacích služeb, zatímco ponechá řadu podrobných opatření v rámci aktivit členských zemí, je dobrým řešením. Toto řešení vede k decentralizaci daňových pravomocí, a tudíž k uplatňování zásady subsidiarity.
<P>
Za třetí, jsou nezbytné průběžné analýzy finančních dopadů navrhovaných změn. Především by se to mělo týkat snížených příjmů z DPH v jednotlivých členských zemích, které jsou výsledkem zvýšené míry odpisů podnikatelů. Dále by se také měl zkoumat dopad těchto změn na náklady finančních a pojišťovacích služeb z pohledu spotřebitele.
<SPEAKER ID="436" NAME="Louis Grech" AFFILIATION="PSE">
(MT) Zpravodaj podpořil rámec návrhu Komise, takže nyní jsme konfrontováni s problémem, který jsme odkládali po více než 30 let. Toto odvětví je velmi důležité pro stále větší počet zemí a Malta je jednou z nich. Ve zprávě můžeme naleznout předpisy, které usnadňují práci významným společnostem a které podporují volný trh bez hranic, což následně vede k vytváření blahobytu, pracovních míst a větší možnosti volby. Jednou z priorit je, aby existovala ustanovení, podle kterých je spotřebitel chráněn a nemusí platit žádné dodatečné daně. Ve skutečnosti by měl spotřebitel profitovat z každé úspory na nákladech a z každého zvýšení efektivity systému. Pokud to bude zapotřebí, měly by být i v budoucnu provedeny následné analýzy, aby se poskytly další záruky.
<P>
Zpráva pana Muscata vede k větší jasnosti a právní jistotě v oblasti zdanění finančních služeb, obzvláště nyní, kdy finanční trhy procházejí významnými změnami.
<P>
Na závěr bych rád poděkoval panu Muscatovi za jeho významný přínos v posledních čtyřech a půl letech.
<SPEAKER ID="437" NAME="László Kovács">
člen Komise. - Paní předsedající, děkuji vám za vaše připomínky a cenné názory, které jste vyjádřila během rozpravy. Jak jsem již v úvodu zmínil, je velmi důležité získat pozitivní odezvu Evropského parlamentu na návrh Komise ohledně DPH v oblasti pojišťovacích a finančních služeb. Vzali jsme na vědomí obavy vyjádřené ve zprávě, a to obavy z nedostatku neutrality u měr návratnosti, potíže se statistikami a nebezpečí zneužití daňových příjmů z nevratné DPH na vstupech.
<P>
Přestože by se Komise mohla v zásadě příznivě dívat na některé změny, jako jsou ty o derivátech, nebudeme formálně měnit náš návrh. Budeme se však snažit vzít co nejvíce v úvahu změny navrhované Parlamentem během jednání v Radě.
<P>
Rád bych vyjádřil své poděkování za Vaši podporu návrhu. Kladné stanovisko ze strany Parlamentu bude dobrým signálem, jenž poslouží ke zvýšení povědomí členských zemí o tom, že je potřeba jednat.
<SPEAKER ID="438" NAME="Joseph Muscat" LANGUAGE="MT">
Nejdříve bych rád poděkoval službám Parlamentu a Komisi za veškerou jejich pomoc s touto choulostivou záležitostí, a to i přesto, že naše práce ještě není u konce. Nicméně jako komisař doufám, že naše poselství je velmi jasné. Myslím, že je třeba se shodnout, a zde máme jednomyslnou podporu Parlamentu, tak abychom byli schopni provést regulace, provést změny tam, kde jsou třeba, ujistit se, že systém je dostatečně zjednodušený, ale současně dbát o to, aby spotřebitel nebyl tím, kdo za dané změny zaplatí. Věřím, že toto je hlavním poselstvím od nás, z Parlamentu, pro Komisi, a dokonce i pro samotnou Radu. Přeji, aby se všem práce dařila, dokud tato záležitost nebude dokončena. Děkuji svým přátelům za přání všeho dobrého, obzvláště panu Casovi, který nám vyjádřil své uznání v nové politické sezóně, jak pro labouristickou stranu, tak pro národ.
<SPEAKER ID="439" NAME="Předsedající">
Velmi vám děkuji, pane Muscate. Také věřím, že vaše práce bude úspěšná a Evropa se tak stane silnější a silnější.
<P>
Rozprava je ukončena.
<P>
Hlasování se bude konat ve čtvrtek 25. září 2008.
<P>
Písemná prohlášení (článek 142)
<SPEAKER ID="440" NAME="Gábor Harangozó" AFFILIATION="PSE">
písemně. - Nejdříve bych rád poblahopřál zpravodaji, Josephu Muscatovi, za velmi komplexní zprávu, která bere v úvahu společný systém daně z přidané hodnoty v oblasti pojišťovacích a finančních služeb jak z pohledu podniků, tak z pohledu daňové zprávy i spotřebitele. Věřím, že i přestože to bude obtížné, je třeba na základě tohoto návrhu zajistit právní jistotu a soulad v záležitostech týkajících se DPH v oblasti pojišťovacích a finančních služeb, abychom mohli jasně stanovit přínosy, které budou spotřebiteli plynout z větší efektivity a z úspory nákladů. De facto je nezbytné zajistit, aby opatření, usnadňující podnikům problematiku DPH, nebyla prováděna na úkor spotřebitelů. Nicméně stojí za povšimnutí, že členským zemím je dána větší flexibilita, která může vést k nestejným výsledkům z těchto opatření. Tyto výsledky se pak mohou lišit stát od státu. Konečně bych také rád upozornil na skutečnost, že vzhledem k nejistotě ohledně dopadu těchto opatření bychom měli zůstat ostražití, a proto podpořit povinnost Komise podávat o této záležitosti hlášení jak Evropskému parlamentu, tak Radě.

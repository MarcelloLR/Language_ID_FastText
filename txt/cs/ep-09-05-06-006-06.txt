<CHAPTER ID="006-06">
6. Těhotné zaměstnankyně (
<SPEAKER ID="175" NAME="Edite Estrela" LANGUAGE="PT">
Paní předsedající, ráda bych požádala služby, aby zohlednily skutečnost, že pro všechny pozměňovací návrhy je původní verzí verze portugalská.
<P>
Za druhé bych ráda požádala, abychom změnili pořadí hlasování a abychom v zájmu soudržnosti hlasovali o pozměňovacím návrhu výboru 43 před pozměňovacím návrhem 83.
<P>
Rovněž bych ráda zdůraznila, že směrnice, kterou se chystáme pozměnit, je 17 let stará a jednoznačně zastaralá. Revidovaná směrnice nevstoupí v platnost dříve než na konci příštího volebního období. Jinými slovy, tvoříme právní předpisy pro budoucnost, nikoli pro současnost.
<P>
Především však tvoříme právní předpisy pro dobro občanů, a dáváme jim tak další důvod k účasti v červnových volbách.
<P>
Na závěr chci proto požádat své kolegy poslance, aby mou zprávu podpořili.
<SPEAKER ID="176" NAME="Astrid Lulling">
jménem skupiny PPE-DE. - (FR) Paní předsedající, v této chvíli máme k této zprávě 89 pozměňovacích návrhů. Je to zcela chaotické a hlasování, které má proběhnout, nám neumožní vést skutečně objektivní diskusi s Radou a s Komisí. Těchto 89 pozměňovacích návrhů je navzájem zcela neslučitelných. Navrhuji, abychom zprávu vrátili výboru, protože, jak řekla paní Estrelaová, máme na to dostatek času.
<P>
(Hlasitý potlesk)
<SPEAKER ID="177" NAME="Předsedající">
Paní Lullingová, mohla byste mi laskavě potvrdit, zda předkládáte tuto žádost jménem své politické skupiny, či nikoli?
<SPEAKER ID="178" NAME="Astrid Lulling">
jménem skupiny PPE-DE. - Ano, paní předsedající, nikdy nedělám nic, co by nebylo jménem politické skupiny!
<P>
(Smích a potlesk)
<SPEAKER ID="179" NAME="Edite Estrela" AFFILIATION="PSE">
(PT) Paní předsedající, vracet tuto zprávu nebo její návrh zpět výboru je nesmyslné, protože byla projednána všemi skupinami. Lze předpokládat, že ji podporuje většina této sněmovny. Byla rovněž projednána s Komisí a s Radou.
<P>
Lidé mají přirozeně různé názory. Víme, že Rada pod českým předsednictvím bohužel k podpoře rovného postavení mužů a žen zaujala velmi konzervativní postoj.
<P>
Žádám proto sněmovnu, aby hlasovala pro návrh a podpořila mou zprávu, protože tím může dát občanům další důvod k tomu, aby hlasovali ve volbách do Evropského parlamentu.

<CHAPTER ID="005">
Prohlášení předsedajícího
<P>

<SPEAKER ID="078" NAME="Elizabeth Lynne" AFFILIATION="ALDE">
Pane předsedající, ráda bych jen oznámila, že písemné prohlášení 0054/2009 o přepravě koní na porážku v Evropské unii dosáhlo požadovaného množství podpisů. Chtěla bych poděkovat všem, kteří je podepsali. Je to pro nás skvělá zpráva.
<P>

<SPEAKER ID="079" NAME="Předsedající">
Vážení kolegové, dnešek je 20. výročím propuštění Nelsona Mandely z vězení v Jihoafrické republice po 27 letech jeho doživotního trestu vyneseného režimem v roce 1984.
<P>
(Potlesk)
<P>
Jak jistě víte, pan Mandela byl prvním držitelem Sacharovovy ceny, když Parlament tuto cenu v roce 1988 ustavil.
<P>
Při připomenutí tohoto 20. výročí propuštění Nelsona Mandely z vězení Jerzy Buzek, předseda Evropského parlamentu, řekl: "Nelson Mandela je inspirací a zůstává v srdcích a myslích mnoha lidí v celé Evropě, Africe a na celém světě. Jméno Nelsona Mandely bude navždy spjato s bojem za svobodu, spravedlnost a demokracii. Statečnost Nelsona Mandely při prosazování integrity v demokratickém životě, lidských právech a usmiřování bývalých protivníků je pro nás největším vzorem, který je hoden následování a napodobování.
<P>
(Potlesk)
<P>
Mandelův neutuchající boj a charitativní činnost namířené proti HIV/AIDS znamenají, že zůstává paprskem naděje pro miliony lidí na celém světě.
<P>
Po dvaceti letech si stále připomínáme Mandelovo heslo, že vše je v našich rukou."
<SPEAKER ID="080" NAME="Michael Cashman (S&amp;D">
), předsedající delegace pro vztahy s Jihoafrickou republikou. - Pane předsedající, promluvím velmi krátce, protože nechci plénum zdržovat.
<P>
Jak jste správně řekl, před 20 lety byl Nelson Mandela propuštěn z vězení po 27 letech politického žaláře. Svět byl svědkem jeho posledního kroku na cestě ke svobodě. Byl to den, který změnil Jihoafrickou republiku a pravděpodobně i celý svět. Byl zakladatelem nové moderní Jihoafrické republiky. Že to provedl bez hněvu, zášti nebo hořkosti, je dokladem toho, že je státníkem, který mnohé jiné o hlavu převyšuje. Domnívám se, že je živoucím dokladem toho, že vlastní minulost nás buď uvězňuje, nebo osvobozuje. Svým osvobozením osvobodil zemi, vykázal apartheid na smetiště dějin a přivedl Jihoafrickou republiku k mnohonárodnostní demokracii. Vzdáváme mu poctu.
<P>
(Potlesk)

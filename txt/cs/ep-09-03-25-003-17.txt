<CHAPTER ID="003-17">
17. Dohoda o hospodářském partnerství ES/CARIFORUM (
<SPEAKER ID="127" NAME="David Martin">
zpravodaj. - Paní předsedající, vím, jak se kolegové mají k obědu - nebo je to naopak, nejsem si jistý - ale stačí mi pouze dvě minuty.
<P>
V pondělí večer jsme se zabývali velice důležitou otázkou, zda můžeme udělit souhlas, pokud jde o CARIFORUM Komise a Rada příslíbily - a je třeba zdůraznit, že příslib učinily oba orgány - že splní své závazky pomoci ve smyslu kvality této pomoci a její včasnosti. Ujistily nás, že nic z toho, co bude obsaženo v dohodě o hospodářském partnerství, nebude mít vliv na přístup těchto zemí k léčivům. Dále nás ujistily, že použití doložky nejvyšších výhod neovlivní za žádných okolností obchod Jih-Jih a že pětiletý přezkum na konci první fáze této dohody o hospodářském partnerství bude skutečným přezkumem, který bude zohledňovat rozvojové cíle.
<P>
Na základě těchto slibů - a samozřejmě za podmínky, že budou tyto závazky nyní zaneseny do zápisu z jednání Parlamentu a že Rada i Komise přislíbí, že je budou ctít a budou se jimi řídit - se domnívám, že tato sněmovna - se silnou podporou většiny - může dnes souhlas s dohodou o hospodářském partnerství s karibskými zeměmi udělit.
<P>
Chtěl bych poděkovat komisařce Ashtonové za její skvělou spolupráci v této záležitosti, za pružnost, kterou prokázala, a za její zájem. Skutečnost, že je zde dnes přítomna hlasování, vyjadřuje mnohé. Toto hlasování bylo plánováno na úterý. Vím, že měla dnes být jinde a že zrušila tuto svou důležitou účast kvůli tomu, aby se mohla zúčastnit hlasování zde v Parlamentu. Chci poděkovat paní komisařce za spolupráci a poslance požádat, aby při hlasování souhlas udělili.
<SPEAKER ID="128" NAME="Helmuth Markov" AFFILIATION="GUE/NGL">
(DE) Paní předsedající, dámy a pánové, je to procesní námitka. Rád bych citoval z dopisu, který mi jako předsedovi Výboru pro mezinárodní obchod zaslal předseda Pöttering. Neobávejte se, nebudu číst celý dopis.
<P>
"Výklad článku 47 výborem AFCO, na který se odvoláváte, byl oznámen na zasedání Parlamentu dne 18. února 2009, a vzhledem k tomu, že k němu nebyly vzneseny žádné námitky, považuje se za přijatý. [...] Návrhy týkající se dvou dohod o hospodářském partnerství [tj. zpráv Davida Martina a Eriky Mannové] byly formálně oznámeny a Vašemu výboru [tj. Výboru pro mezinárodní obchod] postoupeny až na zasedání dne 19. února 2009. U těchto dvou postupů ani v jakémkoli dalším postupu nebude už možné v souvislosti s uvedeným výkladem článek 47 použít."
<P>
(DE) Všechny odkazy na článek 47 je proto třeba vypustit. Týká se to krycího listu dokumentu i jeho obsahu a dále strany se stanovisky, s postupy a poslední strany Výboru pro mezinárodní obchod. Chtěl bych, aby to bylo zaznamenáno do zápisu.
<SPEAKER ID="131" NAME="Předsedající">
- Děkuji vám, pane Markove. Musím opravdu tuto sněmovnu informovat, že došlo k opravě ve všech jazykových verzích této zprávy a k vypuštění odkazu na článek 47. To, co jste řekl, bude tedy vyřešeno. Zdá se, že panuje v této věci shoda, a tak můžeme pokračovat.

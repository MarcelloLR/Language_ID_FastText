<CHAPTER ID="007-14">
14. Pokračování Lamfallussyho postupu - budoucí struktura dohledu (
<P>
- Před hlasováním o bodu 2 písm. c) přílohy:
<SPEAKER ID="115" NAME="Ieke van den Burg">
spoluzpravodajka. - Pane předsedající, vzhledem k aktuálnímu vývoji jsme posílili text ústním pozměňovacím návrhem týkajícím se systému záruk vkladů, takže zní: "Výbory 3. úrovně Lamfalussyho procesu mohou přijímat rozhodnutí na základě spravedlivého...." Omlouvám se, to není ono.
<P>
Tento pozměňovací návrh se týká hlasování kvalifikovanou většinou ve výborech 3. úrovně. Tento text odpovídá tomu, co by se mělo udělat, aby se zaručilo, že hostitelské členské státy se budou významně podílet na kontrole mezinárodních skupin, a zní: "Výbory 3. úrovně Lamfalussyho procesu přijímají rozhodnutí na základě spravedlivého a přiměřeného systému hlasování kvalifikovanou většinou, který zohledňuje relativní velikost finančního odvětví a HND každého členského státu a systémový význam finančního odvětví pro daný členský stát." Dále je to tentýž text.
<SPEAKER ID="116" NAME="Předsedající">
Paní van den Burgová, pokud se nemýlím, mám dojem, že jste nepřečetla správný text.
<SPEAKER ID="117" NAME="Ieke van den Burg">
spoluzpravodajka. - Pane předsedající, je to ten druhý. Opravdu šlo o systém záruk za vklady. Snažili jsme se stávající text posílit dodáním požadavku, aby tato předpisy v Evropské unii "byly neprodleně přezkoumány, aby se zamezilo rozdílům mezi úrovní záruky za vklady v členských státech, což by mohlo dále zvýšit volatilitu a podlomit finanční stabilitu místo zvýšení bezpečnosti a důvěry vkladatelů". Dále zde stojí, že by se pro finanční instituce měly zaručit stejné podmínky. Omlouvám se.
<P>
(Parlament schválil přijetí obou ústních pozměňovacích návrhů.)
<P>
- Před hlasováním o pozměňovacím návrhu 8:
<SPEAKER ID="119" NAME="Daniel Dăianu">
spoluzpravodaj. - Pane předsedající, zdá se nám vhodné předložit tento pozměňovací návrh, mimo jiné proto, abychom reagovali na horečnou snahu členských států zachránit bankovní systém, která však není koordinovaná. Pozměňovací návrh zní: "vzhledem k tomu, že zvyšující se přeshraniční povaha bankovnictví v Evropě, potřeba koordinované reakce na nepříznivé krize a potřeba účinně se zabývat systémovými riziky vyžadují co nejvíce zmírnit rozdíly ve vnitrostátní úpravě členských států; vzhledem k tomu, že existuje potřeba překonat studie provedené Komisí v tomto ohledu a co nejdříve změnit směrnici 94/19/ES, aby byl zajištěn stejný rozsah ochrany bankovních vkladů napříč Evropskou unií za účelem zachování finanční stability, důvěry vkladatelů a zamezení narušení hospodářské soutěže".
<P>
(Parlament schválil přijetí ústního pozměňovacího návrhu)

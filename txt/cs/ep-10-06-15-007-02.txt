<CHAPTER ID="007-02">
2. Uvolnění prostředků z Evropského fondu pro přizpůsobení se globalizaci: ES/Comunidad Valenciana (
<P>
- Před hlasováním:
<SPEAKER ID="154" NAME="Barbara Matera">
zpravodajka. - (IT) Pane předsedající, dámy a pánové, v kontextu současné hospodářské krize je jedním z největších problémů, s nímž se rozvinuté ekonomiky musejí potýkat, problém nezaměstnanosti, hrozba, která v oblasti eurozóny dosáhla znepokojivé výše 10 %.
<P>
Evropské orgány a především Evropská komise ve svém návrhu rozpočtu na rok 2011 zavedly sérii opatření na podporu hospodářské obnovy, včetně posílení Evropského fondu pro přizpůsobení se globalizaci, k němuž jsem zpravodajkou a s nímž jsou spojeny čtyři důležité požadavky týkající se uvolnění prostředků fondu, o kterých máme nyní hlasovat.
<P>
Domnívám se tedy, že postupy pro uvolnění prostředků z tohoto fondu by měly být zjednodušeny, aby bylo možné rychle pomoci zaměstnancům, jejichž společnost byla postižena hospodářskou krizí a kterých se dotkly přesuny, k nimž v jejich společnosti došlo. Naléhavě proto žádám své kolegy poslance, aby tento fond v jednotlivých členských státech podporovali.

<CHAPTER ID="008">
Vysvětlení hlasování
<P>
Ústní vysvětlení hlasování
<SPEAKER ID="154" NAME="Bernard Wojciechowski" AFFILIATION="IND/DEM">
(PL) Pane předsedající, nové druhy trestné činnosti a specializovaná zločinná spolčení mezinárodní povahy představují pro agentury zaměřené na jejich stíhání a umístění v členských státech obrovskou výzvu.
<P>
Účinné stíhání pachatelů a boj proti nejznepokojivějším případům porušování zákonů není možné bez vytvoření odpovídajících nástrojů, které může policie využívat, aby prosazovala právo. V případě problému jako je přeshraniční trestná činnost, je nezbytná rychlá výměna informací mezi úřady v jednotlivých zemích, jestliže mají být pachatelé trestné činnosti identifikováni a jestliže má být tato činnost koordinovaná. Databáze DNA a digitální záznamy otisků prstů jsou velmi důležitým nástrojem v boji proti trestné činnosti. Umožňují, aby byl pachatel identifikován bez ohledu na to, kde byl trestný čin spáchán.
<P>
Zpráva paní Dührkop Dührkopové o posílení spolupráce mezi agenturami zaměřenými na stíhání trestné činnosti v boji proti terorismu a přeshraniční trestné činnosti je hodnotnou iniciativou, která posiluje činnost vedoucí k větší bezpečnosti NÁS občanů, která byla zahájena v roce 2005 Prümskou smlouvou.
<SPEAKER ID="155" NAME="Syed Kamall" AFFILIATION="PPE-DE">
Pane předsedající, jak víme, tato zpráva požaduje rozšíření Prümské smlouvy i na boj proti přeshraničním terorismu. Všichni souhlasíme s potřebou bojovat proti terorismu. To je jasné i bez řečí. Všichni souhlasíme s potřebou přeshraniční spolupráce. Prümská smlouva je ale o sdílení údajů bez ohledu na obavy o ochranu a bezpečnost takových údajů. Soudě podle novinových článků o poctivosti policejních sil v některých členských státech bychom se měli všichni takového sdílení údajů obávat.
<P>
Stávající obsah zprávy by ve skutečnosti porušoval občanské svobody v otázce práv občanů v rámci EU, protože sběr a poskytování údajů o DNA jiným členským státům EU by bylo poprvé povinné.
<P>
Náměsíčně se blížíme k Evropě, která má podobu "velkého bratra", zatímco naši politici postávají zbytečně stranou. To byl důvod proč jsme hlasovali proti této zprávě.
<SPEAKER ID="157" NAME="Czesław Adam Siekierski" AFFILIATION="PPE-DE">
(PL) Pane předsedající, úloha veřejného ochránce práv vzrůstá zejména v souvislosti s řešeními a výzvami Lisabonské smlouvy a Listiny základních práv. Chceme budovat Evropu pro občany, Evropu, která bude vzorem dodržování lidských práv a respektu, kontaktní postupy a také postupy spolupráce mezi občany a veřejným ochráncem práv by měly být usnadněny. Doba potřebná na přešetření záležitostí na úrovni veřejného ochránce práv by měla být snížena na naprosté minimum.
<P>
Rád bych rovněž upozornil na zásady spolupráce mezi vnitrostátními ochránci práv a evropským veřejným ochráncem práv, které fungují na zásadě subsidiarity. Rozdělení rolí a úkolů zlepší účinnost obou těchto subjektů.
<SPEAKER ID="159" NAME="Milan Gaľa" AFFILIATION="PPE-DE">
(SK) Zprávu mého pana kolegy poslance Adamoua o dárcovství orgánů a transplantacích jsem při hlasování podpořil. Je potřeba řešit problém nedostatku orgánů pro transplantace v Evropě, který je hlavním faktorem ovlivňujícím transplantační programy.
<P>
V Evropě je téměř 60 000 pacientů, kteří čekají na transplantaci. Úmrtnost v průběhu čekání na transplantaci srdce, jater nebo plíce se pohybuje v rozmezí od 15 % do 30 %. Podle průzkumu Eurobarometru z roku 2006, chce po své smrti darovat orgány na transplantaci 56 % Evropanů. Je třeba vyzvat lidi, aby hovořili o dárcovství orgánů a seznámili se svými úmysly své příbuzné. Rovněž je třeba zlepšit osvětu ze strany zdravotnických odborníků.
<P>
Ze statistik vyplývá, že až 81 % občanů členských států Evropské unie podporuje používání průkazů dárců orgánů, aby byla identifikace dárců usnadněna. Navzdory tomu má v současnosti takový průkaz pouze 12 % Evropanů. Podporuji iniciativu Komise, která směřuje k vytvoření evropského průkazů dárců orgánů.
<SPEAKER ID="160" NAME="Bernard Wojciechowski" AFFILIATION="IND/DEM">
(PL) Pane předsedající, lidský život a zdraví představují pro osoby odpovědné v členských státech za zdravotnické služby největší hodnotu. Všechny kroky, jejichž cílem je ochrana života a zdraví, by se měly v Evropském parlamentu setkat se zřetelným souhlasem.
<P>
Transplantologie je jedním z nejrychleji se rozvíjejících odvětví lékařství. Tisíce lidí získávají šanci vrátit se zpět do života, jak se říká, šanci podruhé se narodit. Počet transplantací prováděných v Evropské unii ve vztahu k počtu lidí, kteří na ně čekají, je stále nedostatečný a mnoho pacientů, kteří čekají na transplantát, zemře ještě před operací právě z důvodu nedostatku orgánů.
<P>
Činnost zaměřená na zvyšování počtu vykonaných transplantací je obzvláště důležitá. Jednou z metod, jak to provádět je podporovat transplantologii před veřejností a povzbuzovat případné dárce, aby vyjádřili svůj souhlas s tím, že jim mohou být po smrti odebrány orgány. Je rovněž důležité zavést a sledovat rozsáhlý systém, který by kontrolovat provedené transplantace, aby se tak mohlo bojovat proti strašnému fenoménu nelegálního obchodu s orgány, což není doménou pouze chudých regionů světa.
<P>
Podle mého názoru je zpráva pana Adamoua významným signálem vůči členským státům, které zdůrazňují závažnost tohoto problému.
<SPEAKER ID="161" NAME="Czesław Adam Siekierski" AFFILIATION="PPE-DE">
(PL) Pane předsedající, hlasoval jsem ve prospěch této zprávy, protože toto je výjimečně důležitý i když složitý problém. Prohlášení ochoty darovat po smrti orgány na účely transplantace je darem života; zachraňuje to životy jiných lidí; je to něco, co má pro lidstvo výjimečnou hodnotu.
<P>
Mělo by být zdůrazněno, že mezi nedostatkem orgánů a nelegálním obchodem s orgány existuje spojitost. Nedostatek orgánů někdy nutí lidi překračovat zákon a získat orgán nelegálně, aby si zachránili život. Toto je jak etický a morální problém, tak i problém právní.
<P>
Vysoké požadavky na kvalitu a bezpečnost v oblasti dárcovství a odnímání, testování, uchovávání a přepravy orgánů jsou zcela mimo diskusi, protože představují základ úspěchu transplantace.
<P>
Na závěr si musíme uvědomit, že musí být prováděna účinná informační politika na úrovni EU, která by zvyšovala povědomí občanů o tomto tématu. Daný problém by měl být pro členské státy základní výzvou. Na závěr chci říci, že problém, o kterém zde dnes hovoříme vyžaduje odpovídající diskusi, další výzkum a také řešení morálních a etických otázek.
<SPEAKER ID="162" NAME="Zuzana Roithová" AFFILIATION="PPE-DE">
(CS) Děkuji kolegům, že podpořili všechny návrhy Evropské lidové strany týkající se jak Europolu, tak výzkumu. Byli jsme rozčarováni, že Europol podcenil sledování mezinárodního obchodu s lidskými orgány. I v Evropě se ztrácejí děti kvůli orgánům a nejen Čína, ale i Moldávie je zemí, kde se vykupují orgány lidí, aby se pak za vysoké ceny prodávaly Evropanům na černém trhu, a proto samozřejmě Europol musí monitorovat tuto situaci. Mezinárodní turistice za transplantacemi nezabráníme, pokud se nezlepší koordinace transplantačních programů v Unii. Tomu musí předcházet dohoda o jednotném postupu, pokud jde o informovaný souhlas s darováním orgánů. Považuji za neetické a neodpovědné rovněž pokusy s přenosem lidských zárodků. Naopak klinický výzkum na dospělých kmenových buňkách dosahuje výborné výsledky při náhradách tkání, např. srdce. A není v konfliktu s úctou k jedinečnosti člověka. Naše zpráva je silný signál pro Komisi, která nám brzy předloží návrh nové závazné směrnice.
<SPEAKER ID="163" NAME="Mairead McGuinness" AFFILIATION="PPE-DE">
Pane předsedající, vzhledem k tomu, že budu hovořit o zprávě týkající se dárcovství orgánů, ráda bych vzdala poctu mému bývalému asistentovi Jamesi Sullivanovi, který dne 10. února tragicky zemřel, jak mnozí z vás jistě víte.
<P>
Dne 8. února hovořil James a Aoife, další asistent, v naší kanceláři o předpokládaném svolení k dárcovství a shodli se na tom, že kdyby se některému z nich něco stalo - oba mladí lidé - darovali by své orgány. Netušili jsme, že tatáž noc skončí pro Jamese tak tragicky a že v neděli bude odpojen od podpůrných přístrojů. Tato pocta Jamesovi náleží, protože v Evropské unii jsou lidé, kteří žijí díky jeho velkorysosti. Pro jeho rodiče Ednu a Toma z Corku v Irsku, kteří oplakávají jeho odchod a nikdy se nedokáží s touto ztrátou vyrovnat, je jedinou nadějí, na kterou se mohou upínat to, že James tu s námi sice již není, ale díky jeho velkorysosti mohou žít jiní.
<P>
Je zřejmé, že tato zpráva má pro naši kancelář velmi osobní význam a já ji plně podporuji.
<SPEAKER ID="164" NAME="Zdzisław Zbigniew Podkański" AFFILIATION="UEN">
(PL) Pane předsedající, dárcovství a transplantace orgánů je jedním ze základních problémů vyžadujících zvážení a konsensus jak v rámci Evropské unii, tak i mimo ni. Na jedné straně zde máme desítky tisíc lidí čekajících na transplantaci. Na druhé straně zde máme závažný lékařský, právní a eticko-morální problém.
<P>
Všichni souhlasíme s tím, že musí být vyvinut účinný transplantační systém. Transplantační systém se nemůže stát hospodářskou kategorií a vést tak k obchodování s orgány jako se zbožím na vnitřním trhu. Kdyby se to mělo stát, vznikla by zde zločinná spolčení, která by se snažila využít chudoby a tísně a prohlubovala by vykořisťování těchto lidí zejména v regionech postižených vysokou mírou nezaměstnanosti, bídou a hladem.
<SPEAKER ID="165" NAME="Předsedající">
Pane Heaton-Harrisi, co se týče významu zkratky GNSS, máme zde nyní dvě možnosti: jedna je "družicový navigační systém Galileo" a druhá je "globální družicový navigační systém". Kterou z nich upřednostňujete, pane Heaton-Harrisi?
<SPEAKER ID="167" NAME="Christopher Heaton-Harris" AFFILIATION="PPE-DE">
Pane předsedající, víte, nikdy předtím jsem neměl na tomto místě takovou pravomoc! Myslím, že bych si zvolil výraz "britský" - ale ne, budeme stát za výrazem "globální!. Jsem si jistý, že je to výraz "globální". Chtěl jsem to zmínil ve vysvětlení hlasování v případě mojí agentury.
<P>
O udělení absolutoria Komisi budu nyní hovořit pouze minutu. Pokaždé od doby, co se účastním tohoto shromáždění, jsem hlasoval proti udělení absolutoria Evropské komisi. Uznávám, že Komise udělala spoustu práce pro to, aby se pokusila roztřídit své vlastní účty. Tato práce však probíhala prostřednictvím systémů a ne prostřednictvím kultury, která funguje v rámci Evropské komise. Do současnosti funguje stále v Evropské komisi kultura typu "sklopme hlavy a nepodávejme zprávy o našich přestupcích". Příležitostně se všichni setkáváme s lidmi, kteří pracují v Komisi a kteří nám říkají zákulisní informace o věcech, které by se v Komisi neměly stávat, ale již je nezveřejní ani neohlásí vedoucím jejich generálních ředitelství.
<P>
Vím, že toto shromáždění nemá rádo, když je udělení absolutoria zamítnuto. Je to velká chyba, protože zde nelze vyvodit žádné politické důsledky. V předchozích sedmi letech jsme vždy předložili právní stanovisko. Jak jsem řekl, hlasoval jsem proti a budu v tom zde pokračovat, dokud budu moci.
<SPEAKER ID="169" NAME="Astrid Lulling" AFFILIATION="PPE-DE">
Pane předsedající, hlasovala jsem pro udělení absolutoria Evropskému parlamentu za rok 2006, ale proti problematickému usnesení, které ho doprovázelo, protože obsahuje komentáře a otázky, které uvádějí věci, jež jsou zřejmé (odstavec 58) nebo neprosazují hodnoty, jež považuji za důležité (odstavec 65). Uvažujme nad tím, že většina poslanců tohoto Parlamentu právě odhlasovala, že nebudou moci zaměstnávat své manžely či manželky, ale, ale budou moci zaměstnávat své milence, milenky a mladé milence. Osobně nikoho takového nemám, ale chtěla bych jen zdůraznit, jak je to absurdní.
<P>
Při svém předchozím výstupu jsem se snažila napravit nepřesná tvrzení o dobrovolném důchodovém fondu, stejně jako se o to snažil během celého postupu předseda fondu. Bohužel to nemělo žádný význam.
<P>
V odstavci 71 kritizuje autor skutečnost, že do dne 15. března 2008 fond nezaktualizoval své akruální výpočty vztahující se ke konci prosince 2007. Kromě toho, že je pro zprávu na rok 2006 nesmyslné požadovat předložení účetní závěrky na rok 2007, mohu autory uklidnit. Aktualizace pro rok 2007 byla provedena, ale nejprve bude předložena správní radě fondu, kterou představuje lucemburská nezisková organizace. Pane předsedající, ještě bych ráda dodala, že mýlit se je lidské, ale setrvávat v omylu je ďábelské. Protože nejsem ďábelská, hlasovala jsem proti.
<SPEAKER ID="170" NAME="Titus Corlăţean" AFFILIATION="PSE">
(RO) V oddílu I - Evropský parlament zprávy pana Pomés Ruize jsem hlasoval ve prospěch pozměňovacího návrhu, který zakazuje poslancům Evropského parlamentu zaměstnávat rodinné příslušníky. Jsem přesvědčen, že to toto znění je správné a vítám skutečnost, že ho plénum Evropského parlamentu přijalo.
<P>
Důvody jsou velmi jednoduché: v některých členských státech Evropské unie včetně země, odkud pocházím, tedy Rumunska, se vede rozprava ohledně věrohodnosti parlamentních institucí a dokonce i parlamentů.
<P>
Myslím, že tento postoj je správný, zejména protože, a dám vám příklad, do kterého lze zahrnout i zemi, odkud pocházím, tedy Rumunsko, samotná hlava státu si často vytyčila politický cíl učinit parlament a parlamentní činnost méně věrohodnými prostřednictvím zviditelňování chyb a citlivých záležitostí spojených s činností poslanců.
<SPEAKER ID="171" NAME="Christopher Heaton-Harris" AFFILIATION="PPE-DE">
Hlasoval jsem proti udělení absolutoria Parlamentu s ohledem na mnoho tiskových zpráv, které vyplývaly ze zprávy o interním auditu vypracované službami Parlamentu. Tato zpráva již musí být zveřejněna a dostat se do veřejné sféry. Zpráva uvádí, že jsou zde určité problémy ve způsobu, jakým poslanci využívají své různé příspěvky.
<P>
Myslím, že jako poslanci bychom měli být všichni co nejotevřenější a nejtransparentnější. Nejlepší způsob, jak se zprávou naložit by bylo ji zveřejnit, protože pak by si lidé uvědomili, že se nejedná o miliony liber, ale o velmi malou částku peněz - i v tomto případě je ale stále vhodné poslance, kteří systém zneužívají, stíhat, kontrolovat, dělat jim značné potíže a nechat je soudit, ale není to tak špatné, jak si o nás široká veřejnost myslí.
<P>
Hlasoval jsem tedy proti, protože si myslím, že bychom měli tuto zprávu zveřejnit. Doufám, že služby Parlamentu se budou v budoucnu snažit o maximální transparentnost a zveřejňování informací, až budou předsedovi Parlamentu radit v případě budoucích zpráv.
<SPEAKER ID="173" NAME="Christopher Heaton-Harris" AFFILIATION="PPE-DE">
Pane předsedající, vysvětlení hlasování jsem mohl poskytnout ke každé agentuře, ale v skutečnosti jste to udělal za mě během hlasování. Nyní existuje tolik agentur, že ne všichni z nás vědí jaké a co dělají. Jsem vskutku překvapen, že někdo z tohoto shromáždění kromě těch, kdo zasedají v příslušném výboru, věděl co dělá Evropský úřad pro dohled nad GNSS nebo dokonce jaký byl jeho rozpočet. Mám velké obavy, že některé z agentur, u nichž jsme hlasovali o udělení absolutoria, ve skutečnosti nemají právní základ, dokud nebude Lisabonská smlouva schválena všemi členskými státy. Zajímalo by mě například z čeho vychází právní základ Evropské agentury pro základní práva.
<P>
Schvalujeme tedy účetní závěrku agentur, které nemají právní základ, a nikoho to nijak obzvlášť nezajímá. Tuto skutečnost shledávám jako značně nespokojivou. Myslím, že pro evropského daňového poplatníka by to bylo značně matoucí, a s radostí jsem hlasoval proti udělení absolutoria těmto agenturám, protože myslím, že jsou protidemokratické. Myslím, že pokud máme převzít odpovědnost za věci, které děláme, mělo by to být uděláno zde na tomto shromáždění a neměli bychom přesouvat pravomoci na nezávislé agentury, nad kterými řádně nedohlížíme.
<SPEAKER ID="175" NAME="Carlo Fatuzzo" AFFILIATION="PPE-DE">
(IT) Pane předsedající, dámy a pánové, od té doby, co jsem již při každém hlasování neprezentoval vysvětlení hlasování, jsem se zde zřejmě stal neznámou tváří, protože jsem žádal, zda mohu vysvětlit důvody mého hlasování a úředník si to zaznamenal, ale nebyl jsem k tomu vyzván. Možná nevěděl, kdo jsem. Pane předsedající, jste nejlepší ze všech místopředsedů a já bych vám za to rád poděkoval, protože jste mi umožnil sdělit skutečnost, že jsem velice nakloněn zprávě Marian Harkinové, která zdůrazňuje důležitost dobrovolnictví v Evropské unii.
<P>
Víte, že starší lidé a důchodci mají spoustu volného času a mnozí z nich ho využívají k tomu, aby pomohli svým sousedům a jiným lidem v Evropě i jinde. Jsem potěšen, že Komise byla vyzvána k tomu, aby k programu Mládež v akci připojila také program Senioři v akci, jak jsem již říkával v tomto Parlamentu po několik let, takže jsem rád, že mohu říci, že pro oblast dobrovolníků a seniorů jsou konečně v Evropském parlamentu dělány dobré věci.
<SPEAKER ID="176" NAME="Předsedající">
Velice vám děkuji pane Fatuzzo. Přejete si, aby byla vaše poznámka, že jsem nejlepší místopředseda, zaznamenána do zápisu ze zasedání? Dobrá, pokud na tom trváte, bude to do zápisu zaznamenáno.
<P>
Písemné vysvětlení hlasování
<SPEAKER ID="179" NAME="Jan Andersson, Göran Färm, Inger Segelström a Åsa Westlund  " AFFILIATION="PSE">
písemně. - (SV) Hlasovali jsme pro přijetí zprávy, neboť posílení a zlepšení účinnosti spolupráce členských států v boji proti terorismu a přeshraniční trestné činnosti má zásadní důležitost. Zpráva Parlamentu zlepšuje ve srovnání s německou iniciativou formulaci občanských práv s vysokou mírou ochrany osobních údajů. To je pozitivní. Naneštěstí zpráva obsahuje formulace o zpracování konkrétních údajů, týkajících se rasového a etnického původu atd. a pravomocí zahraničních představitelů zatýkat a vyslýchat během společných operací. Usilovně jsme se ve výboru snažili zmíněné skutečnosti z této zprávy odstranit, nebyli jsme však bohužel úspěšní.
<SPEAKER ID="998" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro přijetí zprávy paní Dührkop Dührkopové, která po změnách podpořila iniciativu Spolkové republiky Německo za účelem přijetí rozhodnutí Rady o realizaci rozhodnutí o posílení přeshraniční spolupráce, zejména v boji proti terorismu a přeshraniční trestné činnosti.
<P>
Rád bych pogratuloval Německu k jeho iniciativě, která spočívá v zajištění toho, aby členské státy zachovávaly společné technické specifikace v souvislosti se všemi dotazy a odpověďmi spojenými s vyhledáváním a srovnáváním profilů DNA, daktyloskopických údajů (zobrazení otisků prstů, dlaní atd.) a údajů o registraci vozidel.
<P>
Podporuji vyjádření zprávy, že údaje o rasovém a etnickém původu, politických názorech, náboženském či filosofickém přesvědčení, příslušnosti ve stranách nebo odborech, sexuální orientaci nebo zdraví by měly být zpracovávány jen v případě, kdy je to bezpodmínečně nutné a přiměřené z hlediska účelu konkrétního případu a v souladu s konkrétními ochrannými opatřeními.
<SPEAKER ID="180" NAME="Philip Bradbourn  " AFFILIATION="PPE-DE">
písemně. - Konzervativci hlasovali proti této zprávě, protože rozšiřuje zásady iniciativy z Prümu do dalších oblastí, jež by mohla spíše řešit mezivládní spolupráce, a nikoli harmonizace. Zpráva požaduje jednotnou právní praxi na evropské úrovni, jež je zcela v rozporu s právními systémy zavedenými ve Spojeném království. Zpráva rovněž požaduje postupy, jako je povinné sdělování údajů o DNA jiným členským státům bez ohledu na to, zda je dotyčná osoba obviněná nebo podezřelá ze spáchání trestného činu a stíhání ze strany zahraničních policejních sil, které budou mít pravomoc zahájit sledování, zatýkat a vyslýchat jednotlivce, což je porušením občanských svobod.
<SPEAKER ID="181" NAME="Charlotte Cederschiöld, Christofer Fjellner, Gunnar Hökmark a Anna Ibrisagic  " AFFILIATION="PPE-DE">
písemně. - (SV) Umírněná strana dnes hlasovala pro přijetí zprávy paní Dührkop Dührkopové (PSE-ES) o přeshraniční spolupráci v boji proti terorismu a přeshraniční trestné činnosti. Celkově zprávu podporujeme.
<P>
Nemůžeme však podpořit pozměňovací návrh 3 zpravodajky. Důvodem je, že rozhodně odmítáme veškeré formy zaznamenávání a zpracovávání údajů o rasovém a etnickém původu. I když důvodem tohoto bodu odůvodnění je omezit využívání zmíněných údajů, nemůžeme toto znění podpořit, protože otevírá možnost registrace a zpracování těchto údajů.
<SPEAKER ID="182" NAME="Hélène Goudin a Nils Lundgren  " AFFILIATION="IND/DEM">
písemně. - (SV) Policejní a soudní spolupráce spadá do třetího pilíře, a je proto výhradně mezivládní záležitostí. Červnový seznam podporuje posílenou spolupráci mezi členskými státy v boji proti terorismu a další přeshraniční trestné činnosti. Rozhodnutí v této oblasti by proto neměla být přijímána Evropským parlamentem ani jiným orgánem přesahujícím vládní úroveň.
<P>
Minimální pravidla o přístupu jednotlivce k právní pomoci a pravidla na ochranu osobních údajů stanoví každý členský stát. Základní a rozsáhlou ochranu v této oblasti již poskytuje Evropská úmluva o ochraně lidských práv a základních svobod, kterou podepsaly všechny členské státy. Výměna DNA již funguje v rámci Interpolu.
<P>
Rovněž je třeba vyzdvihnout hledisko ochrany soukromí, které použití DNA vyžaduje. V této souvislosti jsme proto zajedno se stanoviskem zprávy, pokud jde o žádosti o DNA lidí, kteří byli zproštěni obvinění nebo propuštěni.
<P>
Zpráva však v řadě ohledů zachází příliš daleko, když projednává zavedení rámcového rozhodnutí v mnoha oblastech, jakými jsou procedurální záruky a přijetí obecného právního nástroje pokrývajícího celou oblast policejní a soudní spolupráce. Dokonce uvažuje o zřízení společné zásahové skupiny. Vojenské zdroje země jsou přísně vnitrostátní záležitostí a nesmějí být regulovány na úrovni EU. Strana Junilistan se proto rozhodl hlasovat pro nepřijetí zprávy.
<SPEAKER ID="183" NAME="Pedro Guerreiro  " LANGUAGE="PT">
Zpráva je součástí procesu provádění Prümské smlouvy do acquis Společenství. Tato smlouva představuje nedílnou součást sekuritarianismu, který se prosazuje pod záminkou "boje proti terorismu" s cílem posílení přeshraniční spolupráce na úrovni EU v oblasti "boje proti terorismu", přeshraniční trestné činnosti a imigrace.
<P>
Navzdory některým pozměňovacím návrhům, které původní zprávu zlepšují, neopouští zpráva, ani nekritizuje znepokojivý rámec policejní spolupráce (včetně zřízení "společných zásahových skupin" umožňujících policejním silám z jednoho členského státu působit na území jiného členského státu), vytvoření "osobní databáze" (včetně informací o DNA, nebo v případě "potřeby" o politických názorech občana) a snadnější přístup k informačním službám, jež všechny představují skutečné ohrožení práv, svobod a bezpečnostních záruk občanů jednotlivých členských států.
<P>
Nebezpečí, která v sobě skrývá tento proces, ve skutečnosti vyzdvihl samotný evropský inspektor ochrany údajů, který upozorňuje na skutečnost, že takovéto nástroje jsou zaváděny (a to již po nějakou dobu), aniž je řádně zajištěna ochrana osobních údajů občanů.
<P>
Z tohoto důvodu jsme hlasovali proti této zprávě.
<SPEAKER ID="184" NAME="Anna Hedh  " AFFILIATION="PSE">
písemně. - (SV) Rozhodně se domnívám, že boj proti terorismu a přeshraniční trestné činnosti patří k věcem, na nichž by EU měla spolupracovat. Mám však za to, že zpráva obsahuje velmi mnoho formulací, které nemohu podpořit, a proto jsem se rozhodla hlasovat proti jejímu přijetí.
<SPEAKER ID="185" NAME="Véronique Mathieu  " AFFILIATION="PPE-DE">
písemně. - (FR) V reakci na rostoucí zločinnost a hrozby vůči své bezpečnosti musí Evropská unie stanovit dva klíčové cíle. První cíl spočívá ve zvýšení úsilí v boji proti terorismu, který přesahuje hranice a neuznává meze násilí, a proti hrozbám, které představuje. Druhým cílem zůstává ochrana základních práv, na níž je Evropa zbudována.
<P>
Přijetí Prümské smlouvy, kterou navrhlo v roce 2007 Německo, všemi členskými státy představuje potřebné zlepšení policejní spolupráce v rámci EU. Výměna profilů DNA a cenných informací, jako jsou otisky prstů a údaje o registraci vozidel mezi jednotlivými vnitrostátními systémy již pomohlo při řadě pátrání. Od boje proti únosům k mezinárodnímu terorismu, nemluvě o organizování nadnárodních událostí, jsou tato opatření nezbytná.
<P>
Evropská policie však musí bojovat proti trestné činnosti a nikoli vytvářet systém, který podrývá právní stát a destabilizuje demokracii. Dostupnost a využívání osobních údajů se musí řídit evropskými zákony, jež - jak můžeme jen doufat - budou rychle přijaty.
<P>
Tato zpráva je dobrou ilustrací důležitosti rovnováhy mezi využíváním a ochranou údajů.
<SPEAKER ID="186" NAME="Zdzisław Zbigniew Podkański  " AFFILIATION="UEN">
písemně. - (PL) Pane předsedající, hlasoval jsem pro přijetí zprávy o přeshraniční spolupráci, boji proti terorismu a přeshraniční trestné činnosti, neboť se jedná o velmi důležitý problém, který existuje od počátků státnosti.
<P>
Zločinci působící v pohraničních oblastech doposud využívali neochoty států vyměňovat si důvěrné informace, včetně osobních údajů a práva na soukromí. Kromě organizovaného zločinu a zločinců jednajících z vlastního popudu se navíc v nedávné době objevil další významný program, a tím je mezinárodní terorismus.
<P>
Nyní pod záštitou Evropské unie v souladu se zásadou subsidiarity a pomocí pokročilých a bezpečných telekomunikačních prostředků můžeme konečně účinně bojovat proti trestné činnosti a předcházet teroristickým útokům. Díky výměně informací, jakými jsou profily DNA, daktyloskopické údaje a údaje o registraci vozidel, a díky rozsáhlejší policejní a soudní spolupráci můžeme zajistit, aby se zločinci a teroristé necítili bezpečně v žádném z členských států EU a ani mimo ně. Jsem přesvědčen, že je to jedna z priorit, které by se EU měla bezodkladně věnovat.
<SPEAKER ID="187" NAME="Luca Romagnoli  " AFFILIATION="NI">
písemně. - (IT) Pane předsedající, dámy a pánové, hlasoval jsem pro přijetí zprávy Bárbary Dührkop Dührkopové o podnětu Spolkové republiky Německo k přijetí rozhodnutí Rady o provádění rozhodnutí 2007/.../SVV o posílení přeshraniční spolupráce, zejména v boji proti terorismu a přeshraniční trestné činnosti.
<P>
Nové formy trestné činnosti, které se objevily po otevření hranic a rozšíření EU, vyžadují větší spolupráci mezi členskými státy v zájmu omezení trestné činnosti a nezákonné imigrace. Je důležité, aby se tato spolupráce neomezovala jen na sedm zemí, které podepsaly Prümskou smlouvu, ale aby byly - jak navrhuje první pozměňovací návrh zprávy - stanoveny jednotné procedurální záruky na úrovni EU. Jsem přesvědčen, že je velmi důležité, aby byla Evropská unie vybavena takovou mírou ochrany údajů, která bude vysoká a harmonizovaná, a bude proto zajišťovat vymahatelnost práva a účinnou ochranu občanů.
<SPEAKER ID="188" NAME="Daniel Strož  " AFFILIATION="GUE/NGL">
písemně. - (CS) Zpráva, kterou vypracovala paní Bárbara Dührkop Dührkop, o přeshraniční spolupráci v boji proti terorismu a přeshraniční trestné činnosti je velmi závažná ze dvou hledisek: za prvé z hlediska nutného efektivního boje proti uvedeným fenoménům a za druhé z hlediska ochrany občanských práv a svobod. Z tohoto důvodu by měla být posuzována velmi citlivě. Zastavím se u pozměňovacího návrhu č. 4, který by měl Evropský parlament připojit k návrhu předloženému k návrhu rozhodnutí Rady. Mimo jiné zde stojí, že zvláštní kategorie údajů, které se týkají rasového či etnického původu, politických názorů, přesvědčení, členství v politické straně, sexuální orientace nebo zdravotního stavu osob by měly být zpracovány jen tehdy, je-li to zcela nezbytné a přiměřené záměru konkrétního případu a v souladu se zvláštními bezpečnostními opatřeními. Tady vidím značný potenciální problém. Kdo a jakým způsobem bude rozhodovat o tom, co je nezbytné a přiměřené? Jakýsi "velký bratr"? Nebo anonymní policejní úředník, pro kterého může být ochrana lidských práv zcela podružnou věcí? A nakolik je třeba zdravotní stav nebo sexuální orientace osob relevantní pro boj s terorismem? Nejen proto doporučuji návrh zprávy v předložené podobě odmítnout, neboť je zapotřebí mnohem preciznějšího výchozího návrhu.
<SPEAKER ID="997" NAME="Jean-Pierre Audy  " LANGUAGE="FR">
Hlasoval jsem pro přijetí zprávy z vlastní iniciativy paní Jäätteenmäkiové o návrhu rozhodnutí Evropského parlamentu, kterým se mění rozhodnutí o úpravě a obecných podmínkách výkonu funkce veřejného ochránce práv. I veřejný ochránce práv žádal, aby byla tato hlediska rozvinuta.
<P>
Vítám návrh k přijetí statutu veřejného ochránce práv s cílem předejít možným nejasnostem, pokud jde o možnosti veřejného ochránce práv provádět důkladná a nezávislá šetření v případech údajné korupce. Pokud bude zachována profesní mlčenlivost, vítám povinnost úředníků podávat svědectví. Rovněž podporuji skutečnost, že přístup k utajovaným informacím nebo dokumentům, zejména k citlivým dokumentům, by měl podléhat ze strany veřejného ochránce práv stejným pravidlům, jaká platí pro uvedené instituce a orgány.
<P>
Blahopřeji zpravodajce k tomu, že zdůraznila skutečnost, že veřejný ochránce práv ani jeho zaměstnanci nesmí vyzrazovat žádné citlivé informace ani dokumenty, které spadají do oblasti působnosti právní úpravy Společenství o ochraně osobních údajů. Uplatňování těchto pravidel bude muset být sledováno, což nebude jednoduché.
<SPEAKER ID="190" NAME="Ilda Figueiredo  " AFFILIATION="GUE/NGL">
písemně. - (PT) Hlasovali jsme pro přijetí této zprávy, která zkvalitňuje návrhy Evropské komise, i když není ještě zřejmé, co bude přijato. Jak ale říká zpravodajka, k hlasování dojde, jakmile bude zřejmé, co bude přijato.
<P>
V dopise ze dne 11. července 2006 adresovaném předsedovi Pötteringovi žádal evropský ochránce práv, pan Diamandouros, Evropský parlament, aby inicioval úpravu statutu veřejného ochránce práv v řadě ustanovení, která nepovažuje za dostačující, např.: pravomoc zasahovat ve věcech u Soudního dvora Evropské unie: přístup k dokumentům tohoto orgánu; osvědčení úředníků; informace o možné trestné činnosti; spolupráce s mezinárodními orgány v oblasti lidských práv nebo základních práv.
<P>
Některé z těchto otázek již řešil Parlament v roce 2001 na základě iniciativy tehdejšího veřejného ochránce práv, pana Södermana. Parlament tehdy přijal usnesení ze dne 6. září 2001 na základě zprávy Výboru pro ústavní záležitosti, který předložil řadu pozměňovacích návrhů podobných nyní předkládaným návrhům. Tehdy se zdálo, že dohoda s Radou podpořená Komisí je na dosah, jednání však nebyla z důvodu ukončení platnosti mandátu pana Sodermana uzavřena.
<SPEAKER ID="191" NAME="Ian Hudghton  " AFFILIATION="Verts/ALE">
písemně. - Podpořil jsem zprávu paní Jäätteenmäkiové o činnosti veřejného ochránce práv, a zejména vítám změny v povinnostech jednotlivých orgánů poskytovat veřejnému ochránci práv informace potřebné k výkonu jeho činnosti.
<SPEAKER ID="996" NAME="David Martin  " AFFILIATION="PSE">
písemně. - Připojuji se k výzvám paní Anneli Jäätteenmäkiové o přezkum statutu evropského ochránce práv. Opatření navrhovaná ve zprávě zvýší průhlednost EU a měla by být vítána. Hlasoval jsem za přijetí doporučení zprávy.
<SPEAKER ID="995" NAME="Jean-Pierre Audy  " LANGUAGE="FR">
Hlasoval jsem pro přijetí zprávy z vlastní iniciativy pana Adamoua, která vítá sdělení Komise nazvané dárcovství orgánů a transplantace: opatření na úrovni EU a navrhuje integrovaný přístup k zajištění kvality a bezpečnosti orgánů, s cílem zvýšit dostupnost orgánů a předcházet obchodování s orgány.
<P>
Vítám uvedené akce, např.: zlepšení kvality a bezpečnosti, zlepšení dostupnosti orgánů a zvýšení účinnosti a dostupnosti transplantačních systémů spolu se zavedením mechanismů na posílení spolupráce mezi členskými státy a přijetím právního nástroje Společenství, stanovujícího jakostní a bezpečnostní požadavky na dárcovství, odběr orgánů, testování dárců, konzervaci, přepravu orgánů a přidělování orgánů v rámci EU, a vyčleněním zdrojů potřebných ke splnění těchto požadavků.
<SPEAKER ID="193" NAME="Charlotte Cederschiöld, Christofer Fjellner, Gunnar Hökmark a Anna Ibrisagic  " AFFILIATION="PPE-DE">
písemně. - (SV) Zprávu podporujeme, neboť mezinárodní spolupráce při využití důležitých orgánů pro transplantaci je prospěšná. Snažíme se podpořit přidanou hodnotu, kterou vytěžíme z další koordinace, nepodporujeme však harmonizaci.
<P>
Domníváme se proto, že by se zpráva neměla stát záminkou pro ustanovení samostatného koordinačního orgánu EU, namísto toho však chceme podtrhnout již existující formy spolupráce, které jsou ve zprávě uvedeny.
<P>
Rovněž nepodporujeme zřízení evropského průkazu dárce orgánů. Rozhodnutí o pravidlech upravujících dárcovství a transplantace by měla zůstat v pravomoci členských států, neboť se z velké části odvozují z morálních hodnot, které bývají místně a/nebo kulturně podmíněné.
<SPEAKER ID="994" NAME="Edite Estrela  " AFFILIATION="PSE">
písemně. - (PT) Hlasovala jsem pro přijetí zprávy pana Adamou o dárcovství orgánů a transplantaci: opatření na úrovni EU, neboť jsem přesvědčena, že zvýšení povědomí veřejnosti o dárcovství orgánů a transplantaci při zachování nekomerční povahy dárcovství a boj proti světovému obchodu s orgány jsou důležitými opatřeními k zajištění kvality a bezpečnosti dárcovství v Evropě.
<P>
Vzhledem k rostoucí potřebě transplantátů orgánů, většího počtu čekatelů na pořadníku a následnému nárůstu počtu úmrtí z důvodu nedostatku darovaných orgánů je podpora co nejlepších politik v oblasti transplantací v EU nezbytná z hlediska záchrany většího počtu životů a umožnění větší kvality života evropských občanů.
<SPEAKER ID="194" NAME="Ilda Figueiredo  " LANGUAGE="PT">
Terapeutické využití lidských orgánů spočívající v nahrazení nefunkčních orgánů orgány jinými pocházejícími od jiného dárce, může - je-li úspěšné - obnovit plnohodnotný a zdravý život lidem, kteří by jinak v mnoha případech vyžadovali intenzivní zdravotní péči.
<P>
Přestože použití lidských orgánů pro transplantaci v zemích EU za posledních deset let stále roste, počet osob, které potřebují transplantát, přesahuje počet orgánů, které jsou k dispozici pro transplantaci. Podle údajů oficiálních studií je v současné době v západní Evropě na pořadníku téměř 40 000 osob. Úmrtnost během čekání na transplantát srdce, jater nebo plic se pohybuje od 15 do 30 %.
<P>
Testování dárců je důležité z hlediska co největšího omezení rizika pro příjemce. Jak je uvedeno ve zprávě, je nezbytné, aby probíhaly kontroly dárců a aby se zjistila přítomnost či nepřítomnost rizika přenosu nemoci, což zahrnuje řadu vyšetření. Ohledně těchto testů však neexistuje mezi členskými státy shoda. Proto je tato zpráva důležitá, aby podpořila hlubší spolupráci.
<SPEAKER ID="195" NAME="Bruno Gollnisch  " AFFILIATION="NI">
písemně. - (FR) Rád bych využil tohoto hlasování, abych poukázal na trvalý nesoulad mezi slovy a skutky, jehož se dopouští Evropská unie v některých oblastech.
<P>
Jedna věc je žádat, aby členské státy bojovaly proti obchodování s orgány a vytvořily příslušné nástroje v oblasti trestního práva, co si však máme myslet nyní, kdy Komise a řada těchto členských států uznala Kosovo a jeho vůdce, z nichž někteří se osobně podílejí na obchodování s orgány odebranými srbským vězňům popraveným za tímto účelem, pokud máme věřit slovům paní del Ponteové, někdejší předsedkyně Mezinárodního trestního tribunálu pro bývalou Jugoslávii?
<P>
Co si máme myslet, jestliže žádný členský stát nepřijal sankce proti Číně, ani nevznesl žádný protest, zatímco svědectví a šetření nasvědčují tomu, že se zde popravy plánují podle požadavků na orgány, často ze strany zahraničních pacientů? Co se stane těmto bohatým Evropanům, kteří řeší nedostatek orgánů účastí na této morbidní turistice, která tyto praktiky podporuje?
<P>
Zpráva pana Adamou je v těchto otázkách podivně dvojznačná. Zbožné naděje směrem dovnitř, hrobové ticho směrem ven. To vše už tu jednou bylo, pokud jde o některé země.
<SPEAKER ID="196" NAME="Françoise Grossetête  " AFFILIATION="PPE-DE">
písemně. - (FR) Hlasovala jsem pro přijetí této zprávy. Dárcovství orgánů zachraňuje životy; je to darování sebe sama, které je vrcholným aktem solidarity. Naneštěstí je orgánů trvalý nedostatek a každý den umírá v Evropě 10 lidí, kteří jsou na pořadníku.
<P>
EU musí pomáhat spojovat vnitrostátní transplantační organizace. Větší spolupráce by vytvořila záruky pro pacienty, kteří darují nebo přijímají orgány mimo vlastní členský stát. Některé nové členské státy, jejichž systémy zdravotnictví nejsou příliš bohatě dotovány, by z toho mohly mít prospěch.
<P>
Nedostatek orgánů je příliš často spojen s obchodováním s orgány. Jsme svědky různých forem "transplantační turistiky", která využívá chudobu mimo hranice EU. Tento "obchod" s lidmi může podkopat důvěru občanů a zhoršit nedostatek dobrovolného dárcovství orgánů a tkáně.
<P>
Zásada bezplatného dárcovství je rovněž zásadní, i když živým dárcům by měly být vypláceny náhrady za odnětí orgánů.
<P>
Také bychom měli podporovat biotechnologický výzkum, který poskytuje výzkumným pracovníkům prostředky pro kultivaci orgánů z existujících tkání, a to jak od samotných pacientů, tak od jiných dárců.
<SPEAKER ID="197" NAME="Ian Hudghton  " AFFILIATION="Verts/ALE">
písemně. - Hlasoval jsem pro přijetí Adamouovy zprávy, která se zabývá otázkami vrcholné důležitosti pro celou Evropu a podporuje spolupráci mezi členskými státy v záležitostech transplantace orgánů. Má vlastní země, Skotsko, patří k zemím s nejnižší mírou dárcovství v EU a skotská vláda spolu s ministerstvy zdravotnictví ostatních národů Spojeného království se snaží o nápravu tohoto stavu.
<P>
Rozhodně věřím ve spolupráci v rámci EU, která bude doplňovat transplantační systémy fungující v jednotlivých zemích a podpoří nejvyšší standardy požadavků kvality a bezpečnosti. Tato spolupráce může zlepšit transplantační služby v Evropě a zajistit lepší přístup k darovaným orgánům na neobchodním základě.
<SPEAKER ID="198" NAME="Diamanto Manolakou  " LANGUAGE="EL">
Vítáme stanovisko zpravodaje ohledně vývoje v oblasti dárcovství orgánů a transplantací v EU; zákaz jakékoli formy finančních transakcí mezi dárcem a příjemcem komercionalizace transplantací i boj proti transplantační turistice do zemí, kde se s orgány obchoduje a uznání, že obchod s orgány souvisí se sociálními nerovnostmi.
<P>
Transplantace se musejí rozvíjet: zachraňují životy a mění kvalitu života mnoha vážně nemocných osob, jako jsou pacienti s onemocněním ledvin.
<P>
Pokud se mají transplantace rozvíjet, je třeba podpořit silné humanitární povědomí v oblasti dárcovství orgánů, což vyžaduje konkrétní sociální prostředí.
<P>
Je proto dobře, že zmíněné usnesení uznává, že obchodování s orgány samo ohrožuje dárcovství orgánů a snižuje počet transplantací.
<P>
Okolnosti zjevně ukazují, že pokud se má rozvíjet povědomí o dárcovství orgánů, je potřebné odmítnout tuto politiku EU a komercionalizaci zdraví, sociální péče a základních lidských potřeb.
<P>
V zájmu co největšího zisku nadnárodních společností uvrhuje tato politika milióny Evropanů - i v mé zemi - pod hranici chudoby, do nezaměstnanosti a částečné zaměstnanosti. Musejí prodávat vše, co mají, jen aby se jejich milovaným mohlo vést lépe.
<SPEAKER ID="993" NAME="David Martin  " AFFILIATION="PSE">
písemně. - Vracím se k výzvě Adamose Adamoua k politické akci na úrovni EU v oblasti dárcovství orgánů a transplantace. V loňském roce využilo ve Spojeném království více než 2 400 osob transplantace orgánů, avšak více než 1 000 osob každým rokem umírá, zatímco čekají na vhodný darovaný orgán. Členské státy proto musí zlepšit registry dárců výměnou osvědčených postupů a zlepšením povědomí o velmi vážné otázce, které čelíme v oblasti dárcovství orgánů. Evropské vlády a orgány musí rovněž zvýšit úsilí o zabránění ostudnému obchodu s orgány. Zpráva požaduje opatření, která jsou nezbytná pro zabránění transplantační turistice i obecnějších problémů, jimž čelíme v souvislosti s touto otázkou, a proto jsem hlasoval pro přijetí této zprávy.
<SPEAKER ID="199" NAME="Véronique Mathieu  " AFFILIATION="PPE-DE">
písemně. - (FR) Dárcovství orgánů v Evropské unii bude v nadcházejících letech čelit třem hlavním výzvám.
<P>
Za prvé, v EU je nedostatek orgánů. Každý den tento nedostatek způsobuje smrt 10 pacientů na pořadnících.
<P>
Za druhé, rizika spojená s transplantací orgánů představují přetrvávající problém. Přenos nemocí, jako je HIV, některé druhy žloutenky či dokonce rakoviny, zůstává skutečností, která postihuje evropské občany.
<P>
Konečně, členské státy EU musí řešit otázku obchodu s orgány důkladně a koordinovaně. I když ve Společenství se jedná o relativně vzácný jev, vyvolává politické, a co je důležitější, etické obavy.
<P>
Doporučení obsažená ve zprávě pana Adamoua jsou krokem správným směrem: výměna osvědčených postupů, větší spolupráce, častější sdílení orgánů mezi členskými státy, lepší povědomí veřejnosti a potřeba zachovat dobrovolnou a nekomerční povahu dárcovství orgánů.
<P>
Tyto návrhy, budou-li přijaty, pomohou výrazně a rychle zlepšit podmínky v oblasti dárcovství orgánů a transplantace.
<SPEAKER ID="200" NAME="Miroslav Mikolášik  " AFFILIATION="PPE-DE">
písemně. - (SK) Bezpečné, úspěšné a dostupné dárcovství a transplantace orgánů patří mezi životně důležité otázky dnešní Evropy.
<P>
Více než 60 000 pacientů čeká na transplantaci srdce, jater, plic nebo ledvin. Úmrtnost během čekání se pohybuje mezi 15 a 30 %.
<P>
Na dnešním hlasování jsem podpořil zprávu kolegy Adamoua.
<P>
Vítám iniciativu na vytvoření právního rámce, který by zavedl společnou metodologii a kritéria pro dárcovství a transplantaci orgánů. Jsem přesvědčen, že shoda mezi členskými státy je hlavní podmínkou zvýšení bezpečnosti a kvality procesu transplantace jako celku - od předtransplantačních vyšetření, výběru vhodných dárců přes včasný zákrok, až po komplexní pooperační sledování pacienta. Jako lékař dále zdůrazňuji klíčový význam úzké spolupráce a výměny osvědčených postupů a poznatků mezi odborníky členských států.
<P>
Snížení nedostatku orgánů představuje pro Evropu závažnou výzvu. V plném rozsahu jsem podpořil názor zpravodaje o zavedení účinného evropského systému na určování osob, které by se po smrti mohly stát dárci orgánů. Tyto systémy musí umožnit efektivní způsob komunikace a informovanosti tak, aby orgány těch, kteří jsou ochotní je darovat, byly skutečně dostupné.
<P>
Dalším významným krokem ke zvýšení dostupnosti dárcovství by mělo být informování veřejnosti. Tato citlivá rozprava se musí vést na celospolečenské úrovni, čímž jistě přispěje ke zvýšení veřejného povědomí.
<SPEAKER ID="201" NAME="Andreas Mölzer  " AFFILIATION="NI">
písemně. - (DE) Stovky tisíc lidí v Evropě žijí svůj život na pořadníku a čekají na druhou šanci na život. Jistě by pomohlo zlepšit společné struktury a spolupráci prostřednictvím evropského průkazu dárce orgánů a společného registru dárců orgánů a transplantační horké linky.
<P>
Rakousko je podobně jako ostatní země v tomto ohledu příkladné, protože každý Rakušan, který během svého života neuvede, že nesouhlasí s automatickým využitím svých orgánů po smrti, se automaticky stává dárcem orgánů. Proto v zemích, kde tomu tak není, je třeba změnit povědomí veřejnosti, neboť výrazný nedostatek dárcovství orgánů úzce souvisí s nedostatkem povědomí mezi lidmi, stejně jako mezi zdravotnickými odborníky. Pouze pokud vyřešíme tento problém, zlepšíme struktury a přijmeme propagační opatření, můžeme zvýšit počet dárcovství orgánů a transplantací a zároveň zastavit nezákonný obchod s orgány.
<SPEAKER ID="992" NAME="Vincent Peillon  " LANGUAGE="FR">
Hlasoval jsem pro přijetí zprávy o dárcovství orgánů a transplantaci: opatření na úrovni EU pana Adamoua.
<P>
Jak všichni víme, transplantace orgánů mohou zachránit životy a zlepšit každodenní život mnoha našich spoluobčanů. EU však v současnosti trpí vážným nedostatkem orgánů: 40 000 pacientů dnes čeká na transplantaci a podle odhadů 10 z nich každý den zemře.
<P>
Řešili jsme tento problém zejména zvažováním opatření, jakým je zavedení evropského průkazu dárce orgánů, posílením spolupráce mezi členskými státy, zvýšením veřejného povědomí, zřízením transplantační horké linky a podporou biotechnologického výzkumu, který by v budoucnu mohl umožňovat, že orgány budou pěstovány, nikoli darovány.
<P>
Potřeba nahradit tento nedostatek by nás však neměla vést k tomu, abychom obětovali naše hodnoty. Jsem potěšen skutečností, že tento text trvá na dobrovolné, bezplatné a - pokud je to možné - i anonymní povaze transplantací a že vyzývá členské státy k účinnějšímu boji proti obchodování s orgány a transplantační turistice.
<SPEAKER ID="202" NAME="Frédérique Ries  " AFFILIATION="ALDE">
písemně. - (FR) Dne 23. dubna budeme schvalovat zprávu o dárcovství orgánů a transplantaci a o opatřeních na zvýšení počtu dostupných orgánů. Toto téma má zásadní důležitost: 10 lidí v Evropě umírá denně z důvodu nedostatku orgánů; více než 15 000 evropských pacientů je zařazeno na pořadník; průměrná čekací doba na ledvinu v Belgii - nejčastěji transplantovaný orgán - je více než 24 měsíců. To jsou těžko přijatelné statistiky.
<P>
Podpořila jsem iniciativu na vytvoření evropského průkazu dárce orgánů. Zvážíme-li, jak naléhavé je vyjmutí orgánu v situaci, kdy je zjištěn potenciální dárce, bylo by velmi užitečné mít standardní evropský průkaz, v němž by mohl každý číst a rozumět mu. Tuto iniciativu rovněž podporuje velká většina belgických občanů, z nichž velká většina podporuje dárcovství orgánů. Tato skutečnost spolu se systémem "předpokládaného souhlasu" a dostatečnou koordinací mezi transplantačními centry vysvětluje, proč je naše země na předním místě v úspěšných transplantacích.
<P>
Pouze litujeme, že jsme nebyli ambicióznější v doporučení, aby byl systém předpokládaného souhlasu přijat v celé Evropě.
<SPEAKER ID="203" NAME="Luca Romagnoli  " AFFILIATION="NI">
písemně. - (IT) Pane předsedající, dámy a pánové, hlasoval jsem pro přijetí zprávy pana Adamoua o dárcovství orgánů a transplantaci: opatření na úrovni EU o dárcovství orgánů pro lékařské účely, jež podtrhuje význam zdravotní péče pro občany na úrovni EU i na světové úrovni.
<P>
Proto věřím, že pokračující snahy v oblasti výzkumu jsou nezbytné v zájmu pokračujícího rozvoje nových možností léčby a lepších technických a organizačních postupů pro transplantace, koordinace jednotlivých projektů a programů, včetně projektů a programů v různých členských státech.
<P>
Rovněž jsem přesvědčen o nezbytnosti podpory kultury dárcovství orgánů prostřednictvím kampaní pro zvýšení povědomí s cílem zachovat vyšší míru dárcovství, které připomenou občanům, že je čtyřikrát pravděpodobnější, že se stanou příjemci orgánů, než že budou jejich dárci.
<P>
Závěrem bych rád podtrhl zásadní důležitost boje proti obchodování s orgány jak v rámci EU, tak mimo ni uznáním, že tento nezákonný čin je vždy doprovázen chudobou a zoufalstvím.
<SPEAKER ID="204" NAME="Catherine Stihler  " AFFILIATION="PSE">
písemně. - Potřeba větší spolupráce mezi členskými státy je zásadní, pokud máme pomoci občanům EU, kteří potřebují transplantaci orgánů.
<SPEAKER ID="205" NAME="Andrzej Jan Szejna  " AFFILIATION="PSE">
písemně. - (PL) Podpořil jsem Adamouovu zprávu o dárcovství orgánů a transplantacích, protože jsem přesvědčen, že transplantace orgánů je velkým pokrokem ve službě, kterou věda nabízí lidstvu. Mnozí lidé vděčí za svůj život transplantovaným orgánům a získali díky nim lepší kvalitu života.
<P>
Je třeba zvýšit společenské povědomí a počet dárců, kteří prozatím neprojevují zájem. Domnívám se, že klíčovým činitelem v boji s nedostatkem orgánů bude vytvoření účinného systému, který určí osoby, jež by se mohly po smrti stát dárci orgánů, pokud budou splněny všechny požadavky platné v členských státech ohledně vyjádření souhlasu. Společenské povědomí a veřejné mínění sehrávají významnou úlohu, a proto dalším důležitým činitelem musí být trvalé vzdělávání.
<SPEAKER ID="991" NAME="Jean-Pierre Audy  " LANGUAGE="FR">
Podpořil jsem zprávu z vlastní iniciativy paní Harkinové o úloze dobrovolnictví při posilování hospodářské a sociální soudržnosti.
<P>
Obdivuji její důkladný výzkum dobrovolnictví jakožto hlavní živné síly občanské společnosti a posílení solidarity - jedné z hlavních základních hodnot EU. Toto uznání užitečnosti dobrovolnictví ve veřejné i soukromé sféře má zásadní význam pro její rozvoj a pro nalezení rovnováhy mezi hledisky hospodářskými, sociálními a hledisky životního prostředí; tj. udržitelný rozvoj, který tvoří jádro přístupu Evropské unie.
<P>
Lituji, že tato zpráva neřeší otázku dobrovolnictví, aniž by se zároveň nezabývala dobrovolnou činností, kterou bychom mohli označit za placené dobrovolnictví, protože zpravodajka definovala dobrovolnictví jako neplacenou činnost. Tato zpráva představuje významný pokrok v důležitém uznání neziskových organizací.
<SPEAKER ID="207" NAME="Adam Bielan  " AFFILIATION="UEN">
písemně. - (PL) Pane předsedající, dobrovolná činnost je neocenitelným příspěvkem při budování občanské společnosti a plné demokracie prostřednictvím zapojení občanů do činností na místní a regionální úrovni. Potenciál k rozvoji těchto činností má zvláštní význam v zemích, kde čelí aktivní občanská společnost pronásledování ze strany elit, které vykonávají moc. Podpořil jsem zprávu paní Harkinové, protože souhlasím s tím, aby Evropská komise podporovala přeshraniční projekty v oblasti dobrovolné činnosti v případě našeho nejbližšího souseda Běloruska. Pro Bělorusy zvláště to bude vnímáno jako podpora v boji proti Lukašenkovu režimu.
<SPEAKER ID="208" NAME="Pedro Guerreiro  " AFFILIATION="GUE/NGL">
písemně. - (PT) Není pochyb, že to, co známe jako "dobrovolnictví", plní velmi důležitou sociální úlohu a pomáhá při hledání odpovědí na problémy a potřeby občanů, konkrétně podporou účinné solidarity a vzájemné pomoci.
<P>
Z tohoto důvodu nesouhlasíme s představou "dobrovolnictví" jako "značné úspory pro veřejné služby". Naopak se domníváme, že čím více státy zlepší své veřejné služby, které nabízejí a zaručují svým občanům, tím více vzroste význam dobrovolnictví.
<P>
Jak uvádí zpráva, je nezbytné zajistit, aby "dobrovolná činnost veřejné služby doplňovala, a nikoli je nahrazovala". "Dobrovolnictví" se nesmí stát pro státy záminkou ani povzbuzením k zanedbávání povinností, konkrétně povinností v sociální oblasti, tím, že je přenechá pseudo-charitativním organizacím.
<P>
To musíme mít na paměti, když bojujeme za potřebu účinné a dostatečné podpory neziskových organizací, které mimo jiné zahrnují družstva, místní orgány a společnosti, občanské výbory a sportovní, rekreační, kulturní, mládežnická sdružení a sdružení dětí.
<P>
Závěrem bychom rádi zdůraznili skutečnost, že dobrovolná činnost rovněž závisí na tom, zda pracovníci mají volný čas, a proto je potřebné zabránit nadměrnému využívání pracovníků v pracovní době, nízkým mzdám či nejistotě.
<SPEAKER ID="209" NAME="Małgorzata Handzlik  " AFFILIATION="PPE-DE">
písemně. - (PL) Demokratický systém nemůže účinně existovat bez občanské společnosti. Srdečně vítám všechny iniciativy, které pomáhají posilování sociálních vazeb a participativní demokracie, a nepochybuji, že dobrovolná činnost je jednou z těchto iniciativ.
<P>
Jsem si rovněž vědoma toho, jak zapojení a práce pro druhé má další účinek ve vytváření kladného postoje k životu. Příspěvek odvětví dobrovolné činnosti k podpoře mezikulturního dialogu a sociální integrace a změně sociální důvěry a znovuzačlenění těch, kteří byli dříve vyčleňováni ze společnosti, je rovněž neocenitelný.
<P>
Ráda bych rovněž upoutala vaši pozornost na to, co je podle mého názoru velmi významné hospodářské hledisko dobrovolné práce. Dobrovolnictví je skvělou příležitostí k získání nových dovedností a schopností, a tím ke zlepšení pozice na pracovním trhu a umožnění hladkého přechodu ze studií do pracovní činnosti, což je neocenitelné zejména pro mladé lidi. Navíc, jak poznamenává autorka zprávy, dobrovolná práce má významný podíl na vytváření hrubého domácího produktu, jež by neměl být přehlížen.
<P>
Doufám, že návrhy obsažené ve zprávě přesvědčí Evropskou komisi a členské státy, aby navrhly další řešení, která pomohou při podpoře a institucionálním posílení odvětví dobrovolné činnosti.
<SPEAKER ID="210" NAME="Ian Hudghton  " AFFILIATION="Verts/ALE">
písemně. - Hlasoval jsem pro přijetí zprávy paní Harkinové s ohledem na to, jak velkým příspěvkem je odvětví dobrovolné činnosti v podpoře sociální a hospodářské soudržnosti. Zpráva výslovně vyzývá orgány na úrovni členských států, regionální i místní úrovni, aby uznaly hodnotu dobrovolnictví a práce v partnerství s dobrovolnickými organizacemi. Tato spolupráce je, jak jsem přesvědčen, zásadní a vítám nedávné kroky mé vlastní vlády k výraznému navýšení zdrojů pro odvětví dobrovolné činnosti ve Skotsku.
<SPEAKER ID="211" NAME="Monica Maria Iacob-Ridzi  " AFFILIATION="PPE-DE">
písemně. - (RO) Hlasovala jsem pro přijetí usnesení o příspěvku dobrovolnictví sociální soudržnosti v Evropě, ráda bych však uvedla některá zpřesnění finančně rozpočtové povahy.
<P>
V rámci programu mládež v akci (Youth in Action) Evropská unie zahájila evropskou dobrovolnou službu (European Voluntary Service). Ta umožňuje mladým lidem absolvovat kurzy odborné přípravy v různých povoláních nebo pracovat pro nevládní organizace v jiném členském státě. Provozovatelé těchto služeb jsou společnosti a nevládní organizace, které mají akreditaci Evropské komise v každém členském státě.
<P>
Problémem vak zůstává rozpočet evropské dobrovolné služby. Ten je tvořen částkou, která nepřekračuje 42 milionů EUR za rok, a z této částky by měly být hrazeny cestovní náklady několika desítek tisíc evropských dobrovolníků spolu s jejich minimálními náklady. Zájem mladých lidí je velmi vysoký a je řada organizací, které by rády tento program realizovaly. Pouze v Rumunsku - novém členském státě - je více než 60 organizací, které mají akreditaci k výměně dobrovolníků, a více než 5 000 žádostí o tento kurz odborné přípravy.
<P>
I když se jedná o velmi přitažlivý program, evropská dobrovolná služba je naneštěstí nedostatečně financovaná.
<SPEAKER ID="212" NAME="Sérgio Marques  " AFFILIATION="PPE-DE">
písemně. - (PT) Hlasoval jsem na podporu této zprávy, která vyzdvihuje úlohu dobrovolnictví při posilování hospodářské a sociální soudržnosti v EU. Více než 100 milionů evropských občanů se podílí na dobrovolné činnosti, což odpovídá hospodářskému přínosu 5 % HDP. Dobrovolnictví vede k přímému podílu občanů na místním rozvoji a sehrává významnou úlohu při získávání dovedností a zlepšení zaměstnatelnosti dobrovolníků, což jim umožňuje získat širokou škálu dovedností a schopností.
<P>
Podporuji tuto zprávu, která zdůrazňuje skutečnost, že by členské státy a regionální a místní orgány měly uznat hodnotu dobrovolnictví při posilování hospodářské a sociální soudržnosti a měly by vytvářet strategie na podporu dobrovolnictví. Komise by měla usilovat o vytvoření systému pro všechny fondy Společenství, kde by mohla být dobrovolná činnost uznána jako příspěvek ke spolufinancovaným projektům.
<P>
Komise, členské státy a regionální a místní orgány by měly podporovat dobrovolnictví prostřednictvím vzdělávání na všech úrovních, aby se stalo běžným příspěvkem života místní společnosti.
<SPEAKER ID="990" NAME="David Martin  " AFFILIATION="PSE">
písemně. - Vítám zprávy paní Mariany Harkinové o úloze dobrovolnictví při posilování hospodářské a sociální soudržnosti. Pomoc, kterou dobrovolnictví představuje pro společnost, je neocenitelná. Skutečnost, že 100 milionů občanů v našich 27 členských státech se již podílí na dobrovolné činnosti, je povzbudivá a je třeba na ní stavět. Hlasoval jsem na podporu doporučení této zprávy.
<SPEAKER ID="213" NAME="Andreas Mölzer  " AFFILIATION="NI">
písemně. - (DE) Bezplatná práce dobrovolníků je životně důležitá pro veřejné blaho. Bylo by nemožné řešit katastrofy, jako jsou zejména povodně nebo rozsáhlé požáry, bez pracovníků, kteří pracují bez nároku na odměnu. Musíme si uvědomit, že bez dobrovolné práce by mnoho věcí nemohlo fungovat a stát by je nemohl financovat.
<P>
V řadě dobrovolnických organizací trvale klesá počet aktivních členů. Mezi důvody patří kratší doba náhradní služby namísto vojenské služby, stěhování rodin a tlak v zaměstnání nebo ve škole. V důsledku nedostatku pracovníků není dobrovolným hasičům umožněno opustit pracovitě ani v případě, že státy vyplácejí jejich zaměstnavatelům náhradu za jejich mzdy. Máme-li dosáhnout svých cílů, je třeba vyslat vůči společnostem jasný signál, že i ony mají prospěch z dobrovolné práce, a musíme provést srovnávání osvědčených postupů, jak učinit dobrovolnou činnost co nejpřitažlivější.
<SPEAKER ID="214" NAME="Zita Pleštinská  " AFFILIATION="PPE-DE">
písemně. - (SK) Dobrovolné práci se nedostává v EU podpory a pozornosti, kterou by si zasloužila, a proto jsem hlasovala pro zprávu zpravodajky Mariany Harkinové o úloze dobrovolnictví při posilování hospodářské a sociální soudržnosti. Souhlasím se zpravodajkou, že Evropské orgány musí vytvořit pružný a nebyrokratický systém podpory.
<P>
Dobrovolná práce se nesmí podceňovat, protože je důležitou součástí demokratického života v Evropě a vykonává ji více než 100 milionů Evropanů různého věku, vyznání a státní příslušnosti. Představuje obrovské odhodlání lidí a vytváří těsnější spojenectví občanů a Evropské unie.
<P>
V zemích západní Evropy a USA má dobrovolnictví dlouhou tradici. Naopak nestátní, neziskové a nevládní organizace v postkomunistických zemích se začaly formovat až v nastolených demokraciích. Světová organizace skautského hnutí byla totalitním komunistickým režimem úplně zakázaná. V současnosti svými aktivitami získává nadšence různých věkových skupin v různých oblastech EU. Dnes už si neumíme představit žádnou událost bez církevních a charitativních organizací, bez Červeného kříže. Dobrovolníci pomáhají aktivizovat a mobilizovat občany i znevýhodněné komunity, například v Evropském dobrovolnickém středisku, v Evropském fóru mládeže, na občanském principu prostřednictvím rozvoje, obnovy a šíření tradic, svébytnosti a rozmanitosti regionů.
<P>
Dobrovolnictví chápu jako jednu z forem obnovitelné energie, a proto podporuji návrh zpravodajky, aby byl rok 2011 vyhlášen Evropským rokem dobrovolnictví.
<SPEAKER ID="215" NAME="Luís Queiró  " LANGUAGE="PT">
Mohu podpořit sociální hodnotu dobrovolnictví a podporuji jeho rozvoj a uznání jeho hodnoty v našich společnostech. Rád bych vyjasnil, že skutečnost dobrovolnictví se může poněkud ztrácet ve statistických údajích, definicích a jejich užívání.
<P>
Vyjasnění obsažené ve zprávě se mi zdá významné a opatření, která mají vrhnout světlo na stávající údaje o tomto druhu činnosti, jsou nezbytná, protože se jedná o neplacenou činnost, která proto musí být jasně odlišena od činnosti nevládních organizací. Přidaná hodnota těchto dobrovolných činností je velmi důležitá pro naše společnosti, a je proto správné, když je uznáváme a odlišujeme. Neměli bychom však využívat jejich altruistickou povahu k nahrazení snah, které by měly společnosti, odpovědné orgány nebo soukromý sektor vyvíjet, aby posílily možnosti, které se nabízejí na úrovni Společenství.
<P>
Různé fondy Společenství jsou určené k tomu, aby podporovaly evropské hospodářství a pomáhaly rozvoji sociální a hospodářské soudržnosti a udržitelného rozvoje evropských společností. Dobrovolná činnost je jakousi prémií, kterou my jako občané nabízíme druhým. Měli bychom ji podporovat a uznávat, neměli bychom ji však vnímat jako nadstandardní výhodu, kterou můžeme využít jako záminku pro menší snahu v oblasti stále se zlepšující kvality života evropských společností.
<SPEAKER ID="216" NAME="Catherine Stihler  " AFFILIATION="PSE">
písemně. - Dobrovolnictví v EU vyžaduje větší uznání. Zpráva paní Harkinové ukazuje způsoby, jak může Komise a členské státy pomoci dobrovolnictví. Jsem přesvědčena, že Komise podpoří, aby se rok 2011 stal evropským rokem dobrovolnictví. Byla bych ráda, aby se příští rok - 2009 - stal ve Skotsku skotským rokem dobrovolnictví.
<SPEAKER ID="989" NAME="Anna Záborská  " AFFILIATION="PPE-DE">
písemně. - (SK) Za prvé: problém financování nevládních organizací ze zdrojů Společenství. Malé organizace, které vyvíjejí prospěšnou činnost na místní a regionální úrovni, nedokážou zpracovat žádost bez zvláštní pomoci. Doklady, které se musí za tímto účelem vyplnit, mají skoro tolik stran, jako telefonní seznam Bratislavy. Byrokracie se natolik zkomplikovala, že dusí nadšení dobrovolníků. Programy Společenství musíme rozhodně chránit před zneužíváním. Ale opatrnost a prevence se nesmí stát překážkou jejich dostupnosti pro občany.
<P>
Za druhé: z osobní zkušenosti členky předsednictva Fóra života mohu potvrdit, že přínos dobrovolnictví pro sociální soudržnost se projevuje prostřednictvím formování lidského kapitálu bez ohledu na věk dobrovolníků. Ve Fóru života se mladí učí zodpovědnosti, šlechetnosti a získávají zkušenosti pro budování vztahů s druhými lidmi. Lidský kapitál představuje největší přínos dobrovolné činnosti pro sociální soudržnost. Proto jsou členské státy a regiony vyzývány k uplatňování této nejlepší formy investice do budoucnosti.
<P>
Za třetí: dobrovolnictví musí být uznávano. V reakci na změny ve světě práce a význam solidarity mezi generacemi v rodinách i společnosti se musí mužům a ženám za čas věnovaný dobrovolné práci dostávat oficiální uznání. Jsem zpravodajkou pro zprávu o tomto problému ve Výboru pro práva žen a rovnost pohlaví, a na podzim budeme tedy moci pokračovat v zahájené rozpravě.
<SPEAKER ID="218" NAME="Pedro Guerreiro  " AFFILIATION="GUE/NGL">
písemně. - (PT) EIB by vzhledem ke skutečnosti, že se jedná o veřejnou instituci spravující významné finanční částky, měla by poskytovat podrobné informace o financovaných projektech a akcích. EIB v současnosti poskytuje o financovaných projektech obecné informace, včetně informací o přijímající zemi. Tyto informace jsou však nedostatečné. Litujeme proto, že byl odmítnut pozměňovací návrh předložený naší skupinou, který požaduje od EIB, aby rozšířila své úsilí o průhlednost i na zveřejňování příjemců finančních prostředků globálních půjček poskytnutých prostřednictvím finančních prostředníků.
<P>
Dále - mezi jinými důležitými hledisky - nesouhlasíme, aby bylo jedním z cílů EIB dokončení jednotného trhu prostřednictvím financování infrastruktur zaměřených na liberalizaci trhů - jako je tomu v případě energetiky - nebo aby byl důraz kladen na "partnerství veřejného a soukromého sektoru", jež se řídí politikou používání veřejných finančních prostředků na financování rozsáhlého soukromého kapitálu.
<P>
EIB by naopak měla používat své finanční zdroje jako nástroj účinného dosažení "hospodářské a sociální soudržnosti" podporou akcí na snížení rozdílů mezi regiony, podporou skutečné konvergence a povzbuzováním růstu a zaměstnanosti, zejména v nejméně hospodářsky rozvinutých regionech EU, stejně jako na podporu účinné politiky spolupráce.
<SPEAKER ID="219" NAME="Diamanto Manolakou  " LANGUAGE="EL">
Vyzýváme EIB, aby rázněji podporovala financování soukromého kapitálu, hospodářskou soutěž, prosazovala privatizaci energetických, dopravních a inženýrských infrastruktur a aby financovala velké projekty v partnerství se soukromými subjekty. Tato infrastruktura je užitečná pro kapitál a zahrnuje souběžnou privatizaci, což se rovná spekulaci. EIB se řídí pravidly hospodářské soutěže a svobodného trhu; namísto plnění potřeb lidí zajišťuje nové zisky.
<P>
Monopoly, které odčerpávají finanční prostředky Společenství i vnitrostátní prostředky, využívají infrastruktury a velké projekty i zdroje z EIB. Monopoly tak zmenšují již omezené množství soukromého kapitálu, který používají při přijímání projektů, což poškozuje Společenství jako celek.
<P>
Daňové výnosy a výnosy z omezení příspěvků na nájmy, důchody a pro zemědělce a pracovníky jako takové jsou využity na financování monopolů.
<P>
Větrné generátory, které ničí životní prostředí, jako je tomu na Egejských ostrovech, výrazné zvýšení mýtného na veřejných cestách, spolupráce soukromého a veřejného sektoru atd. - to vše slouží zisku jednotlivců a to samozřejmě se státními zárukami. Podobné projekty bez společenské kontroly jsou rovněž podporovány ve třetích zemích s cílem zajistit větší zisky podniků ve jménu růstu - přirozeně růstu kapitálu.
<SPEAKER ID="988" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění souhrnného rozpočtu Evropské unie na rozpočtový rok 2006 a pro zprávu pana Jørgensena, který doporučil udělení absolutoria Komisi.
<P>
Zpráva zdůrazňuje, že 80 % výdajů Společenství spadá pod tzv. "společnou správu" členských států a že každý členský stát musí být schopen přijmout odpovědnost za správu finančních prostředků EU, které přijal. V současnosti je tato správa zajištěna jedním prohlášením o vnitrostátní správě nebo ve formě několika prohlášení o správě na vnitrostátní úrovni. Je naléhavě třeba dosáhnout dohody mezi Komisí a členskými státy o postupech výkaznictví při společné správě v budoucnosti, neboť je odsouzeníhodné, že platby související se strukturálními opatřeními, vnitrostátními politikami a vnějšími akcemi jsou stále provázeny materiálními chybami na úrovni prováděcích organizací.
<P>
Lituji, že Komise tiše přijímá kolektivní nezodpovědnost většiny členských států v oblasti finanční správy EU. Závěrem podporuji myšlenku zřízení evropského úřadu pro nemovitosti.
<SPEAKER ID="221" NAME="Bastiaan Belder  " AFFILIATION="IND/DEM">
písemně. - (NL) Výbor pro rozpočtovou kontrolu by rád udělil Evropské komisi absolutorium za její finanční správu za rozpočtový rok 2006. Já toto rozhodnutí nepodporuji, neboť se domnívám, že by bylo lépe odložit rozhodnutí o udělení absolutoria na podzim.
<P>
Evropská komise se snaží napravit značné množství chyb ve vztahu ke strukturálním fondům. Evropský parlament by se navíc rád věnoval podrobněji navrhovaným oblastem pro akci v pracovní skupině. Prozatím však není jisté, zda budou mít navrhované akce požadovaný účinek. Množství chyb v oblasti strukturálních fondů je již mnoho let příliš vysoké.
<P>
Praktické okolnosti související se strukturálními fondy jsou nekontrolovatelné: chyby vznikají v důsledku nadměrných a velmi odlišných pravidel pro příjemce subvencí. Pravidla jsou jednou ze složek právní úpravy, která platí do roku 2013. V tomto ohledu musí problém řešit rozhodnější a přísnější kontroly. Odložení udělení absolutoria by Parlamentu dalo možnost důkladněji zvážit výsledky a vyvíjet nadále tlak.
<P>
Parlament může navíc povzbudit členské státy, aby lépe využily snahy související s prohlášením o vnitrostátní správě, kdy je za investování prostředků EU v členském státě odpovědný ministr.
<P>
Na závěr vyzývám k nalezení vhodného řešení ohledně postavení asistentů, aby nenastávaly problémy, pokud jde o jejich sociální závazky a placení daní.
<SPEAKER ID="222" NAME="James Elles  " AFFILIATION="PPE-DE">
písemně. - Účetní dvůr nemůže již 13 let schválit účetnictví EU. I přes určitý pokrok je tuto situaci třeba řešit naléhavě a rozhodně. Konzervativní poslanci jsou odhodláni vyvíjet tlak na Komisi, aby učinila pokrok v zásadních reformách, po nichž již dlouho voláme.
<P>
Vůči plýtvání, podvodům a chybné správě je třeba postupovat s nulovou tolerancí. Komise má politickou odpovědnost a my podrobíme postup rozpočtové kontroly důkladném přezkumu.
<P>
Za účetnictví však nenese odpovědnost jen Komise. Přibližně 80 % finančních prostředků EU je ve skutečnosti utraceno v samotných členských státech. Zpráva Parlamentu o rozpočtu Komise podtrhuje potřebu lepších kontrolních mechanismů a lepší koordinace na vnitrostátní úrovni.
<P>
Členské státy musejí převzít za tyto prostředky odpovědnost prostřednictvím prohlášení o vnitrostátní správě. V této oblasti naštěstí dochází k pokroku, doposud však bylo učiněno jen velmi málo k zajištění kladných prohlášení o věrohodnosti. Toto je zásadní důvod, kvůli kterému budou konzervativci opět hlasovat proti přijetí absolutoria za rok 2006 pro Evropskou komisi a další orgány.
<SPEAKER ID="223" NAME="Pedro Guerreiro  " LANGUAGE="PT">
Vedle jiných významných hledisek zdůrazňujeme, že:
<P>
Je zajímavé, že se opět objevily "pochybnosti" o využití fondů Společenství v oblasti "vnějších akcí" EU. Pochybnosti se týkají konečných příjemců, skutečně vynaložených částek, financovaných projektů, tedy v podstatě toho, kde příslušné prostředky skutečně skončily (můžeme pro příklad uvést: v Iráku, Afghánistánu nebo v Kosovu). Zvláštní je, že většina EP, obvykle tak působivě požadující opatření, je v tomto případě opatrná. Proč je tomu tak?
<P>
Dále: značné rozpočtové závazky týkající se strukturálních politik a fondu soudržnosti opět vzrostly a dosahují 131,6 miliard EUR.
<P>
Za připomínku stojí, že podle pravidla n+2 tato částka propadne, nebude-li využita do konce roku 2008.
<P>
Za pozornost rovněž stojí, že Účetní dvůr upozornil, že v rámci společné zemědělské politiky zvýšil režim jednotné platby počet hektarů a příjemců, kteří dostávají přímou pomoc. Mezi nimi Účetní dvůr nalezl železniční společnosti, jezdecké či chovatelské kluby koní a golfové či volnočasové kluby i městské rady a shledal, že oprávnění byla udělena vlastníkům půdy, kteří nikdy neprováděli žádnou zemědělskou činnost ...
<SPEAKER ID="987" NAME="David Martin  " AFFILIATION="PSE">
písemně. - Podporuji zprávu pana Jørgensena o udělení absolutoria za plnění souhrnného rozpočtu Evropské unie na rozpočtový rok 2006, oddíl III - Komise. Je třeba přivítat spolupráci v těchto otázkách mezi Parlamentem a Komisí, zejména pokud jde o realizaci akčního plánu strukturálních fondů. Proto jsem hlasoval pro tuto zprávu.
<SPEAKER ID="224" NAME="Mary Lou McDonald  " AFFILIATION="GUE/NGL">
písemně. - Nejsem spokojena s tím, že Komise nepředložila přesný výčet toho, kam se poděly peníze a nač byly vynaloženy zejména v oblasti vnějších akcí. V době, kdy se EU snaží rozšířit oblast svých vnějších akcí, je nepřijatelné, aby bylo účetnictví vedeno takto neformálně.
<SPEAKER ID="986" NAME="Czesław Adam Siekierski  " AFFILIATION="PPE-DE">
písemně. - (PL) Dne 22. dubna 2008 proběhla důležitá rozprava v souvislosti s hlasováním o rozpočtovém absolutoriu za rok 2006.
<P>
Navzdory řadě kritických závěrů ohledně hodnocení plnění rozpočtu za rok 2006 byla Parlamentu předložena kladná žádost o vydání absolutoria.
<P>
Rád bych se vyjádřil k několika důležitým problémům.
<P>
Za prvé, byrokracie EU je příliš rozvinutá a musíme provést odpovídající přezkum agentur a podobných orgánů obklopujících generální ředitelství Komise.
<P>
Za druhé, postupy celého systému zadávání veřejných zakázek musí být zjednodušeny, aby mohly být využívány fondy EU.
<P>
Za třetí, příjemci očekávají větší počet menších projektů a projektů, které budou dostupnější běžnému občanovi.
<P>
Za čtvrté, pokrok, kterého bylo dosaženo ve způsobu, jakým jsou využívány fondy EU v oblasti společné zemědělské politiky, stojí za pozornost. Zároveň by měly být prozkoumány důvody, proč je tak nízká míra čerpání z EFRR a ESF a z fondu soudržnosti v nových členských státech.
<P>
Za páté, některé členské státy zavedly v souvislosti se správou fondů EU osvědčení prověřená vnitrostátními kontrolními agenturami. Tato forma finanční správy by se v EU měla rozšířit i na ostatní země Společenství.
<P>
A závěrem stojí za připomínku, že rok 2006 je posledním rokem Berlínské agendy (finanční výhled na léta 2000-2006), a měl by to tedy být rok, který se bude vyznačovat významným čerpáním prostředků EU.
<SPEAKER ID="225" NAME="Gabriele Stauner  " AFFILIATION="PPE-DE">
písemně. - (DE) Hlasovala jsem proti udělení absolutoria účetnictví Komise, protože v řadě oblastí nebyly rozpočtové prostředky v roce 2006 využívány hospodárně a účinně. To se týká zejména prostředků ze strukturálních fondů, korupce v mnoha oblastech, která byla odhalena v roce 2007, a zakázek na ostrahu budov. Předložila jsem řadu písemných dotazů ohledně posledně jmenovaného problému a neobdržela jsem za strany Komise uspokojivou odpověď.
<SPEAKER ID="985" NAME="Jean-Pierre Audy" AFFILIATION="PPE-DE">
písemně. - (FR) Hlasoval jsem pro udělení absolutoria předsedovi Evropského parlamentu za plnění rozpočtu na rozpočtový rok 2006 a pro přijetí zprávy pana Pomés Ruize, která Parlamentu doporučuje hlasovat pro udělení absolutoria. Vítám představu, aby nový statut asistentů vstoupil v platnost současně se statutem poslanců.
<P>
Pokud jde o příspěvky na parlamentní asistenci, jsem přesvědčen, že je třeba zachovat svobodu poslanců při uzavírání smluv, která je podmínkou jejich nezávislosti, pod dohledem vnitrostátních orgánů v souladu se zásadou subsidiarity. Nesouhlasím proto s žádným opatřením, které omezí svobodu poslanců zaměstnávat asistenty, samozřejmě za předpokladu, že práce je skutečně provedena a odpovídajícím způsobem zaplacena.
<P>
Pokud jde o dobrovolný penzijní fond, který doplňuje penzijní pojištění financované společně poslanci Evropského parlamentu a zaměstnavatelem, souhlasím se zveřejněním jmen příjemců a s tím, že reforma tohoto penzijního pojištění by měla probíhat společně s reformou statutu poslanců. Na závěr podporuji hodnocení personálních potřeb, které rozhodne, kolik úředníků budou potřebovat poslanci po vstupu v platnost Lisabonské smlouvy.
<SPEAKER ID="227" NAME="Bruno Gollnisch  " AFFILIATION="NI">
písemně. - (FR) Přibližně 30 zpráv na dnešním pořadu hlasování týkajících se absolutoria prostředků Společenství jednotlivých orgánů a agentur EU je dokladem rozpočtové kontroly. Jsou rovněž dokladem toho, že právě tato kontrola pomáhá upozornit na nedostatky, plýtvání a případy zneužití při řízení strukturálních fondů a vnější pomoci, nebo alespoň některé z nich. Tyto zprávy však rovněž ukazují, že navzdory všemu se Parlament rozhodl schválit řízení evropských financí.
<P>
Nejedná se o kritické cvičení; je to politický projev podpory bruselské mašinerie, jíž je Parlament součástí. Připouštím, že je znepokojen nedostatky zprávy auditora o vyplácení příspěvků na parlamentní asistenci. Rovněž stojí za povšimnutí, že transparentnost, kterou Parlament vyžaduje od všech ostatních - od Rady, Komise, členských států a agentur -, se na něj samotný nevztahuje. Tato zpráva, která by mohla vážně narušit důvěryhodnost této sněmovny, není k dispozici veřejnosti a dokonce ani ne všem poslancům. Přijetí dodatečných nápravných opatření nestačí k vyvrácení těchto závažných obvinění a jejich utajení je neodstraní.
<SPEAKER ID="228" NAME="Pedro Guerreiro  " AFFILIATION="GUE/NGL">
písemně. - (PT) Absolutorium za plnění rozpočtu Evropského parlamentu na rozpočtový rok 2006 provází podezření a všichni poslanci jsou "házeni do jednoho pytle" kvůli rozhodnutí označit zprávu o vnitřním auditu za rok 2006, která údajně popisuje nesrovnalosti ve vyplácení příspěvků na parlamentní asistenci, za "důvěrnou".
<P>
Rozhodnutí tohoto druhu vystavuje všechny volené poslance Evropského parlamentu podezření, což je pro nás nepřijatelné. Naše parlamentní skupina proto předložila pozměňovací návrh, který trvá na tom, aby "byla zpráva interního auditora ihned zpřístupněna všem poslancům Parlamentu a veřejnosti". Bohužel tento návrh byl většinou v Parlamentu odmítnut.
<P>
Pokud jde o mnohojazyčnost, je znepokojivé, že užívání oficiálních jazyků EU se stále častěji posuzuje z hlediska "hospodářského" - jinak řečeno zvažují se jeho náklady - a že se často objevují nová ustanovení zaměřená na omezení jejich užívání, což omezuje právo jednotlivých mluvčích užívat vlastní mateřštinu na zasedáních nebo při oficiálních návštěvách v rámci činnosti Evropského parlamentu.
<P>
Litujeme dále skutečnosti, že Parlament neschválil pozměňovací návrh předložený naší parlamentní skupinou na používání "open-source" softwaru v Evropském parlamentu.
<SPEAKER ID="229" NAME="Eija-Riitta Korhola  " AFFILIATION="PPE-DE">
písemně. - (FI) Nemohu hlasovat pro přijetí bodu 65 zprávy pana Pomés Ruize, protože nedefinuje přesněji pojem příbuzný. Domnívám se, že pokud by text mluvil o zákazu zaměstnávání "rodinných příslušníků", bod 65 by byl lépe obhajitelný a přijatelný.
<SPEAKER ID="984" NAME="Bogusław Liberadzki  " AFFILIATION="PSE">
písemně. - (PL) Zpravodaj pan Pomés Ruiz vypracoval dobrou zprávu.
<P>
Jsem potěšen, že předseda Evropského parlamentu přijal v rámci postupu udílení absolutoria zásadu politického dialogu.
<P>
S radostí rovněž vítám nabídku generálního tajemníka pořádat pravidelná setkání s Výborem pro rozpočtovou kontrolu o plnění rozpočtu Parlamentu nad rámec každoročního postupu udílení absolutoria.
<SPEAKER ID="230" NAME="Brian Simpson  " AFFILIATION="PSE">
písemně. - Hlasoval jsem proti návrhu usnesení k této zprávě, protože jsem přesvědčen, že je vrcholem pokrytectví, aby poslanci hlasovali na jedné straně o zákazu legitimního zaměstnání pro rodinné příslušníky, a na druhé straně pak odmítli zveřejnit podrobnosti o soukromých penzijních pojišťovacích plánech financovaných z prostředků daňových poplatníků, z nichž sami těží.
<P>
Sem samozřejmě spadá otázka, zda poslanci splácí vlastní příspěvky, které jsou brány z příspěvků na všeobecné výdaje vyplácené poslancům, což údajně mnozí nečiní, jak jsme přesvědčeni. V nejlepším případě to není průhledné, v opačném případě se jedná o bezostyšné pokrytectví.
<SPEAKER ID="983" NAME="Kathy Sinnott  " AFFILIATION="IND/DEM">
písemně. - S lítostí musím prohlásit, že hlasuji proti této zprávě. Nemohu podpořit odkaz na Lisabonskou smlouvu v odstavci 10, který zohledňuje nové rozpočtové postupy prováděné podle Lisabonské smlouvy.
<SPEAKER ID="231" NAME="Catherine Stihler  " AFFILIATION="PSE">
písemně. - Je zklamáním, že poslanci nehlasovali pro větší otevřenost a úplné zveřejnění zprávy o interním auditu.
<SPEAKER ID="982" NAME="Glenis Willmott  " AFFILIATION="PSE">
písemně. - Veškeré pozměňovací návrhy, které dnes podpořila EPLP na plenárním zasedání k udělení absolutoria za plnění rozpočtu Evropského parlamentu na rozpočtový rok 2006, byly zaměřeny na transparentnost v záležitostech, v nichž je Parlament odpovědný za správu veřejných finančních prostředků.
<P>
Pozměňovací návrh 16: Po zveřejnění některých podrobností zprávy členy Výboru pro rozpočtovou kontrolu je EPLP přesvědčena, že za předpokladu, že tím nebude ohroženo probíhající vyšetřování, je zveřejnění zprávy ve veřejném zájmu.
<P>
Pozměňovací návrh 4: EPLP je přesvědčena, že tento pozměňovací návrh posiluje potřebu opatření na sledování opatření přijatých na základě zprávy o interním auditu.
<P>
Pozměňovací návrh 7: EPLP hlasovala pro přijetí tohoto pozměňovací návrhu, protože je důležité, aby Výbor pro rozpočtovou kontrolu měl právo přezkoumávat plány pro oba uvedené statuty.
<P>
Pozměňovací návrh 11: EPLP je přesvědčena, že by měl být zveřejněn seznam členů dobrovolného penzijního fondu, protože je hrazen z veřejných prostředků.
<SPEAKER ID="981" NAME="Thomas Wise  " AFFILIATION="IND/DEM">
písemně. - Hlasoval jsem proti z toho prostého důvodu, že si nepřeji, aby mi EU říkala, koho mohu a koho nemohu zaměstnávat nebo najímat na práci.
<SPEAKER ID="980" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění rozpočtu Rady na rozpočtový rok 2006 na základě zprávy pana Lundgrena, která Evropskému parlamentu doporučuje udělit absolutorium generálnímu tajemníkovi Rady. Lituji, že na rozdíl od jiných orgánů nezveřejňuje Rada výroční zprávu o činnosti s odvoláním na "gentlemanskou dohodu" z roku 1970. Bylo by to však potřebné, pokud se má Rada stát odpovědnější vůči evropským občanům. Podle této gentlemanské dohody se Rada zavazuje nenavrhovat žádné změny odhadů výdajů Evropského parlamentu. Tento závazek je platný, jen pokud se výdaje nedostanou do rozporu s ustanoveními Společenství, zejména se služebním řádem úředníků Evropských společenství a pracovním řádem ostatních zaměstnanců Společenství a pokud jde o sídlo orgánu.
<P>
Pokud jde o oblast společné zahraniční a bezpečnostní politiky, podporuji, aby byla zajištěna co největší transparentnost a aby se v souladu s bodem 42 interinstitucionální dohody ze dne 17. května 2006 neobjevily žádné provozní výdaje společné zahraniční a bezpečnostní politiky v rozpočtu Rady. Jsem však přesvědčen, že Rada by měla mít pro společnou zahraniční a bezpečnostní politiku k dispozici rozpočet podle svého uvážení.
<SPEAKER ID="233" NAME="Pedro Guerreiro  " AFFILIATION="GUE/NGL">
písemně. - (PT) Slovo "transparentnost" je do značné míry zneužíváno a na (některé) členské státy jsou v této souvislosti kladeny mnohé požadavky na úrovni rozpočtové a hospodářské politiky.
<P>
Avšak Rada, nadnárodní rozhodovací orgán EU složený ze zástupců vlád členských států - jehož pravomoci se v případě přijetí "Lisabonské" smlouvy posílí -, bude vůči těmto "požadavkům" imunní, neboť doposud nepředkládá výroční zprávu o činnosti.
<P>
Pracovní motto Rady pro postup udělení absolutoria za rok 2006 by mohlo být "dělejte, co říkám, a nikoli co dělám".
<P>
I když zpráva Evropského parlamentu, která je předmětem dnešního hlasování, nepřijímá tvrdší a kritičtější postoj ke stanovisku Rady, alespoň žádá, aby toto rozhodnutí bylo znovu uváženo, a žádá i více informací, konkrétně informací o částkách vynaložených na společnou zahraniční a bezpečnostní politiku. Žádá uvedení přesné povahy výdajů po jednotlivých položkách a dodatečné hodnocení misí evropské bezpečnostní a obranné politiky a akcí a zvláštních zástupců EU - objasnění částek použitých podle našeho názoru na politiku vměšování a militarizace EU.
<SPEAKER ID="978" NAME="Jean-Pierre Audy  " LANGUAGE="FR">
Hlasoval jsem pro absolutorium za plnění rozpočtu Evropského soudního dvora (ESD) na rozpočtový rok 2006 na základě zprávy pana Lundgrena, která Evropskému parlamentu doporučuje udělit absolutorium tajemníkovi Evropského soudního dvora. Jsem potěšen, že ESD přijal kodex jednání, který se vztahuje na členy a někdejší členy Soudního dvora, Soudu prvního stupně a Soudu pro veřejnou službu, včetně povinnosti předkládat prohlášení o finančních zájmech, i když je politováníhodné, že tyto informace nejsou zveřejňovány na internetových stránkách ESD.
<P>
Konstatuji, že otázka budovy (problém jmenování nezávislého odborníka pro rozšíření hlavní budovy; podpis nájemní-kupní smlouvy mezi Lucemburským velkovévodstvím a ESD, obsahující ustanovení potřebná k doplnění rámcové smlouvy z roku 2001 a zajišťující prodej pozemků, na nichž se rozkládá komplex budov ESD, Soudnímu dvoru za symbolickou cenu 1 EUR, jakmile se ESD stane vlastníkem budov; nedostatečná hospodářská soutěž) potvrzuje potřebu vytvořit Evropský orgán, který bude řešit veškeré záležitosti související s budovami všech našich orgánů.
<SPEAKER ID="977" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění rozpočtu Účetního dvora na rozpočtový rok 2006 na základě zprávy pana Lundgrena, která Evropskému parlamentu doporučuje udělit absolutorium generálnímu tajemníkovi Účetního dvora.
<P>
Gratuluji Účetnímu dvoru ke kvalitně vedenému účetnictví, které bylo kontrolováno s uspokojivým výsledkem externí firmou i interním auditorem. Pokud jde o prohlášení o finančních zájmech členů Účetního dvora, konstatuji, že - podobně jako moji kolegové poslanci - v souladu s kodexem jednání Evropského účetního dvora, předkládají členové Účetního dvora prohlášení o svých finančních zájmech a dalším majetku (včetně akcií, směnitelných obligací a podílových listů stejně jako pozemků a nemovitostí a profesní činnosti jejich partnerů).
<P>
Souhlasím se svými kolegy, že členové orgánů EU by měli mít povinnost předkládat prohlášení o finančních zájmech, která by měla být přístupná na internetu prostřednictvím veřejného rejstříku. Je však třeba rozlišovat mezi obohacováním, kdy by mělo být stanoveno množství, a otázkou střetu zájmů, kdy by měla být určena přesná povaha majetku drženého přímo nebo nepřímo a příslušného osobního vztahu.
<SPEAKER ID="235" NAME="Pedro Guerreiro  " AFFILIATION="GUE/NGL">
písemně. - (PT) Toto vysvětlení hlasování pouze slouží jako ilustrace toho, že jedno z hledisek analyzované v absolutoriu za plnění rozpočtu Účetního dvora na rozpočtový rok 2006 bylo nedostatek personálu, vzhledem k množství práce, kterou musí tento orgán EU vykonávat.
<P>
Již v předchozích letech zprávy uváděly, že tomuto dvoru chybí dostatečný počet úředníků, aby mohl plně provádět svou činnost a vykonávat kontrolní funkce.
<P>
Přes určitý pokrok v této oblasti přetrvává nedostatek dodnes. Sama zpráva Evropského parlamentu ukazuje, že je to zčásti způsobeno rozdílem mezi nabízeným platem a vysokými životními náklady v Lucembursku, kde Účetní dvůr sídlí.
<P>
Jsme pevně přesvědčeni, že i zde jsou patrné dopady politiky "cenové stability": větší vykořisťování.
<SPEAKER ID="975" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění rozpočtu Evropského hospodářského a sociálního výboru (EHSV) na rozpočtový rok 2006 na základě zprávy pana Lundgrena, která Evropskému parlamentu doporučuje udělit absolutorium generálnímu tajemníkovi Evropského hospodářského a sociálního výboru.
<P>
Podobně jako mnoho poslanců vítám podpis nové dohody o administrativní spolupráci z prosince 2007 mezi EHSV a Výborem regionů na léta 2008 až 2014 s vědomím toho, že tato spolupráce bude finančně výhodná pro evropské daňové poplatníky. Pokud jde o kontroly EHSV, považuje ve své zprávě kontroly ex post provedené v roce 2006 za nedostatečné. Tento stav se však podle všeho zlepšil. Je potřebné, aby prováděné kontroly byly důkladné. Měli bychom být potěšeni osobním ujištěním generálního tajemníka EHSV ohledně účinnosti a pravidelnosti kontrol ex ante a ex post.
<P>
Zároveň, podobně jako mnozí poslanci, gratuluji EHSV k ustavení kontrolního výboru složeného ze tří členů EHSV, mezi jejichž úkoly patří ověření nezávislosti útvaru interního auditu a posouzení opatření přijatých na základě doporučení obsažených v kontrolních zprávách.
<SPEAKER ID="973" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění rozpočtu Výboru regionů na rozpočtový rok 2006 na základě zprávy pana Lundgrena, která Evropskému parlamentu doporučuje udělit absolutorium generálnímu tajemníkovi regionů. Podobně jako mnoho poslanců vítám podpis nové dohody o administrativní spolupráci z prosince 2007 mezi EHSV a Výborem regionů na léta 2008 až 2014 s vědomím toho, že tato spolupráce bude finančně výhodná pro evropské daňové poplatníky. Tato nová dohoda uchovává většinu důležitých oblastí (infrastruktury, informační technologie a telekomunikace i překlady, včetně vydávání dokumentů) v rámci pravomoci společných služeb, zatímco omezený počet služeb je rozdělen (například vnitřní služby, sociální a lékařská služba, knihovna a příprava tisku). Jsem spokojen s výsledkem nešťastné záležitosti ohledně cestovních výloh pro členy Výboru regionů a převodů platů některých úředníků. Závěrem jsem spokojen s větší nezávislostí a vyššími zdroji finanční ověřovací služby.
<SPEAKER ID="971" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění rozpočtu Evropského veřejného ochránce práv na rozpočtový rok 2006 na základě zprávy pana Lundgrena. Podobně jako mnozí poslanci jsem překvapen, že v období 2003 až 2006 se postupně zvyšoval objem prostředků Evropského veřejného ochránce práv na závazky z 4 438 653 EUR na 7 682 538 EUR (tj. došlo ke zvýšení o 73 %) a k nárůstu pracovních míst (z 31 na 57 míst, tj. o 84 %), zatímco počet stížností se zvýšil z 2 436 na 3 830 (tj. o 57 %) a počet nově zahájených šetření z 253 na 258 (tj. o 2 %). Na provozní úrovni vítám podpis nové rámcové dohody o spolupráci s Parlamentem o poskytování administrativních služeb a jmenování prvního generálního tajemníka Evropského veřejného ochránce práv 1. srpna 2006. Účinnost kontrolních mechanismů by se podle všeho v řadě oblastí dala zlepšit. Jsem rovněž překvapen problémy s náborem, o nichž se zmiňuje výroční zpráva veřejného ochránce práv za rok 2006, zejména pokud jde o kvalifikované právníky, z důvodu dvou následných vln rozšíření (2004 a 2007), o výměnu pracovníků a problémy přilákání a udržení kandidátů s dočasnými smlouvami ve Štrasburku.
<SPEAKER ID="969" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění rozpočtu Evropského inspektora ochrany údajů na rozpočtový rok 2006 na základě zprávy pana Lundgrena, která Evropskému parlamentu doporučuje udělit mu absolutorium. Podobně jako mnozí poslanci vítám iniciativu Evropského inspektora ochrany údajů a asistenta Evropského inspektora ochrany údajů na zveřejnění každoročního prohlášení o svých finančních zájmech, podobně jako to činí poslanci Evropského parlamentu. Naštěstí byla na další tři roky obnovena smlouva o administrativní spolupráci generálním sekretariátem Komise, Parlamentem a Radou, podepsaná 7. prosince 2006 s Evropským inspektorem ochrany údajů s platností od 16. ledna 2007. Závěrem bychom měli konstatovat, že předcházející kontroly ex post a vydání závěrečného stanoviska Evropského inspektora ochrany údajů dobře postupuje a Evropský inspektor ochrany údajů se rozhodl vytvořit struktury interní kontroly odpovídající jeho činnostem a požadavkům.
<SPEAKER ID="967" NAME="Jean-Pierre Audy  " LANGUAGE="FR">
Hlasoval jsem pro udělení absolutoria za plnění rozpočtu Evropské nadace pro zlepšení životních a pracovních podmínek na rozpočtový rok 2006 na základě zprávy pana Martina, která Evropskému parlamentu doporučuje udělit řediteli absolutorium. Postup udílení absolutoria by měl být pro přidružené agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě negativního hodnocení jejich přidané hodnoty. Podobně je naléhavě zapotřebí zlepšit postupy interního auditu agentur a vítám možnost zřízení meziagenturní disciplinární komise. Jsem překvapen, že v rozpočtovém roce 2006 Účetní dvůr znovu zjistil vysoké míry přenesených prostředků (43 % na správní náklady a 45 % na provozní činnosti) a nad pochybnostmi ze strany Účetního dvora ohledně dodržování zásady ročního rozpočtu nadace.
<SPEAKER ID="965" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské nadace odborného vzdělávání na rozpočtový rok 2006 na základě zprávy mého rakouského kolegy pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení meziagenturní disciplinární komise. Jsem překvapen, že Účetní dvůr nezmínil, že prohlášení o věrohodnosti ředitele nadace bylo předmětem výhrad.
<SPEAKER ID="963" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu ředitele Evropského střediska pro rozvoj odborného vzdělávání na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury a také že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Vítám vytvoření rámce pro spolupráci mezi Evropským střediskem pro rozvoj odborného vzdělávání a Evropské nadace pro zlepšení životních a pracovních podmínek s cílem zajistit, aby byly prostředky na výzkum využívány v oblasti společného zájmu.
<SPEAKER ID="961" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Překladatelského střediska pro instituce Evropské unie na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. S překvapením jsem zjistil, že kumulovaný rozpočtový přebytek za rok 2006 dosáhl 16,9 milionu EUR a že v roce 2007 bude středisko svým zákazníkům vracet částku ve výši 9,3 milionu EUR. Tato kumulace přebytků svědčí o tom, že metoda stanovování cen překladů střediska není dostatečně přesná.
<SPEAKER ID="960" NAME="Anna Záborská  " AFFILIATION="PPE-DE">
písemně. - (SK) Bez mnohojazyčnosti Evropa nedokáže přežít. První nařízení Evropského společenství v roce 1958 se týkalo mnohojazyčnosti. Unie nepracuje v jednom nebo několika jazycích, které by si sama vybrala a kterým by většina jejich obyvatel nemusela ani rozumět
<P>
Překlady legislativních, politických a administrativních dokumentů umožňují Unii naplňovat její právní povinnosti. Mnohojazyčnost přispívá ke zlepšování transparentnosti, legitimitě a efektivnosti Unie. Omezení způsobené režimem mnohojazyčnosti přispívají kladně k zestručňování dokumentů a požadované termíny byly dodržované. Jménem slovenského jazyka (a těch, kteří jej používají) žádám, aby při přípravě rozpočtu na rok 2009 do něj byly zahrnuty i potřebné prostředky na odstranění nedostatku míst pro překladatele v orgánech Evropské unie.
<P>
Žádám od Evropského parlamentu, aby byly do slovenského jazyka i všech ostatních oficiálních jazyků Unie ihned přeloženy a překládány veškeré legislativní, politické a administrativní dokumenty tohoto legislativního období, abychom občanům umožnili sledování politické práce všech orgánů, jmenovitě doslovné zápisy parlamentní rozpravy. Oznamuji, že podávám písemné prohlášení, které podporuje zachování režimu mnohojazyčnosti, a vyzývám slovenské překladatele a tlumočníky, aby svými jazykovými znalostmi přispěli k mnohojazyčnosti v Evropě.
<SPEAKER ID="958" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropského střediska pro prevenci a kontrolu nemocí na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Existují obavy, že středisko opětovně přijalo právní závazky, aniž nejprve přijalo závazky rozpočtové, což je v rozporu s finančním nařízením. Středisko musí přijmout odpovídající opatření, včetně opatření v oblasti finančního řízení, na zlepšení postupů souvisejících se závazky a platbami.
<SPEAKER ID="956" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropského monitorovacího centra pro drogy a drogovou závislost na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Poslanci Evropského parlamentu celkově vítají snahy monitorovacího centra na zlepšení plnění jeho rozpočtu, i když jeho míra přenesených položek zůstává vysoká. Vítám snahu monitorovacího centra provést hodnocení svých činností v roce 2007 a skutečnost, že na léta 2008 a 2009 jsou připravovány plány řízení.
<SPEAKER ID="954" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Agentury Evropské unie pro základní práva (dříve Evropské středisko pro sledování rasismu a xenofobie) na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Výroční zpráva a účetní závěrka za rok 2006 a pracovní program na rok 2007 obsahují poměrně málo informací o plnění rozpočtu, finančních zprávách, rizicích, hodnocení a auditu agentury, která musí zlepšit kvalitu podávání finančních zpráv a zveřejnit svou výroční zprávu o činnosti na internetu.
<SPEAKER ID="952" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro obnovu na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Vítám úlohu agentury při rozvoji a upevnění stability v balkánském regionu a řádné správě programu CARDS. Agentura beze zbytku splnila svůj mandát a může nyní omezit svou činnost; toto omezení se plánuje na konec roku 2008, kdy bude správa pomoci Srbsku, Kosovu, Černé hoře a Bývalé jugoslávské republice Makedonie svěřena delegacím Komise v těchto zemích.
<SPEAKER ID="951" NAME="Pedro Guerreiro  " AFFILIATION="GUE/NGL">
písemně. - (PT) Tato agentura byla ustavena po útocích NATO na bývalou Jugoslávii a spravuje hlavní programy "pomoci" EU na Balkáně.
<P>
Její cíle jsou jasné a zahrnují podle očekávání "pomoc" v "reformním" procesu vedoucím k vytváření institucí a "právního státu" podle vlastních představ EU a v souladu s ambicemi EU, konkrétně vytvořením "tržního hospodářství", tj. hospodářství kapitalistického.
<P>
Evropský parlament, patrně zahleděný do rozšíření NATO a EU, "je přesvědčen, že ve fázi, kdy Komise převezme odpovědnost za řízení nového nástroje předvstupní pomoci (...), by měla Radě konečně předložit nový mandát agentury, která by, jak bylo rozhodnuto, měla ukončit svou činnost na Balkáně nejpozději do konce roku 2008 a měla by se stát skutečnou Evropskou agenturou pro vnější činnosti". Dále pak upřesňuje, že "udělení nového mandátu této úspěšné agentuře by bylo nejúčinnějším způsobem, jak zajistit provádění nových úkolů v oblasti vnější činnosti, které nemohou provádět útvary Komise v Bruselu nebo delegace Komise" (...) "v oblastech, kde není možné uplatňovat tradiční rozvojovou pomoc".
<P>
Jinými slovy, jedná se o nepřijatelnou proměnu této agentury v další nástroj podporující politiku vměšování EU v jiných regionech světa.
<SPEAKER ID="949" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro životní prostředí na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Je překvapivé, že značný objem rozpočtových prostředků určených na provozní činnosti byl podle Evropské agentury pro životní prostředí přenesen do rozpočtového roku 2007; to předpokládá odklon od zásady dodržování ročního rozpočtu. Rovněž je třeba podrobit kritice některá selhání kontrolního systému agentury, která neoddělila jednoznačně funkce schvalujícího úředníka a účetnictví.
<SPEAKER ID="947" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro bezpečnost a zdraví při práci na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Gratuluji agentuře k úsilí při propagování osvědčených způsobů prevence v oblasti bezpečnosti a ochrany zdraví při práci v EU. Lituji však skutečnosti, že nedostatečně komunikuje se sociálními orgány členských států, které se specializují na zdraví a bezpečnost při práci.
<SPEAKER ID="945" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro léčivé přípravky na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Nerozumím obavám správní rady Evropské agentury pro léčivé přípravky, že nové úkoly, které jsou jí předěleny, nejsou dostatečně financovány. Agentura podle všeho ve skutečnosti prosperuje s nízkou mírou čerpání fondů (méně než 60 %) a výraznými účetními přebytky a akumulacemi fondů, společně s podporou Společenství a poplatky placenými podniky, které chtějí získat povolení pro uvádění léčivých přípravků na trh Společenství (jinými slovy 119 milionů EUR v roce 2006 společně s podporou Společenství ve výši 31 milionů EUR).
<SPEAKER ID="943" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropského úřadu pro bezpečnost potravin na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Považuji za zvláštní, že došlo k nízkému plnění výdajů tohoto úřadu, což je patrně způsobeno zejména potížemi při přijímání vysoce kvalifikovaných vědeckých zaměstnanců v Parmě (do konce roku 2006 byly obsazeny pouze dvě třetiny z 250 míst, jež jsou v plánu pracovních míst tohoto úřadu), a že došlo k nesrovnalostem v účetnictví.
<SPEAKER ID="941" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro námořní bezpečnost na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Lituji, že uvedený úřad vykazuje tak nízkou míru využití prostředků na platby určených na opatření proti znečištění na moři (67,7 %), a to i navzdory trvalé podpoře, kterou Parlament poskytuje těmto opatřením v procesu při schvalování rozpočtu. Na závěr, existence vysokého počtu převodů, nepřiměřené plánování přijímání zaměstnanců a nesprávná prezentace rozpočtu vyvolává znepokojení.
<SPEAKER ID="940" NAME="Pedro Guerreiro  " AFFILIATION="GUE/NGL">
písemně. - (PT) Počet agentur a dalších orgánů Společenství se v posledních letech zmnohonásobil - od smlouvy z Nice až k tzv. návrhu "lisabonské" smlouvy. S různým účelem je většinou jejich cílem sloužit jako katalyzátor posilující stále více nadnárodní povahu orgánů a politik Evropské unie.
<P>
Obecně bývají zřizovány, aby "koordinovaly" nebo "pomáhaly" členským státům v různých oblastech, a počet těchto agentur a orgánů se postupně zvyšuje: pokud jde o postup udílení absolutoria, v roce 2000 jich bylo 8, v roce 2006 jich už bylo více než 20!
<P>
Uvádím několik příkladů, i když seznam není vyčerpávající: Evropská agentura pro řízení operativní spolupráce na vnějších hranicích členských států EU (Frontex), Evropská agentura pro železnice, Evropská agentura pro životní prostředí, Evropská agentura pro obnovu (Balkánu), Evropský úřad pro bezpečnost potravin, Evropská agentura pro námořní bezpečnost, Evropská agentura pro bezpečnost letectví, ...
<P>
Pokud jde o absolutorium pro tyto agentury, Účetní dvůr uvedl obecné zjištění, že při své činnosti porušují například opatření stanovená finančním nařízením, služebním řádem či pravidla o zadávání veřejných zakázek.
<SPEAKER ID="938" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro bezpečnost letectví na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Je třeba přezkoumat strukturu poplatků Evropské agentury pro bezpečnost letectví s cílem vyrovnat náklady a příjmy související s vydáním osvědčení (příjmy kolem 35 milionů EUR oproti nákladům ve výši 48 milionů EUR).
<SPEAKER ID="936" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro železnice na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Pokud jde o fungování Evropské agentury pro železnice, s politováním konstatujeme značnou míru přenosu položek (85 % u provozních činností) a měli bychom uvítat skutečnost, že agentura se rozhodla uplatňovat 24 standardů interní kontroly stanovené Komisí pro rok 2008, stejně jako její rozhodnutí přijmout úředníka pro zadávání veřejných zakázek, aby tato funkce byla rychlejší a spolehlivá, spolu s interním auditorem.
<SPEAKER ID="934" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu výkonnému řediteli Evropské agentury pro bezpečnost sítí a informací na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury a aby byly uzavřeny agentury v případě, že nejsou účelné. Pokud jde o Evropskou agenturu pro bezpečnost sítí a informací, rád bych řekl, že nesdílím stanovisko Evropského parlamentu, který odmítá návrh Komise přenést odpovědnosti agentury na nový Evropský úřad pro trh elektronických komunikací, k jehož úkolům by od roku 2010 patřilo zajištění, aby vnitrostátní regulační orgány pracovaly jako výkonný tým na základě společných hlavních zásad, vydávání stanovisek a poskytování pomoci při přípravě opatření Komise na jednotném trhu pro telekomunikační odvětví.
<SPEAKER ID="933" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské agentury pro řízení operativní spolupráce na vnějších hranicích členských států EU (FRONTEX) na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Pokud jde o FRONTEX, není správné, že tato agentura získala plnou finanční nezávislost až od 1. října 2006 a že předtím vyžadovaly veškeré administrativní výdaje schválení Komise v Bruselu. Gratuluji agentuře k práci, kterou vykonává, navzdory nedostatečným zdrojům, a doufám, že tyto zdroje se v budoucnosti výrazně zvýší.
<SPEAKER ID="237" NAME="Pedro Guerreiro  " AFFILIATION="GUE/NGL">
písemně. - (PT) Kromě jiných možných připomínek k absolutoriu za plnění rozpočtu této agentury lze poukázat na značné obnosy, které zbyly na konci roku 2006, a to přitom byly v tomto roce schváleny dva doplňující rozpočty, jejichž cílem bylo zvýšení rozpočtu.
<P>
Po schválení těchto doplňujících rozpočtů se zvýšil rozpočet agentury na 19,2 milionů EUR, přitom na konci roku 2006 podle vlastního účetnictví agentury měla v hotovosti 14,3 milionů EUR!
<P>
Byly rovněž zaznamenány některé nesrovnalosti ohledně řízení pracovníků, konkrétně ohledně kritérií a postupů přijímání, které nebyly v souladu s obecnými postupy služebního řádu úředníků Evropských společenství (ve skutečnosti se jedná o stále se opakující situaci při udělování absolutoria za rozpočet jednotlivých agentur Společenství, kdy se v řadě případů objevila kritika ohledně porušení služebního řádu úředníků Evropských společenství).
<P>
Politická touha po komunitarizaci "řízení hranic" na úrovni EU a po zřízení agentury Frontex - proti čemuž se jednoznačně stavíme - byla taková, že této agentuře byly poskytnuty finanční zdroje převyšující prokázanou kapacitu. Nemohu se proto zbavit dojmu, že v roce 2006 jsme zapřáhli kočár před koně...
<SPEAKER ID="238" NAME="Andreas Mölzer  " AFFILIATION="NI">
písemně. - (DE) Od počátku EU se snažíme dostat plýtvání a nesprávné používání prostředků pod kontrolu. Je konečně na čase začít bojovat proti korupci na nejvyšší úrovni tak, aby se neoprávněně vyplacené obnosy skutečně musely vracet, a zároveň musíme využívat co nejvíce příležitostí k úspoře peněz. Sem například patří omezit Parlament na jedno místo, stejně jako citlivější využívání prostředků agenturami EU. V některých případech schvalujeme zdvojování, jako je například Agentura pro základní práva, zatímco prospěšné agentury jako Frontex trpí nedostatkem. To musí přestat.
<SPEAKER ID="931" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu správnímu řediteli Evropské jednotky pro soudní spolupráci (EUROJUST) na rozpočtový rok 2006 na základě zprávy mého rakouského kolegy, pana Hanse-Petera Martina, která Evropskému parlamentu doporučuje absolutorium udělit. Postup udílení absolutoria by měl být pro decentralizované agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné. Podobně je naléhavě zapotřebí zlepšit postupy interního auditu agentur a vítám i možnost zřízení společné disciplinární komise pro všechny agentury. Pokud jde o EUROJUST, jsem překvapen, existencí problémů spojených s porušením zásady oddělení pravomocí pro funkce schvalující osoby a finančního ověřovatele, a že spolupráce s Evropským úřadem pro boj proti podvodům (OLAF) je stále tak nedostatečná.
<SPEAKER ID="929" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropské policejní akademie (CEPOL) na rozpočtový rok 2006 na základě zprávy pana Martina, která Evropskému parlamentu doporučuje absolutorium udělit. Postup udílení absolutoria by měl být pro přidružené agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že analýza dojde k závěru, že nejsou účelné.
<P>
Podobně je naléhavě zapotřebí zlepšit postupy interního auditu agentur a vítám i možnost zřízení meziagenturní disciplinární komise. Vezmeme-li v úvahu důvody, které uvádí akademie, zejména že bylo pro tento nový orgán Společenství obtížné hned splnit zásady finančního nařízení a skutečnost, že od té doby byly přijaty kontrolní systémy, bylo by normální předpokládat, že nejpozději od června 2008 by měl být tento orgán plně v souladu s ustanoveními finančního nařízení.
<SPEAKER ID="927" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria Komisi za plnění rozpočtu šestého, sedmého, osmého a devátého Evropského rozvojového fondu (ERF) na rozpočtový rok 2006 na základě zprávy pana Fjellnera, který pokračoval v dobré práci pana Stubba - ten byl mezitím jmenován ministrem finské vlády -, a která Evropskému parlamentu doporučuje absolutorium udělit.
<P>
Podobně jako mnozí poslanci lituji toho, že ERF nebyl začleněn do rozpočtu ve finančním výhledu na léta 2007 až 2013 a toto začlenění by se mělo stát jedním z prioritních cílů víceletého finančního rámce po roce 2013. Mezitím by postupy řízení ERF měly být zjednodušeny, zejména umožněním co nejrychlejšího uzavření ERF a standardizací jejich finančních pravidel. Po zahájení 10. ERF v roce 2008 nebude Komise řídit souběžně více než čtyři ERF.
<P>
Na závěr jsem překvapen částkou 10,3 miliard EUR "nerealizovaných závazků", které představují 25 % všech přidělených prostředků, a Komise je povinna dále zásadně snižovat objem nerealizovaných závazků, zejména staršího data a těch, u nichž nedochází k čerpání.
<SPEAKER ID="925" NAME="Jean-Pierre Audy  " AFFILIATION="PPE-DE">
písemně. - (FR) Hlasoval jsem pro udělení absolutoria za plnění rozpočtu řediteli Evropského úřadu pro dohled nad globálním navigačním družicovým systémem (GNSS) na rozpočtový rok 2006 na základě zprávy pana Martina, která Evropskému parlamentu doporučuje absolutorium udělit.
<P>
Postup udílení absolutoria by měl být pro přidružené agentury, jejichž počet vzrostl (z 8 v roce 2000 na 20 v roce 2006) a které nyní čerpají z rozpočtu zhruba 1 miliardu EUR, zjednodušen a zefektivněn. Podporuji požadavek Komise, aby byla každých 5 let předkládána studie o přidané hodnotě každé existující agentury, a také, že by měly být bez váhání uzavřeny agentury v případě, že nejsou účelné.
<P>
Podobně je naléhavě zapotřebí zlepšit postupy interního auditu agentur a vítám i možnost zřízení meziagenturní disciplinární komise. Pokud jde o Evropský úřad pro dohled nad globálním navigačním družicovým systémem (GNSS), je třeba vzít na vědomí, že od 1. ledna 2007 je tento úřad majitelem hmotných i nehmotných aktiv programu Galileo, který bude ze 100 % financován z veřejných zdrojů, a musí proto podléhat zvláště bedlivému přezkumu.

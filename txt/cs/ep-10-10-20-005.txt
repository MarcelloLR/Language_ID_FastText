<CHAPTER ID="005">
Slavnostní zasedání - Projev předsedy Evropského parlamentu Jerzyho Buzka v polovině funkčního období
<SPEAKER ID="121" NAME="Předseda">
Vážení kolegové, připravil jsem si krátký projev, jak jsem vám slíbil před rokem.
<P>
Nacházíme se v polovině mého předsednictví. Na úplném začátku jsem slíbil, že vás budu informovat o svých činnostech.
<P>
Jako předseda Evropského parlamentu vás všechny zastupuji. Kamkoli jdu, cokoli dělám, pokaždé pociťuji čest a odpovědnost, protože jednám jménem tohoto proslulého Parlamentu.
<P>
Ale tento projev není o mně: tento projev je o vás a vaší činnosti. Je o nás všech, o tom, čeho jsme společně v Evropském parlamentu dosáhli v posledních patnácti měsících, a o tom, co je před námi.

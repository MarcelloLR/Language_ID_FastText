<CHAPTER ID="007">
Přivítání
<SPEAKER ID="099" NAME="Předsedající">
Kolegové a kolegyně, mám pro vás v této chvíli oznámení, které je velmi příhodné, protože jsme právě hlasovali o naší zprávě o strategii rozšíření v roce 2009.
<P>
S radostí vám oznamuji, že nás dnes navštívila delegace poslanců chorvatského parlamentu - Saboru.
<P>
(Potlesk)
<P>
Delegaci vede pan Mario Zubović, který se právě účastnil desátého zasedání společného parlamentního výboru Evropské unie a Chorvatska.
<P>
Vážení poslanci Saboru, vítáme vás v našem Evropském parlamentu ve Štrasburku. Jak vidíte, projednávali jsme tento týden otázku rozšíření a chceme, aby Chorvatsko přistoupilo k Evropské unii co nejdříve.
<P>
(Potlesk)
<P>
Máte samozřejmě před sebou závěrečná a náročná kola jednání a srdečně vás vyzýváme, abyste zesílili své přípravy.
<P>
Vážení kolegové, těšíme se na to, že brzy uvítáme chorvatské pozorovatele v Evropském parlamentu, a těšíme se na to, až spolu s námi v průběhu tohoto volebního období zasednete v této sněmovně.
<P>
Děkuji vám za vaši dnešní návštěvu.

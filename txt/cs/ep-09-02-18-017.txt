<CHAPTER ID="017">
Vysvětlení hlasování
<P>
Písemné vysvětlení hlasování
<SPEAKER ID="998" NAME="Nicodim Bulzesc  " LANGUAGE="RO">
Hlasoval jsem pro usnesení Evropského parlamentu o roli Evropské unie na Blízkém východě a souhlasím s tím, že musíme podpořit plány na obnovu pásma Gazy.
<P>
Toto usnesení hledá podporu okamžité, rychlé a neomezené humanitární pomoci, opatření, které je morálním závazkem. Tato pomoc musí být dodána bez jakýchkoliv podmínek nebo omezení. Izraelské úřady byly žádány o povolení přiměřeného a pokračujícího toku humanitární pomoci včetně všech potřebných materiálů, aby mohly agentury OSN jako například Agentura OSN pro pomoc palestinským uprchlíkům a mezinárodní organizace uskutečnit své aktivity a pečovat o potřeby těchto obyvatel.
<SPEAKER ID="997" NAME="Konstantinos Droutsas  " LANGUAGE="EL">
Usnesením Evropského parlamentu o humanitární pomoci Gaze Evropská unie usiluje, poháněna principy zacházení s poraženými Izraelci, o rovné podmínky se vzdorujícími Palestinci a tají svou velkou zodpovědnost za zabíjení palestinských lidí během vražedné izraelské invaze do pásma Gazy, která skončila 1 300 mrtvými, jejíž většinou byli děti, ženy a staří lidé a přes 5 000 lidí bylo zraněno. Úplné zničení tisíců domů a každé sociální infrastruktury v souvislosti s úplnou hospodářskou izolací způsobenou Izraelem vyústilo v žití palestinského obyvatelstva v tragických a nelidských podmínkách.
<P>
Vyhýbání se jakékoliv podobě odkazu odsouzení Izraele a příčin tragické situace palestinských lidí znovu dokazuje podporu Evropské unie pro kriminální činy Izraele a její snahu o rozšíření role v eskalaci skrytého boje mezi imperialisty na Blízkém východě.
<P>
To, co potřebují hrdinští palestinští lidé víc než cokoliv jiného, není charita od imperialistů. Jsou to základy nezávislého a svrchovaného Palestinského státu se svým hlavním městem ve východním Jeruzalémě, s udržením hranic z roku 1967 podle usnesení OSN a nerozdělenou solidaritu od ostatních lidí v jejich boji.
<SPEAKER ID="062" NAME="Hélène Goudin a Nils Lundgren  " AFFILIATION="IND/DEM">
písemně. - (SV) Situace v Gaze je nesmírně vážná tím, jak pokračující konflikt připravuje civilní obyvatelstvo o potraviny, léky a palivo. Situace je tak vážná, že je nutná okamžitá vnější pomoc. Proto jsme hlasovali pro toto usnesení.
<P>
Nicméně cítíme, že je to nesmírně politováníhodné - bohužel však ne zcela překvapivé - že Evropská unie znovu využívá neštěstí k pomalému ale jistému zvýhodnění své pozice.
<SPEAKER ID="996" NAME="Pedro Guerreiro  " LANGUAGE="PT">
Po více než 18 měsících nelidské blokády, 22 dní brutální izraelské agrese proti palestinským lidem v pásmu Gazy vedlo ke smrti nejméně 1 324 lidí a více než 5 000 zraněným, z nich většina jsou děti. Přes 100 000 lidí bylo vystěhováno a více než 15 000 domů bylo zničeno. Základní infrastruktury a klíčové veřejné služby byly zničeny nebo rozebrány kvůli hrozbě odpovědi na ty nejzákladnější potřeby palestinských obyvatel.
<P>
Tváří v tvář tomuto šokujícímu zločinu nemá Evropský parlament jediné slovo k odsouzení Izraele.
<P>
Není pochyb o tom, že palestinské obyvatelstvo nutně potřebuje pomoc. Není pochyb o tom, že musíme uznat utrpení palestinského obyvatelstva. Nicméně je také podstatné, abychom odsoudili agresory a měli je za odpovědné. Namísto toho usnesení trvá na zakrývání izraelské agrese vůči pásmu Gazy, skrýváním za slovem "konflikt". Tato agrese je částí strategie na překonání legitimního odporu palestinských lidí k okupaci a podkopávání podmínek potřebných pro budování Palestinského státu.
<P>
Evropská unie, která je vždy velmi rychlá ve vyvolávání lidských práv, na ně "zapomíná" s ohledem na Izrael, který po více než 40 let kolonizuje palestinská teritoria západního břehu, pásma Gazy a východního Jeruzaléma.
<SPEAKER ID="063" NAME="Flaviu Călin Rus  " LANGUAGE="RO">
Hlasoval jsem pro usnesení Evropského parlamentu z 18. února 2009 o humanitární pomoci do pásma Gazy, protože civilní obyvatelstvo nutně potřebuje pomoc kvůli situaci vytvořené v této oblasti.
<P>
Cítím, že je potřeba provést odhad potřeb obyvatelstva v pásmu Gazy a musí být zahájeny plány pro obnovu této oblasti.

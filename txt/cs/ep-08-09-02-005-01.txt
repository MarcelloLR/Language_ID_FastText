<CHAPTER ID="005-01">
1. Program Mládež v akci (2007 - 2013) (
<P>
Před začátkem hlasování.
<SPEAKER ID="130" NAME="Katerina Batzeli">
zpravodajka. - Vážený pane předsedající, vzhledem ke čtyřem zprávám, o kterých máme hlasovat, dovolte mi, abych jménem Výboru pro kulturu a vzdělávání poznamenala, že víceleté programy v oblasti kultury, vzdělávání, mládeže a aktivního občanství patří mezi nejdůležitějších činnosti EU a především Evropského parlamentu.
<P>
Z uvedeného důvodu by rozhodnutí o výběru a financování jednotlivých činností měla vycházet z jasných a objektivních kritérií. Je třeba přijmout zjednodušené procesy, abychom v zájmu evropských občanů zabránili zbytečnému zpoždění.
<P>
Účelem komitologického souboru čtyř zpráv, které má Evropský parlament na svém dnešním plenárním zasedání přijmout, je zaručit transparentní, rychlé a účinné postupy. Zmíněný krok zároveň posílí i úlohu Evropského parlamentu v tomto druhu postupů.
<P>
Obzvlášť uspokojující je skutečnost, že tyto parlamentní návrhy přijala Komise i Rada. Vzbuzuje to naději na budoucí interinstitucionální dohodu.
<P>
Na závěr bych chtěla poděkovat Komisi, Radě a slovinskému předsednictví a rovněž současnému francouzskému předsednictví za ducha spolupráce a shody a za způsob, jakým tyto čtyři programy Společenství řídily.

<CHAPTER ID="008-05">
5. Bezpečnostní opatření v letectví a detektory pro fyzickou kontrolu (
<P>
- Před hlasováním
<SPEAKER ID="070" NAME="Manfred Weber">
jménem skupiny PPE-DE. - (DE) Pane předsedo, jménem skupiny PPE-DE bych rád představil návrh usnesení. V Parlamentu se celkem shodneme na dvou bodech. Na jedné straně chceme být zapojeni do postupu, který se týká těchto nových technických variant, a to nelze bez Parlamentu rozhodnout. Rád bych poděkoval panu komisaři Tajanimu, který zajistil, aby tomu tak bylo.
<P>
Zadruhé je nám všem jasné, že toto nové technické opatření se musí zvažovat s velkou dávkou citlivosti. V této věci máme mnoho obav. Kritéria případného použití musí projít pečlivou kontrolou a v Parlamentu s tím souhlasí každý. Rád bych za skupinu PPE-DE navrhl, abychom si dali další čtyři týdny navíc a odložili hlasování na listopad, protože komisař Tajani uvedl, že k tomuto tématu bude hlavní slyšení v listopadu. Skupina PPE-DE zastává názor, že bychom měli vyslechnout všechny skutečnosti, než dojdeme k rozhodnutí. Doufám, že většina zde to podporuje. Proto navrhujeme, aby toto hlasování bylo odloženo do listopadu.
<SPEAKER ID="071" NAME="Martin Schulz">
jménem skupiny PSE. - (DE) Pane předsedající, dámy a pánové, chci se postavit proti tomuto návrhu z následujícího důvodu. Je pravda, že slyšení pana Tajaniho nám poskytne příležitost získat dodatečné informace a definovat náš postoj. To, co ale uděláme s tímto rozhodnutím, je, že řekneme Radě, která již dosáhla usnesení během poslední Rady ministrů pro spravedlnost a vnitřní věci, že podle našeho názoru, a to platí přinejmenším pro moji skupinu, bezpečnost a bezpečnostní opatření jsou naprosto nezbytná. Avšak využívání snímacích nebo zobrazovacích zařízení, která ukazují osoby zcela nahé, je naprosto nepřijatelné. Je to porušení lidské důstojnosti a není to doprovázeno zvýšením bezpečnosti.
<P>
(Potlesk z leva a ze středu.)
<P>
To je dokonalý příklad mánie pro bezpečnost, která se zde odehrává. Naším rozhodnutím chceme vyslat jasný signál, že jsme proti opatřením tohoto typu, která jsou také nadmíru kontroverzní z lékařského hlediska. Proto vás žádáme, abyste návrh pana Webera zamítli.
<P>
(Potlesk)
<SPEAKER ID="072" NAME="Předseda">
Velice vám děkuji. Skupina ALDE požaduje jmenovité hlasování o tomto návrhu.
<P>
(Parlament návrh na odložení hlasování zamítl)

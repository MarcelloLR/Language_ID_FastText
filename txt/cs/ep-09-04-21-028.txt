<CHAPTER ID="028">
Integrovaný přístup k rovnosti mužů a žen v rámci činností výborů a delegací (krátké přednesení)
<SPEAKER ID="242" NAME="Předseda">
Dalším bodem je krátké přednesení zprávy, kterou předkládá paní Záborská jménem Výboru pro práva žen a rovnost pohlaví, o integrovaném přístupu k rovnosti mužů a žen v rámci činností výborů a delegací.
<P>
Písemná prohlášení (článek 142)
<SPEAKER ID="243" NAME="Anna Záborská" LANGUAGE="SK">
V nedávné době dostala důstojnost ženy a její poslání nový rozměr. Je to poznat především v rámci horizontálních politik Společenství, které určuje Lisabonská strategie, v demografických výzvách a úsilí o sladění pracovního a rodinného života, i v opatřeních pro boj proti násilí páchanému na ženách a obchodu s lidmi.
<P>
Zpráva o integrovaném přístupu k rovnému zacházení pro muže a ženy v rámci práce výborů a delegací patří mezi pravidelné zprávy Výboru pro práva žen a rovnost pohlaví, jež jsem dvakrát za toto volební období měla čest představit Parlamentu. Někteří lidé vítají rostoucí počet žen v Evropském parlamentu, avšak Výbor pro práva žen a rovnost pohlaví s politováním konstatuje, že ženy jsou stále nedostatečným způsobem zastoupeny ve vedoucích orgánech Parlamentu. Na úrovni generálních ředitelství je zastoupení žen stále nedostatečné. Podporujeme vytváření sítě úředníků na sekretariátech, ve výborech a delegacích, kteří jsou v této oblasti speciálně vyškoleni, s cílem pravidelné výměny vyzkoušených a osvědčených postupů.
<P>
Zpráva vyzývá generálního tajemníka, aby dbal o další uplatňování komplexní strategie pro sladění rodinného a pracovního života a umožnil profesní růst pracujícím ženám. Zdůrazňuje, že integrovaný přístup k rovnoprávnosti žen a mužů znamená pozitivní vývoj jak pro ženy, tak pro muže a že požadavek rovnoprávnosti žen a mužů se musí projevovat v praktickém přístupu, který nebude stavět ženy proti mužům.
<P>
Výbor pro práva žen a rovnost pohlaví zdůrazňuje, že je nutné, aby parlamentní výbory a delegace měly k dispozici vhodné nástroje, jimiž lze zajistit co nejlepší znalost integrovaného přístupu k rovnoprávnosti žen a mužů. Potřebujeme ukazatele, údaje a statistiky rozdělené podle pohlaví stejně jako rozdělení rozpočtových zdrojů z pohledu rovnoprávnosti žen a mužů.
<P>
Vyzýváme politické skupiny, aby při jmenování osob do vedoucích pozic zohledňovaly vyrovnané zastoupení mužů a žen. Zpráva o integrovaném přístupu k rovnoprávnosti žen a mužů je výsledkem spolupráce parlamentních výborů s Výborem pro práva žen a rovnost pohlaví.
<P>
Z pozice předsedkyně Výboru pro práva žen a rovnost pohlaví a jako zpravodajka bych vám za tuto práci chtěla upřímně poděkovat. Zvláštní dík patří mým kolegům z různých výborů, které za ni nesly zodpovědnost. Práce byla výborem jednohlasně přijata a toho si velmi cením. Výbor vytvořil nový metodologický postup, díky němuž je možné zhodnotit práci každého parlamentního výboru. Je podrobně popsán ve vysvětlujícím prohlášení. Hodnocení by zajisté mělo větší výpovědní hodnotu, pokud by se zúčastnily všechny výbory a delegace Evropského parlamentu.
<P>
V rámci diskuse byla přijata řada pozměňovacích návrhů, díky nimž narostl význam zprávy. Cením si skutečnosti, že zpráva vznikla prostřednictvím pluralitních diskusí v Parlamentu a poukázala na význam tématu. V souvislosti s volbami do Evropského parlamentu bych chtěla zdůraznit význam toho, aby voliči obou pohlaví usilovali o zajištění zastoupení žen v Evropském parlamentu v co nejvyšším počtu.
<SPEAKER ID="244" NAME="Předseda">
Jen bych chtěl poznamenat, že dnes večer zde ve sněmově početně převažují ženy.
<P>
Rozprava je ukončena.
<P>
Hlasování se bude konat ve středu, 22. dubna 2009.
<P>
Písemná prohlášení (článek 142)
<SPEAKER ID="245" NAME="Gabriela Creţu  " LANGUAGE="RO">
Uvítali jsme skutečnost, že bylo dosaženo určitého pokroku v oblasti vyváženého zastoupení na úřednických a asistentských pozicích na úrovni výborů a sekretariátů. Věříme, že podobná opatření budou přijata i pro vedoucí pozice v rámci politických skupin a především na úrovni politického fungování Parlamentu. Nelze však zamlčet skutečnost, že tyto změny jsou zanedbatelné v porovnání s tím, co vyžaduje integrovaný přístup k rovnoprávnosti žen a mužů.
<P>
Uplatňování integrovaného přístupu k rovnoprávnosti žen a mužů by znamenalo, že každý právní předpis by byl doplněn o předběžnou studii dopadu podle pohlaví. Stejně tak by v každém výboru bylo vyžadováno povědomí o otázkách rovnoprávnosti žen a mužů a minimální úroveň odborných znalostí. Realita je však taková, že v průběhu volebního období 2004-2009 nebyl ani jeden právní předpis předložený výborem zamítnut z důvodu, že neobsahoval tuto studii o dopadu, přestože její začlenění je od Amsterdamské smlouvy závazné. Musíme tedy bohužel přiznat, že bylo dosaženo menších pozitivních výsledků, avšak cíl rovnoprávnosti žen a mužů jen nám stále vzdálen.
<SPEAKER ID="991" NAME="Lívia Járóka  " LANGUAGE="HU">
Chtěla bych paní Záborské poblahopřát k její zprávě, která poukazuje na skutečnost, že některé výbory Evropského parlamentu sice přijaly strategii pro rovnoprávnost žen a mužů, avšak co se týče jejího důsledného uplatňování, stále existuje řada nedostatků. Zpráva rovněž obsahuje řadu výhledových doporučení. Jedním z nich je, aby bylo úředníkům Evropského parlamentu poskytnuto školení o rovnoprávnosti žen a mužů, neboť přiměřená znalost je pro uplatňování tohoto principu v praxi nezbytná.
<P>
Rovnoprávnost žen a mužů patří mezi základní principy práva Společenství. Chce-li si však Evropský parlament v očích veřejnosti zachovat důvěru, musí trvat na zavedení a důsledném uplatňování opatření na podporu rovnoprávnosti žen a mužů i v tomto orgánu, především co se týče jeho výborů a delegací.
<P>
Je třeba mít tento cíl na paměti a s ohledem na něj navrhnout strategii, která stanoví konkrétní cíle v oblasti aktivní podpory rovných příležitostí a integrovaného přístupu k rovnoprávnosti žen a mužů. Politováníhodnou skutečností však je, že od doby, kdy paní Záborská roku 2007 předložila zprávu na stejné téma, nebyl učiněn žádný pokrok. Věříme, že nejnovější zpráva přinese lepší výsledky.
<SPEAKER ID="990" NAME="Zita Pleštinská  " LANGUAGE="SK">
Ženy tvoří 52 % obyvatel Evropy. Úlohou žen, které se aktivně zapojily do politiky, je přesvědčit především ženy voličky o tom, že podíl žen v evropské politice má význam pro budoucí generace a pro řádné fungování demokratických systémů.
<P>
Pevně věřím, že zastoupení žen v politice by nemělo vycházet ze zavedení závazných kvót stanovujících minimální počet žen na kandidátkách, ale ze schopnosti političek hledat, přijímat a podporovat témata, která ženám pomohou při řešení jejich aktuálních problémů.
<P>
Jako členka Výboru pro práva žen a rovnost pohlaví jsem v Evropském parlamentu mnohokrát hovořila o návrzích, které přináším z různých setkání se ženami. Zejména se jedná o započítání výchovy dětí do výpočtu důchodu a o zajištění většího počtu jeslí a mateřských školek, jež jsou klíčem ke sladění pracovního a rodinného života. Jsem zcela přesvědčena o tom, že politička, která jedná na základě osobní zkušenosti z mateřství a rodinného života, bude nejlépe rozumět problémům, s nimiž se ženy setkávají.
<P>
Zpráva paní Záborské o integrovaném přístupu k rovnoprávnosti žen a mužů v rámci činností výborů a delegací svědčí o tom, že Výbor pro práva žen a rovnost pohlaví je v Evropském parlamentu nadprůměrně aktivní. Přijal řadu zpráv a stanovisek, které by si zasloužily větší pozornost ze strany ostatních parlamentních výborů. I z toho důvodu by se měl počet poslankyň v Parlamentu zvýšit z jedné třetiny na polovinu.
<SPEAKER ID="989" NAME="Rovana Plumb  " LANGUAGE="RO">
V současné době stále narůstá počet žen, které se zapojují do politiky a činí zásadní rozhodnutí ve firmách. V roce 2006 činil podíl žen mezi manažery v EU 32,6 %. Percentuální podíl žen v Evropském parlamentu narostl z 16,3 % v roce 1979, kdy se poprvé konaly volby do Evropského parlamentu, na 31 % v roce 2009.
<P>
Zdá se však stále nutné přijmout a uplatnit strategii integrovaného přístupu k rovnoprávnosti žen a mužů, jejíž součástí budou konkrétní cíle ve všech politikách Společenství, které spadají pod působnost parlamentních výborů a delegací.
<P>
Podporuji hledisko, že parlamentní výbory a delegace musí mít k dispozici dostatečné prostředky k tomu, aby mohly získat odpovídající porozumění integrovanému přístupu k rovnoprávnosti žen a mužů, jako jsou ukazatele, údaje a statistiky rozdělené podle pohlaví a rozdělení rozpočtových zdrojů z pohledu rovnoprávnosti žen a mužů.
<P>
Všechny možnosti musí podporovat stálou výměnu osvědčených postupů, s cílem uplatnit komplexní strategii pro sladění rodinného a pracovního života a umožnit pracujícím ženám profesní růst.
<P>
Patřím ke skupině sociálních demokratů a z toho pohledu se domnívám, že se jedná o výbornou iniciativu, jejímž prostřednictvím lze vnitrostátním parlamentům předat pozitivní model rovnoprávnosti žen a mužů, který nabízí Evropský parlament (ženy tvoří 11 % členů rumunského parlamentu).

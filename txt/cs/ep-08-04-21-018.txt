<CHAPTER ID="018">
Dárcovství orgánů a transplantace: opatření na úrovni EU (rozprava)
<SPEAKER ID="156" NAME="Předsedající">
Dalším bodem je zpráva, kterou předkládá Adamos Adamou jménem Výboru pro životní prostředí, veřejné zdraví a bezpečnost potravin, o dárcovství orgánů a transplantaci: opatření na úrovni EU.
<SPEAKER ID="157" NAME="Adamos Adamou" LANGUAGE="EL">
Vážený pane předsedající, paní komisařko, dámy a pánové, dovolte mi nejprve poděkovat Evropské komisi za její oznámení a vynikající spolupráci, kterou jsme společně měli. Rád bych rovněž poděkoval všem kolegům, především stínovým zpravodajem, za velmi složitou práci, kterou jsme společně vykonali s cílem dosáhnout kompromisní změny a doplnění, které byly jednomyslně přijaty.
<P>
Hlavní otázky, kterými se Komise ve svém oznámení zabývá a kterými se zabývám já jako zpravodaj, jsou: rizika a bezpečnost transplantace, například přenos chorob, nedostatek orgánů a nelegální obchodování s orgány. Dovolte mi promluvit jednotlivě o každé z nich.
<P>
S ohledem na kvalitu a bezpečnost, když se orgány používají k léčbě chorob, se riziko přenáší na příjemce. S cílem minimalizovat rizika pro příjemce je proto důležité testování dárce. Dárci musí projít kontrolním vyšetřením, aby se zjistilo, zda existuje riziko přenosu nějaké choroby. S cílem stanovit standard bezpečnosti dárce třeba vykonat minimální soubor zkoušek. Musíme však upozornit, že mezi členskými státy o těchto testech neexistuje konsenzus.
<P>
Vážný nedostatek dárců orgánů zůstává hlavním problémem, kterému čelí členské státy v případě transplantace orgánů. Vážným problémem jsou rostoucí seznamy čekatelů. Vytvoření účinného systému na identifikaci těch, kteří by se mohli stát dárci orgánů po své smrti, samozřejmě za předpokladu, že budou splněny všechny povinné požadavky týkající se souhlasu v členských zemích, je tedy klíčovým prvkem v boji proti nedostatku orgánů.
<P>
Další důležitou možností zvýšení počtu dárců je možná podpora altruistických darů od žijících lidí. Důsledné zvážení se také vyžaduje o těch potenciálních dárcích, kteří by normálně nebyli považováni za ideální kandidáty, ale jsou známí jako rozšíření dárci. Mohla by se například umožnit transplantace od jednoho HIV pozitivního pacienta jinému.
<P>
Pokud jde o nelegální obchod s orgány, paní komisařko, každý ví, že černý obchod s orgány probíhá. Všichni víme, že bohatí turisté ze Západu využívají ekonomické potřeby lidí z nejchudších zemí. Všichni jsme slyšeli, že existují ceníky orgánů, že existuje černý trh s orgány, především v zemích Dálného východu, jako je Indie, Pákistán a Čína, a že tyto věci se dokonce dějí v rozšířené Evropě. Proto schvaluji pozměňovací návrh 7 k odstavci 57 od kolegů poslanců paní Brepoelsové, pana Lieseho a pana Bowise jménem skupiny Evropské lidové strany (křesťanských demokratů) a evropských demokratů a je důležité zlepšit kontrolu případů nezákonného obchodování s orgány tak, abychom konečně mohli navrhnout potřebné závěry.
<P>
Zároveň bych rád zdůraznil, že altruismus musí tvořit hlavní prvek dárcovství a transplantace orgánů. Hospodářská terminologie užitá v oznámení Komise proto není přiměřená, především z pohledu zásady nekomerzializace lidského těla. To je zároveň důvod, proč bych nemohl podpořit pozměňovací návrh 2 pana Martina a pana Matsakise k odstavci 38 . Samozřejmě, po mých podrobných rozhovorech s panem Matsakisem, plánuje, jak vám to sám vysvětlí, stáhnout ho a zítra bude podporovat jiný pozměňovací návrh, který podporuji já.
<P>
Myslím si však, jak jsem předtím řekl, že s orgány by se nemělo zacházet jako s komoditou interního trhu, a tedy bych nesouhlasil s odstraněním tohoto doplňku. Kromě toho, zásada nekomercializace lidského těla je vysloveně uvedená v čl. 3 odst. 2 Listiny základních lidských práv Evropské unie.
<P>
Dámy a pánové, nemám víc času, poněvadž čtyři minuty uběhly. Budu pokračovat ve svém závěru, když znovu promluvím po vašich poznámkách.
<SPEAKER ID="158" NAME="Androulla Vassiliou" LANGUAGE="EL">
Vážený pane předsedající, dámy a pánové, dovolte mi nejprve pogratulovat panu Adamouovi za vynikající zprávu, kterou připravil o dárcovství a transplantaci orgánů. Jsem velmi ráda, že zpráva podporuje názor Komise, že opatření týkající se dárcovství a transplantace orgánů se musí zaměřovat na za prvé, zlepšení kvality a bezpečnosti orgánů, za druhé, zvýšení dostupnosti orgánů a za třetí, bezpečné vykonávání transplantací.
<P>
Zajištění vysokých kvalitativních a bezpečnostních norem v oblasti lidských orgánů je na prospěch všem. Víme, že množství orgánů se vyměňuje mezi členskými státy EU. V současnosti jsou společné kvalitativní a bezpečnostní normy v obstarávání lidských orgánů nedostatečné, a proto je splnění této potřeby velmi důležité.
<P>
Poskytuje nejen porovnatelnou bezpečnostní normu, která se bude uplatňovat v celé EU, ale povede i k pocitu bezpečnosti a solidarity v systému transplantací.
<P>
Komise plánuje navrhnout legislativní rámec o základních bezpečnostních a kvalitativních zásadách v souvislosti s dárcovstvím a zprostředkováním lidských orgánů.
<P>
Tyto požadavky budou široké a flexibilní, aby se v co největší míře zvýšil počet uskutečňovaných transplantací. Konečně to celé spočívá v zachraňování životů. Především musíme pamatovat na to, že na listinách čekatelů na orgány je v Evropě v této chvíli 50 000 lidí.
<P>
Zvýšení dostupnosti orgánů vyžaduje zvýšení povědomí veřejnosti o této otázce. Je třeba, aby občané věděli, že systémy transplantace jsou bezpečné a spolehlivé. Jinak nedají souhlas k dárcovství.
<P>
Už máme několik dobrých příkladů v členských státech, když například přidání koordinátorů transplantací má pozitivní vliv na míru dárcovství. Komise plánuje navrhnout akční plán s deseti prioritními opatřeními s cílem splnit výzvy dárcovství a transplantace orgánů v EU. Komise uznává význam boje proti ilegálnímu obchodu s orgány, jak se odráží v oznámení o dárcovství a transplantaci orgánů.
<P>
Všimla jsem se i poznámky pana Adamoua a budu nad nimi vážně uvažovat. V jeho zprávě se objasňuje, že bychom se měli pečlivě zabývat tím, jak plánujeme reagovat na hrozbu ilegálního obchodování s orgány v EU.
<P>
Komise bude situaci monitorovat ve spolupráci s našimi mezinárodními partnery, Radou Evropy a Světovou zdravotnickou organizací. Rovněž bychom měli podpořit Interpol s cílem pokračovat v monitorování tohoto problému.
<P>
Kromě toho věřím, že zvyšováním dostupnosti orgánů v Evropské unii budeme nepřímo bojovat proti turismu kvůli transplantaci a proti ilegálnímu obchodování s orgány.
<P>
Kromě toho bude ilegální obchodování s orgány zahrnuto do letošní zprávy Komise o akčním plánu EU o ilegálním obchodování s lidskými bytostmi.
<SPEAKER ID="160" NAME="Edit Bauer">
zpravodajka stanoviska Výboru pro občanské svobody, spravedlnost a vnitřní věci.. - Vážený pane předsedající, dárcovství orgánů a transplantace jsou citlivou a důležitou otázkou, při které může dobrá legislativa společně s osvědčenými postupy zachránit tisíce lidských životů ročně. Otázky o citlivé hranici mezi životem a smrtí jsou skutečně citlivé. Je těžké pomáhat s legislativou, ale je lehké něco pokazit. Proto je velmi důležité respektovat osvědčené postupy v členských státech.
<P>
Na druhé straně je životně důležité odhalit všechny ty postupy, které způsobují nedostatek důvěry a transparentnosti v řízení seznamů čekatelů nebo které vedou ke skandálním případům zneužitých mezer v lprávních předpisech.
<P>
Ráda bych upozornila na tři témata ve stanovisku Výboru pro občanské svobody, spravedlnost a vnitřní věci. Za prvé, žijící dárci většinou nemají žádný vztah k příjemci. Se zřetelem na to by měly právní postupy minimalizovat možnost protizákonného předávání orgánů. Otázka náhrady sociálních nákladů dárců stále očekává vhodné řešení.
<P>
Za druhé, v těch případech, ve kterých je v procesu transplantace zapojená mezinárodní spolupráce, by měla legislativa zajistit tak jasné pravidla jako mezi členskými státy. Turismus z důvodu transplantace nastoluje nové otázky, jak uvedla paní komisařka. Jak je třeba zacházet s takovými případy?
<P>
Za třetí, mezinárodní spolupráce při odhalování případů ilegálního obchodování s orgány by měla být organizovanější a vážnější, poněvadž skryté ilegální obchodování a jeho následky mohou zničit naděje tisíců pacientů čekajících na orgány, které by jim zachránily život. Na druhé straně by Evropská legislativa o ilegálním obchodování s lidmi měla zahrnovat i předávání a ilegální obchodování s orgány, i když je stále skryté, ale stává se rostoucím globálním problémem.
<P>
Ráda bych pogratulovala zpravodaji a také stínovým zpravodajem a poděkovala jim za dobrou spolupráci.
<SPEAKER ID="161" NAME="Frieda Brepoels">
jménem skupiny PPE-DE. - (NL) Vážený pane předsedající, pane komisaři, transplantace orgánů skutečně každodenně zachraňují v Evropě lidské životy. Bohužel nedostatek dárců znamená, že každý rok zemřou tisíce Evropanů čekajících na seznamu čekatelů. Problémem je, jak bezpečně zvýšit počet dárců. Jako stínová zpravodajka pro skupinu Evropské lidové strany a evropských demokratů mě dnes velmi těší, že Parlament bezvýhradně schvaluje iniciativu Komise a uznává, že zde Evropa může sehrávat významnou úlohu.
<P>
Dárcovství orgánů a transplantace jsou velmi komplexním a emotivním předmětem, jak uvedli jiní řečníci, a názory na ně se v jednotlivých členských státech výrazně liší. Při práci na zprávě jsem hovořila s několika doktory, pacienty a organizacemi. Slyšení, které se uskutečnilo, a studijní návštěva v Španělsku nám poskytly zajímavé pohledy a dnes musím velmi pěkně poděkovat zpravodaji za to, že všechny naše příspěvky zapracoval do své zprávy.
<P>
Čtyři body. Za prvé, musíme se především starat o to, aby se zajistilo, že směrnice o kvalitě a bezpečnosti, kterou předkládá Komise, byla dostatečně flexibilní, nevytvářela dodatečné administrativní zátěže, nebo nezpůsobila dokonce pokles počtu dostupných orgánů. Podle našeho názoru to musí být nakonec lékař, kdo v konečném důsledku rozhodne o kvalitě a bezpečnosti. K zajištění kvality a bezpečnosti také žádáme, aby členské státy monitorovaly a vyhodnocovaly výsledky po transplantacích a po dárcovství. Neboť je v tomto případě velmi důležitá porovnatelnost údajů mezi členskými státy, možná bychom měli přemýšlet o společné metodice analýzy údajů.
<P>
Za druhé, myslím si, že nejvýznamnějším faktorem v získávání vyššího počtu dárců, důležitějším než právní předpisy, je způsob, kterým je zorganizovaný dárcovský systém. Proto bychom byli rádi, kdyby nemocnice vyčlenily více personálu na identifikování potenciálních dárců, ale také aby poradily a pomáhaly dalším příbuzným. V zemích, které používají koordinátory transplantací tohoto druhu, roste počet dárců.
<P>
Za třetí, to zároveň dokazuje, jak velmi je důležitá výměna osvědčených postupů mezi členskými státy. Evropská unie to může jednoduše podpořit. Rovněž je důležité, aby nemocnice zveřejňovaly pozitivní výsledky transplantací a byly iniciativní ve své komunikaci s médii.
<P>
Za čtvrté, myslíme si, že je velmi důležité zvažovat žijící dárce, stejně tak dárce po smrti. A byli bychom rádi, kdyby žijící dárci nebyli opět diskriminováni, například pojišťovnami.
<P>
Konečně dárcovství orgánů musí nadále být přísně nekomerční, altruistický a dobrovolný proces. Jakékoli platby musí být podle našeho názoru jen za výdaje a komplikace spojené s dárcovstvím. Komise společně s členskými státy musí být mnohem iniciativnější v boji proti prodeji a nelegálnímu obchodování s orgány a turismu z důvodu transplantace. Možnost vysledovat původ orgánu je v tomto případě velmi důležitá a i Europol musí monitorovat věci lépe a identifikovat případy prodeje nebo nelegálního obchodování s orgány.
<P>
Jsem si jistá, že Parlament prostřednictvím této zprávy vysílá velmi vyvážený a silný signál, a vyzývám ho, aby zítra hlasoval za zprávu.
<SPEAKER ID="162" NAME="María Sornosa Martínez">
jménem skupiny PSE. - (ES) Vážený pane předsedající, paní komisařko, těším se na nadcházející návrh směrnice od Komise, kterým se ustanoví kvalitativně a bezpečnostní normy pro dárcovství a získávání orgánů v celé Evropské unii.
<P>
V zájmu transparentnosti tohoto procesu bych chtěla říci, že jako socialisté, podporujeme opatření zaměřené na ochranu dárců a zajištění toho, aby se dárcovství orgánů uskutečňovalo nezištně a dobrovolně, bezúplatně s výjimkou přísné náhrady za výdaje a komplikace způsobené procesem dárcovství.
<P>
Nadcházející právní rámec nemá tvořit nadměrnou administrativní zátěž pro členské státy ani ohrozit používání existujících osvědčených postupů.
<P>
Pokud jde o praktický postup jako takový, chtěla bych upozornit, že některé velmi tvrdé kvalitativní normy by neměly zvýšit náklady a především, neměly by snížit počet orgánů dostupných pro transplantaci. Samozřejmě, neměly by se přijímat opatření, pokud zabraňují transplantaci orgánů, které by byly v současnosti považované za přijatelné, poněvadž se snažíme zachraňovat lidí a zajistit, aby byl lidský život pro nemocné co nejpohodlnější.
<P>
Bohužel vynikající výsledky získané pomocí transplantací, pokud jde o zvýšenou délku života a lepší kvalitu života, zvyšují poptávku po této formě léčby.
<P>
Pocházím ze Španělska, ze země, která je vedoucím představitelem na světě v oblasti dárcovství orgánů a transplantací. Pokud jsme dosáhli toto cenné zařazení, je to nepochybně díky existenci Národní transplantační organizace, která koordinuje všechny týmy profesionálů v příslušných nemocnicích, přičemž každá z nich má vlastního koordinátora transplantací, lékařského odborníka, který koordinuje celý tým a postup vedoucí k dárcovství.
<P>
Doufám, že navrhované právní předpisy Evropské komise vezmou tento druh modelu v úvahu, neboť se ukazuje, že je velmi úspěšný.
<P>
Konečně bych chtěla zdůraznit nezbytnost zahrnout odkaz na potřebu zapojit občanů z třetích zemí, s různými kulturami a náboženstvími, do kultury dárcovství prostřednictvím specifických opatření na zvyšování povědomí, kampaní v jejich rodném jazyku, kulturními zprostředkovateli atd. a vyzýváním států, aby upřímně bojovaly proti ilegálnímu obchodování přijímáním opatření trestněprávní odpovědnosti proti evropským občanům, kteří podporují tzv. zdravotní turismus s cílem získat orgány v třetích zemích.
<P>
Zůstává mi jen poděkovat zpravodaji a všem zpravodajem, kteří nebyli jednotlivě uvedení, poněvadž se spolupracovalo hladce a bylo jednoduché dosáhnout dohody.
<SPEAKER ID="163" NAME="Jules Maaten">
jménem skupiny ALDE. - (NL) Vážený pane předsedající, pokouším se vcítit se do pozice rodičů tříletého děvčátka s diagnózou srdeční vady, pro které nebylo v jeho vlastní zemi možné najít tříletého dárce srdce. V jiné evropské zemi může být jeden k dispozici, ale tato země se nezajímá o spolupráci se zbytkem Evropy. V takovém případě bych od Evropy požadoval, aby něco podnikla. A to je dobrý důvod, proč je potřebný evropský zásah. V současnosti máme na seznamech 400 000 lidí čekajících na orgány v Evropě a přibližně deset z nich každý den zemře, poněvadž je nedostatek dárců orgánů.
<P>
Pokud jde o bezpečnostní a kvalitativní kritéria, zpráva pana Adamoua správně varuje proti dalšímu ukládání byrokratické zátěže legislativou z Bruselu a navrhovaná právní úprava - jsem rád, že jí komisař právě dal své požehnání - určitě nemusí zvyšovat byrokracii. Pokud existuje odvětví, které je zranitelné kvůli byrokracii, potom je to toto. Velmi rád také od vás slyším, že chcete otevřít cestu pro co nejvyšší počet transplantací a nechcete jejich počty omezovat. Považuji to za důležitou zásadu.
<P>
Potřebujeme záruky užší spolupráce mezi členskými státy. Přeshraniční spolupráce znamená, že proces transplantace se uskutečňuje v nemocnicích a s lékaři, kteří se řídí různými právními systémy. Minulý rok bývalý komisař pro zdravotnictví, Markos Kyprianou podporoval zavedení karty evropského dárce. Kypr, jak víme, pane Adamou, paní Vassiliouová, je studnicí vědomostí. Na této kartě, ať už kombinované s evropskou kartou zdravotního pojištění nebo ne, může zajistit, aby orgány, které se stanou dostupnými, byly použity co nejúčinněji. Průzkumy Eurobarometru ukazují, že 81 % Evropanů podporuje používání karty dárce orgánů, ale jen 12 % ji skutečně nosí. Pan poslanec Adamou ve své zprávě žádá schválení karty evropského dobrovolného dárce a já bych rád využil tuto příležitost, abych podpořil paní komisařku, aby předložila právní úpravu do konce roku, která by umožňovala zavést takovouto kartu s cílem doplnit vnitrostátní karty.
<SPEAKER ID="164" NAME="Margrete Auken">
, jménem skupiny Verts/ALE. - (DA) Vážený pane předsedající, ráda bych poděkovala panu Adamouovi za velmi dobrou zprávu a za výbornou dosavadní spolupráci během přípravy této zprávy. Potřebujeme více orgánů - na tom se určitě shodneme. Je však důležité, aby se toto uskutečňovalo správným způsobem. Spolupráce je dobrá a já osobně věřím, že jsou potřebné přiměřené informace, lepší informace, aby se lidé cítili dobře v pozici dárců orgánů. Výsledkem bude, že lidé budou vědět, že všechno se děje s respektem, a to platí i o dalších příbuzných, kteří samozřejmě čelí nejhorší situaci svého života, a lidé si budou jistí i vědomím, že o jejich příbuzné bude dobře postaráno. Pokud jim toto umožní vzájemně prodiskutovat tuto otázku, bude to mít příznivý výsledek.
<P>
V žádném případě však nesmí potřeba orgánů vést ke komercializaci procesu. Věřím, že každý je velmi rád a souhlasí s tím, že tato záležitost se nyní řeší a že budeme bojovat s nelegálním obchodováním, které probíhá. Je nepřijatelné, že jsme dostatečně nezapojili Europol, poněvadž jde skutečně o zločin. Dokonce i v případech, když to není nelegální, je to samozřejmě trestné, že chudé lidi přesvědčují, aby prodávali své ledviny, a tím podpořili vlastní rodiny.
<P>
Dovolte mi nakonec zdůraznit, kolik záruk budeme muset předložit. Bude potřebné, abychom si toho byli vědomi, neboť budeme podléhat nesmírnému tlaku. Myslím, například, že formulace, jak lidé umírají "v důsledku chronického nedostatku orgánů" je škodlivá. Lidé umírají, poněvadž jsou nemocní. Ostatně, nikdy nebudeme mít dost orgánů. Existují lidé, kteří mají to štěstí a získají orgán, a jejich životy se tak zachrání. Tuto zprávu musíme přijmout, abychom mohli dosáhnout víc takových případů. Nikdy však nenastane situace, že bychom měli dostatek orgánů. Dokonce i kdybychom zrušili všechna omezení rychlosti v Evropě, nestačilo by to.
<SPEAKER ID="166" NAME="Jiří Maštálka">
za skupinu GUE/NGL. - Pane předsedo, kolegyně a kolegové, já bych především chtěl poblahopřát upřímně jako lékař a poslanec kolegovi Adamovu za velký kus práce, který vykonal na této zprávě. Téma transplantací a dárcovství může být někdy chápáno kontroverzně. Důvod je jasný, na jedné straně musíme brát v úvahu otázky etiky a na druhé straně bychom neměli připustit, aby se zastavil pokrok v medicíně, a tím pádem i možnost, jak pomoci člověku, nebo abychom dokonce nedávali možnost pomoci člověku.
<P>
Velmi vítám, že zpráva je vypracována na pilířích, které i já sdílím. Za prvé právní nástroje, které musí zaručit jistotu, že darování orgánů zůstane darem, nikoli obchodem. Je dobře, že budeme mít standardy, ale měli bychom mít takové, které nebudou snižovat legislativní úroveň a možnosti v jednotlivých členských státech. Druhý pilíř, stejně jako v ostatních oblastech se neobejdeme bez vzájemné spolupráce členských států. Třetí pilíř, žádné opatření se neobejde bez spolupráce s občany, proto vítám nutnost zvýšené informovanosti a větší transparentnost. Společným úkolem, a zpráva Adamova k tomuto cíli směřuje, je dosáhnout za každou cenu likvidace nelegálního obchodu. Všechny tyto předpoklady zpráva kolegy Adamova naplňuje.
<SPEAKER ID="167" NAME="Urszula Krupa">
jménem skupiny IND/DEM. - (PL) Vážený pane předsedající, vznešené cíle oznámení Komise o dárcovství orgánů a transplantacích a o politických krocích na úrovni EU, stejně jako zpráva pana Adamoua, ve které se zdůrazňuje, že dárcovství orgánů je dar a že je důležité respektovat a ochraňovat svobodu darování nebo nedarování orgánů na transplantaci, jsou nedostatečné.
<P>
Podobně ustanovení o zavedení evropské karty dárcovství orgánů budou nedostatečné, pokud všechny změny a doplnění týkající se řízení se etickými a morálními zásadami obsaženými v dokumentech Evropského parlamentu, budou odmítnuty. Nedostatek morálních zásad a jejich použití v právních předpisech vede k ztrátě morálního zdraví našich společenství a k různým zneužitím ve všech oblastech sociálního života včetně vědy a medicíny.
<P>
Kromě rozšíření liberalismu a komercializace jsou obrovské sociální rozdíly důvodem obchodování s orgány a jiných zneužití. Existují velmi bohatí lidé, kteří si mohou koupit cokoli včetně orgánů na transplantaci. Jsou i tací, kteří jsou bez prostředků. Mohou darovat své orgány jako poslední možnost nebo pod nátlakem, a tak snížit své šance na dobré zdraví a přežití.
<P>
Tato situace se nezmění ubezpečeními o rovných příležitostech a o rovném přístupu k zdravotní péče. Požadavkem je skutečná sociální ochrana a povinná ochrana lidského zdraví a života.
<SPEAKER ID="168" NAME="Irena Belohorská" AFFILIATION="NI">
(SK) Vážené dámy, vážení pánové, také já se připojuji k těm, kteří blahopřejí doktorovi Adamosovi Adamouovi za vypracování této zprávy, která byla ve Výboru pro životní prostředí, veřejné zdraví a bezpečnost potravin odhlasovaná jednomyslně, tedy žádný poslanec nehlasoval proti. Zároveň ani v jednom z výborů, které podávaly stanovisko, se nikdo nepostavil proti. Tato vzácná shoda se však dosáhla i díky častým a dlouhým jednáním, které o této zprávě organizoval zpravodaj.
<P>
Náš úkol v problematice transplantací má dvě roviny, a to: pomoci lidem, pro které je transplantace jedinou možnou alternativou přežití, na druhé straně je naší povinností zabránit obchodování s orgány, tedy jedné z nejzávažnějších trestních činností. Víme, že obchod s orgány kvete v současnosti hlavně v chudších částech světa, kde se dárcovství stalo jedinou možností pro chudé, aby přežili.
<P>
V této souvislosti je pro mě šokující, že v dnešní Evropské unii, která je založená na hodnotách, morálce a etice, dnes někdo žádá legalizaci tohoto obchodu. Vzhledem k velkému rozdílu mezi nabídkou orgánů od živých, resp. mrtvých, dárců a poptávkám je důležité zvýšit počet dárců.
<P>
Ve zdravotním programu na roky 2008-2013 Komise uvádí jako jednu z priorit v rámci zdravotní bezpečnosti i hodnocení výsledků po transplantacích, a tedy je daná také možnost čerpat prostředky z grantů na tyto účely. Sice velmi vítám možnost financování projektů prostřednictvím grantů, ale mám několik výhrad.
<P>
Vím, že tato diskuse nespočívá ve zdravotním programu na rok 2008. Musím podotknout: Co se týká projektů, zarazil mě matematický nesoulad mezi počtem schválených a počtem ukončených projektů. V roce 2004 bylo schváleno 72 projektů, ukončen devět. V roce 2005 bylo schváleno 61, ukončeno sedm. V roce 2006 bylo schváleno 87 a nebyl ukončen ani jeden. V roce 2007 bylo schváleno šest a neukončen žádný projekt. Existuje nějaká kontrola efektivity těchto projektů spolufinancovaných Evropskou unie?
<SPEAKER ID="169" NAME="Glenis Willmott" AFFILIATION="PSE">
Vážený pane předsedající, používání lidských orgánů na transplantace za poslední desetiletí výrazně roste. Transplantace orgánů je nyní nákladově nejvýhodnější léčbou selhání ledvin v konečném stadiu. V případě selhání orgánů, jako jsou játra, plíce a srdce, je to jediná možná léčba.
<P>
Transplantace jsou jedním z nejzázračnějších výdobytků moderní medicíny, ale méně než 25 % obyvatelstva Spojeného království je zaregistrovaných jako dárci orgánů. Minulý rok využilo v Spojeném království transplantaci přibližně 2 400 lidí, ale více než tisíc každoročně umírá během čekání na transplantaci.
<P>
Nedostatek orgánů je společným problémem všech evropských zemí a existuje jasná potřeba zlepšit systém podporující dárcovství orgánů v rámci EU. Proto srdečně vítám tuto zprávu a zvláště vítám rozšířený oddíl o černém obchodu s orgány.
<P>
Nedostatek dárců vyústil do obrovského nárůstu turismu z důvodu transplantace v rozvojových zemích světa. Mezinárodní černý trh orgánů zajímá lidí při hledání ledvin nebo jiného orgánu a lidé žijící v strašné bídě nebo za jiných zranitelných okolností jsou tomu vystavováni. Stali se inventářem náhradních dílů pro nemocné. Když se však uskutečňují nelegální transplantace orgánů, často se ignoruje bezpečnost a jsou ohrožené životy dárců i příjemce. Britské noviny už zveřejnili několik otřesných internetových stránek zaměřených na takzvané turisty z důvodu transplantace, včetně nabídky ledvin od popravených vězňů z Číny.
<P>
Neměli bychom to vnímat jako vzdálený zločin. Některé evropské země se rovněž zapletly do obchodu s transplantacemi včetně Moldavska, Srbska, Turecka a Ruska. Vlády v celé Evropě musí udělat víc, aby zabránily tomuto hanebnému zločinu, proto bych ráda pogratulovala panu Amadouvi k této rozsáhlé a promyšlené zprávě.
<SPEAKER ID="170" NAME="Marios Matsakis" AFFILIATION="ALDE">
Pane předsedající, rád bych poblahopřál zpravodaji k této skutečně výborné zprávě.
<P>
Dovolte mi využít tuto příležitost a nastolit důležitou, ale velmi kontroverzní otázku, kterou, i když není v současnosti předmětem rozhodování, bude přesto potřebné v určitém stadiu řešit. Jde o koncepci předpokládaného souhlasu. Většina orgánů potenciálních dárců se nikdy nezpřístupní, poněvadž systém získávání souhlasu dárců během života nebo jeho příbuzných, nikdy nemůže fungovat do takového účinného stupně, aby se překonaly překážky zábran časových omezení, citlivé psychosociologické projevy bolestné ztráty a komplexní formální stránky odběru a přepravy orgánů.
<P>
Odpovědí na problém dostupnosti orgánů je rozhodně předpokládat, že všichni mrtví lidé jsou dárci, pokud vůči tomuto specificky nenamítá v daném době blízký příbuzný nebo dárce během svého života. Vím, že toto není pro zákonodárce jednoduché přijmout, ale doufám, že to v budoucnosti způsobí vážné a zralé uvažování založené na realitě a a zároveň vezme v úvahu obrovské počty životů, které by se mohly zachránit, kdyby se takovýto systém zavedl do praxe.
<SPEAKER ID="171" NAME="Hiltrud Breyer" AFFILIATION="Verts/ALE">
(DE) Vážený pane předsedající, dámy a pánové, pane Adamoue, víme, že poptávka po orgánech převyšuje nabídku. Rovněž však víme, že jediný způsob, jak zvýšit nabídku, je zajistit zásadu nekomercializace. Takže nemůže existovat obchodování s orgány a nemůžeme dovolit, aby se příspěvky na výdaje a proplacení nákladů změnily v skryté formy platby.
<P>
Problém nelegálního obchodování s orgány se v Evropské unii nebere vážně. Potěšilo mě prohlášení paní komisařky, že ilegální obchodování s orgány se má nakonec zahrnout do zprávy o ilegálním obchodování s lidskými bytostmi. Co se však stane, pokud evropský občan přijde s orgánem z třetí země, jako například z Filipín? Žádný doktor ani nemocnice nebude zpochybňovat původ orgánu. Evropští občané nebudou muset dokazovat, že orgán nepochází z ilegálního obchodování. Proto je nezbytné, abychom dokázali sledovat původ orgánů, pokud máme účinně odstranit ilegální obchodování s nimi. Právě zde má Evropská unie velkou odpovědnost, poněvadž nemůžeme dovolit situaci, ve které lidé v Číně, na Ukrajině nebo v jiných zemích mají žít v strachu z orgánové mafie.
<P>
Je tragické, že chudoba a beznaděj nutí lidi prodávat své orgány. Samozřejmě, je rovněž tragické, že lidé umírají, poněvadž je velmi málo orgánů k dispozici pro transplantaci, je však zapotřebí, abychom zvážili obě strany mince.
<SPEAKER ID="172" NAME="Kathy Sinnott" AFFILIATION="IND/DEM">
Vážený pane předsedající, být osvobozen od smrti a nemoci darem v podobě orgánu je zázračná věc, ale máme nedostatek orgánů. Dospělé kmenové buňky jsou slibným vývojem, který je hodný připomenutí. Mnoho lidí, kteří by jinak potřebovali transplantaci, ubývají ze seznamu, neboť se na opravu jejich poškozených orgánů používají jejich vlastní kmenové buňky. Rovněž ve výzkumu se vytvořily nové orgány pro zvířata s použitím jejich vlastních kmenových buněk. Takovéto náhradní orgány nepředstavují problémy s přijetím pro příjemce.
<P>
Ráda bych poděkovala zpravodaji za podporu změn a doplnění o rovnosti dárcovství orgánů pro lidi s postižením. Výzkum Komise pro práva postižených naznačuje, že lidé s postižením jsou čtyřikrát náchylnější ke smrti na léčitelnou chorobu, přičemž jednou z těchto okolností je selhání orgánů. Musíme bojovat proti takovéto institucionalizované diskriminaci a zajistit spravedlivý, volný a rovný přístup k dárcovství orgánů pro všechny.
<P>
Rovněž chci gratulovat panu Dereku Roweovi a všem v Irské letecké ambulanci, kteří navzdory tomu, že nedostali od irské vlády žádnou podporu, nakonec budou mít v provozu první vzdušnou ambulanci v Irsku, at již do konce roku. Za vzor si vzali cornwallskou leteckou ambulanci. Úplně první misí cornwallské letecké ambulance byla osoba, která se utopila, tento dárce daroval čtyři své orgány - orgány, které by byly bez letecké ambulance ztraceny.
<SPEAKER ID="173" NAME="Maciej Marian Giertych" AFFILIATION="NI">
(PL) Vážený pane předsedající, transplantologie trpí nedostatkem orgánů. Poptávka je vysoká, proto se v ní točí mnoho peněz. Tam, kde je moc peněz, dochází k jejich zneužívání. Následně se objeví nový druh zločinu. Existují příklady nákupů od chudých dárců - za několik penny si můžete koupit ledviny k transplantaci. Slyšíme o tom, že se odbírají orgány popraveným osobám, které nebyly požádány o svolení. Slyšíme o potenciálních dárcích, o jejich únosech a zabití s cílem získat orgány. Existují případy urychlení smrti s cílem získat orgány. Tomuto se chci věnovat.
<P>
Jakmile se objevila věda o transplantacích, změnila se definice smrti. Kritérium mozkové smrti se objevilo, resp. bylo definované, poprvé v Bostonu v roce 1968. Je známé jako harvardské kritérium. Od té doby se objevila nové kritéria mozkové smrti, přičemž každé další bylo méně restriktivní. Zastavení mozkové činnosti se nerovná vnímání. Je to hypotéza. Na její ověření se odpojuje stroj na podporu života, a to samo o sobě způsobuje smrt. Někdy se využije anestetik při získání orgánů z klinicky mrtvého tak, aby jejich odebrání bylo bezbolestné.
<P>
Potřebná je však přísnější, ne liberálnější definice smrti. Vzít život jednomu na záchranu jiného je nepřijatelné.
<SPEAKER ID="174" NAME="Harald Ettl" AFFILIATION="PSE">
(DE) Vážený pane předsedající, kdybychom chtěli spojenou zdravotní politiku, potom přichází výzva pro Komisi, aby předložila návrh směrnice o dárcovství orgánů a transplantacích, právě včas. Mimořádně omezená nabídka orgánů, která v některých členských státech přetrvává, znamená, že mnoho pacientů je tam na seznamech čekatelů roky a mnozí z nich umírají. Kdybychom měli jen 20-30 mrtvých a živých dárců na milion obyvatelů, Evropská unie by měla dostatečnou zásobu orgánů.
<P>
Dosažení toho však závisí na zákonech o transplantaci, které v zásadě umožňují odebrání orgánů po smrti, pokud příslušná osoba nezanechala pokyny o opaku. Jen členské státy s tímto druhem právní úpravy, a v současnosti je jejich jedenáct, mohou doufat, že problém na evropské úrovni vyřeší spravedlivě. Článek 38, nebo spíš pozměňovací návrh k němu, je v rozporu s takovým řešením. V Rakousku, i když zásadu odebrání orgánů zahrnuje zákon, diskutuje o postupu odborník intenzivní péče s psychologickým školením s rodinou zesnulého dárce a tento systém je velmi úspěšný. Pokud se příbuzní postaví proti odebrání orgánů, jejich názor se respektuje.
<P>
Jiné přístupy, jako například ten, který se uplatňuje v největší sousední zemi Rakouska, vedou k zásadním problémům se zásobou orgánů, a to dělá z celé věci evropský problém. Fungující systém získávání orgánů závisí na existenci stejného souboru pravidel v Evropě a od opatření na distribuci orgánů, které jsou transparentní a spravedlivé a mohou být kontrolována na vnitrostátní úrovni. Jakýkoli přístup, kterým se nedokáží uplatnit tyto prvky, bude nevypočitatelnou ztrátou času, a co je nejhorší, bude tvořit pochybnou formu podnikání pro chudé a především neevropské země.
<P>
Vím, o čem hovořím, poněvadž jako ministr zdravotnictví v Rakousku jsem byl odpovědný za tuto otázku a naše zkušenost je dnes pozitivní. Návrh, který je nyní předkládaný Parlamentu, nejde dostatečně do hloubky, aby tento problém vyřešil na evropské úrovni. Očekávám od vás víc a doufám v to, paní komisařko.
<SPEAKER ID="175" NAME="Johannes Blokland" AFFILIATION="IND/DEM">
. - (NL) Vážený pane předsedající, předcházející řečníci už uvedli, že darování orgánů je emotivní záležitost. Je to také věc, která by se podle mě měla řešit více na úrovni členského státu. Ale evropský přístup může mít smysl, především pokud jde o kvalitativní kritéria a sdílení informací. Je třeba, abychom udělali tlustou čáru v případě ilegálního obchodování s orgány. Iniciativní zpráva pana Adamoua je v tomto výrazným přínosem a děkuji mu za ni.
<P>
Někteří poslanci obhajovali zavedení systému odstupování, ale já mám vůči tomu vážné výhrady. Nemůžeme nikoho nutit, aby udělal rozhodnutí o darování orgánů, když možní dárci ještě jasně a odpovědně nezvážili otázky. Jsem rád, že usnesení, které je nyní před námi, dělá z této záležitosti bod zájmu pro členské státy.
<P>
Konečně schvaluji změny a doplnění, které předložila paní Sinnottová, paní Liese a Bowis a další, pokud jde o dokázané výhody používání dospělých kmenových buněk.
<SPEAKER ID="176" NAME="Anne Ferreira" AFFILIATION="PSE">
(PT) Vážený pane předsedající, paní komisařko, chci nejprve poblahopřát panu Adamouovi k jeho práci.
<P>
Jedním z cílů této zprávy je prolomit překážky dárcovství orgánů a zajistit bezpečnost transplantace orgánů, první problém se jasně týká soběstačnosti v rámci jednotlivých členských států a v rámci Evropské unie. Nedostatek orgánů je problém, kterému v různé intenzitě čelí všechny členské státy. Zatím co tato situace, která má tragické následky pro lidi, kteří čekají na transplantaci orgánů, může být jedním z důvodů ilegálního obchodování s orgány, není důvodem jediným. Zdá se, že hlavním důvodem ilegálního obchodování s lidskými orgány je jejich tržní hodnota.
<P>
S cílem napravit tuto situaci, přinejmenším v rámci Evropské unie, musí být dárcovství orgánů vedeno třemi základními zásadami: musí být neplacené, dobrovolné a anonymní. Pokud není komercializace lidských orgánů možná, potom bude ilegální obchodování složitější. Ve snaze vyřešit tento fundamentální problém nedostatku orgánů, jak se zdůrazňuje ve zprávě, je třeba nejen vést efektivní kampaně na zvýšení povědomí veřejnosti, ale také zvýšit povědomí mezi potenciálními dárci. Některé členské státy už stojí v čele této záležitosti.
<P>
Je třeba poznamenat, že v případě dárcovství krve, které jsou v Evropě také nedostatečné zásoby, jsme před několika lety vyzývali všechny členské státy, aby vykonávaly kampaně na podporu dárcovství krvi. Jaký byl výsledek této žádosti? Můžeme stavět na této zkušenosti a rozšířit ji a případně ji zlepšit s cílem zahrnout dárcovství orgánů?
<P>
Přece bych ráda zdůraznila několik bodů, které mě trápí: Za prvé, karta dárce není vhodná k danému účelu, a za druhé, je třeba regulovat otázku žijících dárců efektivněji. Oba body zdůrazňují ústřední roli, kterou mají sehrávat lékaři a chirurgové.
<P>
Konečně v zprávě se odkazuje na různé možnosti dostupného léčení s využíváním dospělých kmenových buněk. Chci připomenout také příležitosti, které se nabízejí využíváním krevních kmenových buněk z pupeční šňůry v léčbě rakoviny krve jako náhrady za transplantace kostní dřeně. Nezavrhujme tento přístup. Už jsem ho o něm hovořila na vašem slyšení, paní komisařko.
<SPEAKER ID="177" NAME="Hélène Goudin" AFFILIATION="IND/DEM">
(SV) Vážený pane předsedající, otázka dárcovství orgánů je eticky citlivá záležitost a musí se řídit národními hodnotami. Spolupráce přes státní hranice se může uskutečňovat s cílem zajistit kvalitu a bezpečnost, ale volba toho, zda člověk daruje nebo přijme orgány, musí být volbou jednotlivce nebo jeho rodiny. Tato volba má často původ v kulturním kontextu.
<P>
Navrhovaná karta evropského dárce je nepřiměřená, neboť pravidla souhlasu, umístění a organizační struktury se od jednoho členského státu k druhému liší. Zdraví je a mělo by i nadále být vnitrostátní otázkou. Navzdory tomu je švédská strana Junilistan pro dobrovolnou výměnu orgánů a odborných znalostí mezi existujícími organizacemi v členských státech.
<P>
Parlamentem navrhované opatření na podporu diskuse o dárcovství orgánů, o vnitrostátních transplantačních horkých linkách, pozitivní publicita dárcovství v médiích a výchovné sportovní hvězdy je možné hodnotit pozitivně, ale o těchto iniciativách musí rozhodovat členské státy samy na základě převažujícího sociálního klimatu v příslušné zemi.
<SPEAKER ID="178" NAME="Anna Záborská" AFFILIATION="PPE-DE">
(SK) Srdečně gratuluji kolegovi Adamouovi. Vzhledem k nedostatku orgánů někteří neváhají používat kriminální metody. Z péče o lidské bytosti si udělali výhodný obchod s lidskými orgány. Nejvíc ohroženou skupinou jsou děti.
<P>
Před dvěma týdny jsem vyzvala na Slovensku a nyní vyzývám Evropský parlament a Evropskou komisi k intenzivní kampani za zvýšení ostražitosti rodičů vůči nebezpečí, která hrozí jejich dětem. Vyhlasme celoevropskou kampaň pod názvem Víte, kde je nyní vaše dítě?
<P>
Tato kampaň by měla probudit v rodičích větší odpovědnost za jejich děti. Berme tento problém velmi vážně. Evropská unie musí přijmout opatření, jimiž bude čelit přeshraničnímu charakteru ilegálního obchodu s lidskými orgány.
<SPEAKER ID="179" NAME="Gyula Hegyi" AFFILIATION="PSE">
(HU) Neodůvodněně velký počet lidí umírá nebo trpí, poněvadž není včas k dispozici orgán pro transplantaci. Ale mnozí lidé nepovažují použití svých orgánů po smrti za etický problém, pokud vědí, že se to může stát, ale své orgány nedarují kvůli nedostatečným informacím. Přirozeně každý musí učinit vlastní rozhodnutí sám a nikdo je nemůže změnit nebo druhého nutit. Je však důležité, aby občané v našich zemích pochopili, že s různými pravidly v jednotlivých členských státech, pokud nedělají opatření na darování jejich orgánů, některé země dovolí transplantaci, zatím co jiné ne. Vítám návrh Evropského parlamentu, aby právní zástupce rozhodl o použití orgánů po smrti, pokud zesnulá osoba nevykonala žádné jiné opatření. Ilegální trh s orgány je nejhnusnějším zločinem spojeným s transplantací orgánů. Musí se proti tomu učinit razantní opatření a především v tom případě, když ho podporují ti, kteří jsou označováni za spojence Západu, by bylo zakrývání těchto zločinů kolektivní hanbou.
<SPEAKER ID="180" NAME="Siiri Oviir" AFFILIATION="ALDE">
(ET) Transplantace orgánů se musí uskutečňovat rychle. Mezi odebráním a transplantací nesmí uplynout více než několik hodin. Proto ve zvyšování dárcovství orgánů sehrává důležitou úlohu veřejné povědomí a veřejné mínění.
<P>
Dárcovství orgánů a transplantace jsou lékařské postupy a s cílem, aby se dále rozvíjely, je nezbytné zapojení a větší povědomí veřejnosti. Zdá se, že nejefektivnějšími prostředky zvyšování připravenosti veřejnosti by bylo zvýšení vědomostí o otázkách transplantací ve veřejnosti a v médiích. To musí být první krok.
<P>
Za druhé bych ráda zdůraznila, že v případě, pokud v současnosti neexistuje koordinace výměny orgánů na evropské úrovni, by bylo důležité zavést v této oblasti zlepšení, především se zřetelem na koordinaci systému pro výměnu orgánů, jak v současnosti existuje mezi členskými státy, například prostřednictvím evropské karty dárce nebo evropské horké linky.
<SPEAKER ID="181" NAME="Sylwester Chruszcz" AFFILIATION="NI">
(PL) Vážený pane předsedající, vidím, že obecně se všichni shodujeme, že transplantace orgánů se nesmí stát komerční činností. Jakékoli komerční využití orgánů je jednoduše neetické a v rozporu se základními lidskými hodnotami. Obrovská poptávka po orgánech k transplantaci může vést k patologickým jevům, nebo dokonce k zločinu. Celá Evropa byla nedávno šokovaná těmi částmi knihy Carly Del Ponteovej, kde hovořila o albánských teroristech, kteří použili srbské obyvatele Kosova pro komerční transplantace. Toto je otázka, kterou by měl řešit Evropský parlament a členské státy. Věřím, že pro darování a pro transplantaci orgánů musí být vždy získán informovaný souhlas dárce. Existuje potřeba zajistit také řešení, které musí být v Evropě normou.
<SPEAKER ID="182" NAME="Péter Olajos" AFFILIATION="PPE-DE">
(HU) Děkuji vám, pane předsedající. Dámy a pánové, možná ne každý ví, že první transplantaci orgánu na světě uskutečnila ve Vídni v roce 1902 osoba s maďarským původem, Imre Ulmann. Toto jedinečné spojení s rakouským kapitálem od té doby existuje, a to tak pevně, že i když personální a technické zdroje jsou na obou stranách zhruba stejné, maďarské transplantace plic se stále provádějí ve Vídni. A proč ne? Stojí to třikrát víc, a dokonce i počet pacientů je omezený. Nejsou pochybnosti o tom, že do oddělení intenzivní péče v evropských nemocnicích je třeba jmenovat koordinátory transplantací. Jejich počet v Maďarsku je v současnosti přesně nula, v Španělsku jich je údajně 156. Pokud jde o transplantace srdce, má země dosahuje vynikajících výsledků, vede si dobře v mezinárodních srovnáních, přesto jsme na posledních místech seznamu v Evropě. Důvodem je nedostatek dárců, nedostatečné vybavení, letecké cestování a nedostatečné lidské zdroje. Doufám, že tato zpráva pomůže řešit tyto anomálie, neboť problém neleží v našich srdcích, ale v našich myslích. Děkuji vám a navrhuji, aby byla zpráva schválena.
<SPEAKER ID="183" NAME="Catherine Stihler" AFFILIATION="PSE">
Vážený pane předsedající, chtěla bych poděkovat zpravodaji za jeho zprávu.
<P>
Dnes čeká ve Skotsku 700 lidí na transplantaci orgánu: to znamená 700 rodin čekajících na telefonát, který by mohl umožnit přežití jejich milovaných.
<P>
Potřeba konsenzu v případě této citlivé věci je důležitá a je to smutný den, když se na tom členské státy nedokáží dohodnout. Byla bych ráda, kdyby byl systém dárcovství orgánů, jak řekl pan Matsakis, systém, do kterého se každý rozhodl přispět, pokud nepožádal o vyřazení. To by pomohlo na straně zásoby, především pro mladé a pro lidi patřící k etnickým menšinám, kde jsou nedostatky nejnaléhavější. Takový systém by pomohl zachraňovat evropské životy. I když vítám akční plán Komise, přesvědčme se, že to není příliš málo a příliš pozdě.
<SPEAKER ID="184" NAME="Androulla Vassilí">
členka Komise. - Vážený pane předsedající, toto byla velmi zajímavá a živá rozprava a žádný div, když vezmeme v úvahu závažnost a význam tohoto problému.
<P>
Bylo nastoleno mnoho otázek. Pokusím se vyjádřit se k některým z nich. Nekomercializace orgánů je velmi důležitou otázkou a věřím a souhlasím, že darování orgánů by mělo probíhat na nezištném a dobrovolném základě. Proto by samozřejmě měly být karty dárce dobrovolné, a to jisté platí pro evropskou kartu dárce, kterou plánujeme zavést v našem akčním plánu.
<P>
V některých členských státech existují osvědčené postupy a tyto osvědčené postupy by se měly sdílet s jinými členskými státy na prospěch všech. Ujišťuji vás, že směrnice Komise o kvalitě a bezpečnosti bude dostatečně flexibilní, aby neovlivňovala dárcovství a zároveň zajistila dodržování základních požadavků v celé Evropské unii. Rovněž chci potvrdit, že do směrnice bude zahrnuta možnost sledovat původ orgánů.
<P>
Souhlas k darování je zvláště citlivou záležitostí, při které je třeba respektovat místní a kulturní postoje k dárcovství a transplantaci. V tomto bodě chci upozornit, že vnitrostátní orgány jsou odpovědné za rozhodnutí o právních požadavcích a postupech, které se týkají souhlasu s dárcovstvím ve vlastním členském státu, a za zajištění toho, aby si občané byli vědomi svých práv v této oblasti.
<P>
Ráda bych řekla, že používání kmenových buněk z pupeční šňůry se prokázalo jako užitečné při léčbě některých zhoubných onemocnění, jako například rakoviny. Komise podporuje rozvoj bank pupečníkové krve a používání této technologie.
<P>
Rovněž si myslím, že je velmi důležité, abychom zvýšili povědomí mezi evropskými občany, abychom podpořili zvýšení objemu darování během života i po smrti, poněvadž takovýmto způsobem, jak jsem řekla už na začátku, nepřímo budeme bojovat proti ilegálnímu obchodování. S cílem zabránit turismu z důvodu transplantace považuji za velmi důležité, aby občané byli seznámeni s ohroženími týkajícími se bezpečnosti a jistoty orgánů a etickými otázkami, které mohou vzniknout. Jak víme, v mnohých třetích zemích jsou velmi chudí a zranitelní lidé využíváni k odebrání orgánů.
<P>
Konečně, vážení poslanci, opět bych vám ráda poděkovala za to, že jste nám poskytli takovou konstruktivní zprávu. Především chci zdůraznit zásadní cíl zachraňovat životy při uznávání důležitých vědeckých pokroků v oblasti dárcovství orgánů.
<P>
Proto se těším na pokračování naší úzké a konstruktivní spolupráce a na představení návrhu Komise tomuto Parlamentu později v tomto roce.
<SPEAKER ID="185" NAME="Adamos Adamou" LANGUAGE="EL">
Vážený pane předsedající, dovolte mi poděkovat všem, kteří promluvili na toto mimořádně citlivé téma, a dovolte mi vyjádřit několik poznámek.
<P>
Pan Maaten a další hovořili o evropské kartě dárce, kterou jsme přijali jako doplněk k tomu, co se poskytuje v členských státech. Pan Maaten citoval několik čísel: 80 % občanů, kteří se zúčastnili průzkumu, bylo pro, ale jen 12 % z nich má kartu dárce. Jiná statistika by nám měla působit starosti: z těch, kteří měli kartu dárce, 50 % nedarovalo své orgány proto, že jejich rodiny odmítly, když nastal čas stát se dárci. Existují tedy problémy, o kterých si nemůžeme být jisti, že se vyřeší díky evropské kartě dárce.
<P>
Pokud jde o bod, který nastolil pan Matsakis o "předpokládaném souhlasu", v tomto případě je to věcí členských států. Podle mého kolegy, poslance, který hovořil o Skotsku, předpokládaný souhlas řeší problém. Je na členských státech, aby se rozhodly, zda opatření také přijmou. Neměli bychom zapomínat na zásadu subsidiarity. V tomto případě se musíme podívat na to, které systémy uspěly, abychom si mohli vyměňovat zkušenosti a postupy, jako v případě Španělska, na které odkazovala paní Sornosaová Martínezová. Proč nemáme v různých nemocnicích koordinátory, specializované lékaře a sestry schopné rozeznat potenciálních dárce tak, aby mohla probíhat transplantace, a my bychom tak vytvářeli dostupnost orgánů? Paní Aukenová, která tu v této chvíli není, řekla, že nikdy nebudeme schopni naplnit nedostatek v oblasti darování orgánů. Má odpověď jako lékaře a vědce je, že možná se takového dne nedožiji, nebo ani budoucí generace ne, ale v následujících desetiletích budeme schopní vyrobit orgán, který chceme, z buněk jednotlivce, jenž ho potřebuje, například z jeho kůže nebo odjinud.
<P>
Pani komisařko, hovořila jste o krevních buňkách z pupeční šňůry a o jejich skladování. Dovolte mi nyní upozornit na to, že skutečně nesmíme dovolit, aby padly do rukou soukromých společností pracujících s cílem zisku. V mé zemi, na Kypru, poskytuje tuto službu bezplatně nadace Karaiskakio. Existují i tři soukromé firmy, které účtují pacientům poplatky za skladování krevních buněk z pupeční šňůry. Tyto buňky jsou i prekurzorem a kmenovými buňkami. Jsou velmi cenné, jak víte.
<P>
Co mohu říci o poznámce v souvislosti s cestováním? Můj kolega poslanec se odvolával na zprávu od Carly Del Ponteovej. Abych byl upřímný, očekával jsem, že tuto zprávu uvidím dříve. Přirozeně je ještě větším důkazem toho, že ilegální obchodování se uskutečňuje v rozšířené Evropě.
<P>
Ještě jednou vám všem děkuji. Myslím, že nyní nastal čas, abychom my jako evropští občané přijali kroky. Musíme se zmobilizovat, zkoordinovat, zvýšit povědomí lidí okolo nás a stát se dobrým příkladem: my sami se musíme stát dárci orgánů.
<SPEAKER ID="186" NAME="Předsedající">
Rozprava je ukončena.
<P>
Hlasování se bude konat v úterý 22. dubna 2008.
<P>
Písemná prohlášení (článek 142)
<SPEAKER ID="187" NAME="Slavi Binev  " AFFILIATION="NI">
písemně. - (BG) Tímto bych rád vyjádřil svou hlubokou spokojenost se zprávou, kterou předložil pan Adamou. Podporuji stanovisko, že snížení nedostatku orgánů je hlavní výzvou, které čelí členské státy EU, pokud jde o transplantace orgánů.
<P>
Mí kolegové ze strany ATAKA, Dimitar Stojanov a Desislav Chukolov, a já jsme 9. 4. 2008 předložili písemné prohlášení o podpoře informovaného souhlasu s dárcovstvím orgánů, tkání a buněk v Bulharsku, ve kterém jsme vyzývali Evropskou unii, aby předložila návrh o kvalitě a bezpečnosti dárcovství orgánů. Zavedení evropské karty dárce jako doplnění k existujícím vnitrostátním systémem přispěje k rychlé identifikaci dárců, a tak zvýší dostupnost potřebného transplantačního materiálu. Veřejné povědomí o dárcovství orgánů a transplantacích a zavedení jednotné legislativy EU a přísného opatření trestního stíhání proti těm, kteří jsou zapojení do ilegálního obchodování s orgány, včetně opatření proti zdravotnickému personálu, budou sloužit jako ochrana postupů darování a informovaného souhlasu.
<P>
Ještě jednou vám gratuluji ke zprávě.
<SPEAKER ID="188" NAME="Titus Corlăţean  " AFFILIATION="PSE">
písemně. - (RO) Podpora návrhu usnesení Evropského parlamentu o politických opatřeních na úrovni Evropské unie o dárcovství orgánů a transplantacích.
<P>
Žádám, aby Evropská komise předložila komplexnější směrnici, kterou by se stanovovaly kvalitativní a bezpečnostní požadavky týkající se dárcovství a přepravy orgánů v Evropské unii. Tato směrnice by obsahovala i postupy k zabránění možnému zneužití.
<P>
Nový právní akt by měl doplnit a posílit snahy členských států zlepšit současnou situaci uvedením linií dodržování souladu na evropské úrovni a vzít v úvahu pokrok medicíny.
<P>
Trvám na zapojení členských států včetně členského státu, z kterého pocházím, Rumunska, do vzdělávání občanů představováním výhod dárcovství orgánů a uznáváním skutečnosti, že dárcovství orgánů a transplantace znamenají zachráněné životy.
<P>
Rovněž podporuji zapojení Evropské komise do organizování veřejných diskusí společně s příslušnými evropskými mimovládními organizacemi s cílem určit nejlepší řešení, pokud jde o komunikační kampaně i respektování zkušeností a osvědčených postupů členských států.
<P>
V takových případech je rozhodující rychlost reakce. Je zapotřebí lepší organizace zdravotnických systémů na vnitrostátní úrovni, stejně tak zabezpečení, aby byl zdravotnický personál citlivý v případě takových naléhavých případů.
<SPEAKER ID="189" NAME="Neena Gill  " AFFILIATION="PSE">
písemně. - Toto je velmi důležitá zpráva a skutečná příležitost zachránit životy. Chronický nedostatek orgánů v celé Evropě způsobuje 60 000 zbytečných úmrtí.
<P>
Proto jsou potřebná naléhavá opatření:
<P>
1. Odstranění omezení v dárcovství orgánů a zvýšená spolupráce mezi členskými státy a počtem kvalitních bezpečných orgánů dostupných k transplantaci. Co je třeba, to je směrnice Komise, kterou se přidává hodnota a stanovují se společné kvalitativní a bezpečnostní normy v EU, které doplňují stávající opatření v členských státech.
<P>
2. Podpora členských států, aby přijali systém "vyřazení" místo "zařazení" do darování orgánů. To by zvětšilo povědomí o nedostatcích a umožnilo by většímu počtu lidí aktivně zvažovat stanovisko k této otázce.
<P>
3. Zcela podporuji důraz, který se v této zprávě klade na ilegální obchodování s orgány. Zvláště jsem znepokojená, že právě nejchudší se stávají terčem při darování orgánů. Musíme ukončit toto kruté využívání chudoby a ochránit nevinné oběti, které jsou manipulované tak, aby se vzdali svých orgánů. To není jen problém rozvojových zemí, ale také východní Evropy. Ráda bych viděla důrazné opatření uplatňované prostřednictvím Europolu a Interpolu k potlačení tohoto ilegálního obchodu.
<SPEAKER ID="190" NAME="Katalin Lévai  " AFFILIATION="PSE">
písemně. - (HU) Vítám zprávu pana Adama Adamoua o dárcovství orgánů a o obchodu s orgány. I když technická expertiza v této oblasti je v členských státech často na velmi odlišných úrovních, používání lidských orgánů k transplantaci se v posledních desetiletích dramaticky zvýšilo. V západní Evropě je na seznamu čekatelů přibližně 40 000 lidí a kvůli tomu kvete obchod s orgány jako forma živobytí v nejchudších oblastech zemí východní Evropy.
<P>
Evropská karta dárce představuje správní řešení právních otázek dárcovství, na ilegální obchodování s orgány je však potřebné uplatňovat přísnější opatření. Pokud zvážíme, že navzdory izolovaným snahám neexistuje jednoduše použitelný systém pro orgány dostupné na transplantaci ani na vnitrostátní úrovni, je důležité zavést certifikát, podobný schengenskému systému, přístupný na internetu, platný v celé Unii, podporovaný lékařským stanoviskem a jednotná transplantační databáze Unie. Certifikované zařízení zapojené do zákonného transplantování lidských orgánů by měla stále k dispozici tyto život poskytující informace a mohla by tvořit dvojstranné dohody, přičemž chudí a zranitelní by byli ochráněni, aby se nestali oběťmi ilegálního obchodování s orgány.
<P>
Vytvoření databáze je absolutní nezbytností, aby se mohly využívat orgány dostupné v několika zemích, a proto je rozhodující, aby členské státy ukončily právní předpisy, kterými se to zakazuje.
<P>
Rovněž je důležité, aby dárcovství orgánů zůstalo přísně nekomerční, ale musí se definovat podmínky, podle kterých se může nabídnout finanční náhrada.
<SPEAKER ID="995" NAME="Joseph Muscat  " LANGUAGE="MT">
Jakýkoli nedostatek nebo opoždění v opatřeních v odvětví dárcovství orgánů stojí životy, které by mohly být zachráněné.
<P>
Jako Evropané se můžeme navzájem hodně učit. Kromě toho země se zkušenostmi a infrastrukturou v tomto odvětví mohou pomoci jiným zemím, jako Maltě, které možno nemají kritické množství, především v případech mimořádných podmínek.
<P>
Nedávno byli obyvatelé ostrovů Malta a Gozo dojetí případem Jamieho Zammita. Jamie má problémy najít dárce, který by ho zachránil ze stavu známého jako Fanconiho anémie, poněvadž na Maltě v současnosti nemáme registr dárců kostní dřeně.
<P>
Maltská vláda nyní oznámila, že plánuje vytvořit takovýto registr. To je dobrá zpráva. Ale abychom ho mohli vytvořit, potřebujeme speciální postup typizace HLA-antigenů, který ještě na Maltě neexistuje, a rovněž potřebujeme dlouhodobou odbornou přípravu v jiných zemích, aby se to mohlo zavést.
<P>
Vyzývám, aby v rámci evropské solidarity byla Maltě poskytnuta veškerá pomoc, kterou potřebuje, především do chvíle, když v naší zemi bude vytvořený tento systém, abychom mohli zachránit co nejvíc nevinných životů.
<SPEAKER ID="191" NAME="Daciana Octavia Sârbu  " AFFILIATION="PSE">
písemně. - (RO) Nouze v oblasti orgánů, která vede k rychlému rozvoji merkantilismu a turismu kvůli hledání orgánů, představuje významný problém zdravotnictví, kterým se zabývá Evropská unie. Ilegální obchodování s orgány je způsobené kombinací faktorů, jakými jsou chudoba, korupce a kriminalita, což je důvodem, proč jsou země východní Evropy nejvíc vystaveny tomuto jevu. S cílem zamezit tomuto tzv. transplantační turistice se v zprávě Výboru pro životní prostředí, veřejné zdraví a bezpečnost potravin požaduje, aby se dárcovství orgánů vykonávalo nezištně a dobrovolně, aniž by se stalo zdrojem zisku pro dárce. Členské státy by měly podniknout kroky na ochranu nejchudších a nejzranitelnějších dárců, aby se nestali oběťmi ilegálního obchodování s orgány.
<P>
Navzdory tomu existují výrazné rozdíly mezi členskými státy EU, pokud jde o způsoby, jimiž organizují činnosti dárcovství a transplantace, komunitu dárců a zdroje získávání orgánů. Například nízký počet dárců v Rumunsku je způsoben neexistencí účinného systému k identifikování dárců a lékařů připravených koordinovat organizaci transplantace. Z tohoto důvodu je evropský průměr počtu dárců dvacet, kdežto v Rumunsku jen 0,5. Potřebujeme přiměřené technické a logistické infrastruktury, stejně tak psychologickou a organizační podporu na snížení rozdílů mezi poptávkou a nabídkou.
<SPEAKER ID="994" NAME="Richard Seeber  " LANGUAGE="DE">
V současnosti je na transplantaci zaregistrovaných v Rakousku téměř tisíc pacientů. Bohužel ne všichni tito vážně nemocní pacienti dostanou transplantát, který by je mohl zachránit.
<P>
Každoročně zemře kvůli velmi omezenému počtu dostupných dárcovských orgánů přibližně 150 pacientů, kteří čekají na transplantaci. Nedostatek orgánů je zásadní výzvou, jíž Evropa čelí. Právě proto potřebujeme směrnici o kvalitě a bezpečnosti dárcovství orgánů. Stejně však potřebujeme spolupráci mezi členskými státy a výměnu osvědčených postupů. V současnosti existují výrazné rozdíly v rámci Evropy v počtu darovaných orgánů a v kvótě transplantací. Spolupráce členských států by se měla zaměřovat na objevování nejúčinnějších systémů, na výměnu zkušeností a na podporu dobře fungujících postupů. Členské státy se musí navzájem hodně učit.
<P>
Jsem přesvědčený, že živé dárcovství by mělo vždy zůstat doplňkem k dárcovství po smrti. Kromě toho je důležité, aby darování zůstalo dobrovolné a neplacené. Peněžní transfery mezi dárcem a příjemcem jsou nepřijatelné. Komise a členské státy musí podniknout opatření k efektivnějšímu boji proti transplantačnímu turismu a ilegálnímu obchodu s orgány.

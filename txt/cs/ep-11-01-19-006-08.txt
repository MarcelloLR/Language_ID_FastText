<CHAPTER ID="006-08">
8. Dohoda o stabilizaci a přidružení mezi ES a Srbskem (
<P>
Před hlasováním o pozměňovacím návrhu 4:
<SPEAKER ID="136" NAME="Ulrike Lunacek" AFFILIATION="Verts/ALE">
Vážená paní předsedající, ráda bych předložila ústní pozměňovací návrh k pozměňovacímu návrhu č. 4 ode mě a paní Brantnerové, aby byla odstraněna druhá část. Návrh by měl znít: "Vyzývá Srbsko, aby zahájilo dialog s Kosovem, aniž by přitom iniciovalo nová jednání o jeho statusu."
<P>
Doufám, že u této otázky Vaši podporu.
<SPEAKER ID="137" NAME="Bernd Posselt" AFFILIATION="PPE">
(DE) Vážená paní předsedající, rád bych jen všem doporučil, abychom za těchto okolností hlasovali pro tento návrh.
<SPEAKER ID="139" NAME="Jelko Kacin" AFFILIATION="ALDE">
Vážená paní předsedající, vzhledem k významnosti lidských práv bych byl rád, aby se o pozměňovacím návrhu č. 8 hlasovalo podle jmen. Tento návrh se týká překvapivého a nešťastného rozhodnutí srbské vlády neúčastnit se slavnostního ceremoniálu předávání Nobelových cen v Oslu. Současně v návrhu vyslovujeme uznání srbskému ombudsmanovi, který se rozhodl se slavnostního ceremoniálu zúčastnit ve jménu srbského lidu. Je to vzkaz Srbsku a všem budoucím kandidátským zemím, že kupčení s lidskými právy je nepřijatelné.
<P>
Aby podpora tohoto pozměňovacího návrhu byla co největší, chtěl bych také předložit velmi krátký - v podstatě kompromisní - pozměňovací návrh, který původně připravila paní Maria Eleni Koppaová. Chtěl bych přidat slovo "původního" před slova "rozhodnutí vlády", aby znění návrhu bylo následující: "Lituje původního rozhodnutí vlády nezúčastnit se slavnostního předávání Nobelových cen v Oslu dne 10. prosince, na druhé straně však vítá ombudsmanovu iniciativu zúčastnit se slavnostního ceremoniálu jako odpovědné a chvályhodné rozhodnutí."
<P>
Vyzývám všechny své kolegy, aby tento návrh podpořili.

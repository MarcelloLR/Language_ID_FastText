<CHAPTER ID="003">
Schválení zápisu z předchozího zasedání: viz zápis
<P>

<SPEAKER ID="008" NAME="Philip Claeys" AFFILIATION="ITS">
(NL) Pane předsedo, dovolím si jen poznámku na okraj tohoto dílčího zasedání, které se koná v tomto týdnu. Jak víte, první kolo hlasování o kandidátech na Sacharovovu cenu za rok 2007 se uskuteční již zanedlouho. Kandidátů bylo původně pět. Politická skupina ITS také nominovala svého kandidáta, ekumenického patriarchu z Konstantinopole. Nyní se dozvídáme, že na patriarchu byl vyvíjen tlak, aby nekandidoval. Pokud je mi známo, nic podobného se v historii udělování Sacharovovy ceny Evropským parlamentem dosud nestalo. Cítil se osobně poctěn, že byl naší skupinou navržen - pan Binev se ho ptal, a on s potěšením souhlasil. Toto je ale zcela nepřípustné. Pokud vím, dosud se nikdy nestalo, aby byl na někoho vyvíjen nátlak ke stažení kandidatury čistě a jednoduše z toho důvodu, že byl nominován skupinou, která pluje proti hlavnímu proudu. Na protest proti této hrubé urážce, lstivé politické machinaci, vám nyní oznamuji, že skupina ITS nebude v nadcházejících volbách hlasovat.
<SPEAKER ID="009" NAME="Předseda">
Pane Claeysi, slyšel jsem o událostech, o nichž jste hovořil, ale nemohu vám teď sdělit stanovisko k celé věci. Toto skutečně není vhodná chvíle ani vhodná forma, jak informovat Parlament o tom, co se stalo. Abychom mohli tuto otázku projednat, bylo by vhodné zvolit jinou formu.

<CHAPTER ID="006-03">
3. (
<P>
- Před hlasováním:
<SPEAKER ID="066" NAME="Jan Andersson">
zpravodaj. - (SV) Děkuji vám, pane předsedající. S odkazem na dopis, který evropská odborová organizace minulý týden rozeslala všem svým členům, bych rád podotkl, že chápu, proč se odbory ptají, zda se uskutečnily konzultace mezi sociálními partnery a Komisí. Je však nad naše možnosti s tím cokoli učinit.
<P>
Obsah této směrnice se žádným způsobem nezmění. Stane se pouze to, že její provedení bude o pár let odloženo. A to proto, že pokud by k provedení došlo v dubnu, mohlo by dojít k tomu, že nebudeme moci používat některé velmi důležité zdravotnické přístroje. V současné době jsou prováděny studie, abychom zjistili, jak je možné uvést toto vybavení do souladu se směrnicí.
<P>
Proto jsme s jednomyslným souhlasem Výboru pro zaměstnanost a sociální věci odložení směrnice podpořili.
<SPEAKER ID="067" NAME="Günter Verheugen">
místopředseda Komise. - Pane předsedající, jménem Komise bych rád poskytl následující vysvětlení. Když Komise navrhovala, aby byl vstup této směrnice v platnost odložen, odpovědně tím reagovala na nové vědecké poznatky - opakuji: nové vědecké poznatky - konkrétně na studii zadanou vládou Spojeného království a zveřejněnou v červnu 2007. Z těchto nových vědeckých poznatků vyplývá, že by případný vstup směrnice v platnost v její současné podobě v dubnu 2008 měl nezáměrný nepříznivý dopad na praxi zobrazování magnetickou resonancí (MRI), což je nejvýkonnější a nejbezpečnější technologie, kterou má současné lékařství k dispozici. Jelikož jsem za toto odvětví odpovědný, rád bych doplnil, že bez této technologie by nebylo možné poskytnout tisícům pacientů v Evropské unii tu nejlepší péči. Rád bych dodal, že naši výrobci jsou v tomto odvětví světovou špičkou.
<P>
Pan Andersson zmínil otázku konzultací. K tomu bych řekl, že zástupci pracovníků byl plně informováni a zúčastnili se debat, které byly vedeny se sociálními partnery, než Komise návrh přijala. Potíže, k nimž může při provádění stávající směrnice dojít, a také úmysly Komise byly vyzdvihnuty a projednány v Poradním výboru pro bezpečnost a ochranu zdraví při práci zřízeném Radou. V poradním výboru jsou tři řádní členové z každého členského státu, zástupci vlád jednotlivých států, odborů a organizací zaměstnavatelů.

<CHAPTER ID="012-13">
13. Prevence a náprava makroekonomické nerovnováhy (
<SPEAKER ID="162" NAME="Sharon Bowles">
jménem Hospodářského a měnového výboru. - Paní předsedající, jménem výboru bych chtěla podle čl. 57 odst. 2 jednacího řádu požádat o odklad závěrečného hlasování.
<P>
Jak víte, takový byl názor výboru vyjádřený v úterý a myslíme si, že nyní můžeme pokračovat v dalších diskusích s Radou s cílem dosáhnout uspokojivého výsledku.
<P>
Žádám proto o odklad, abychom to mohli uzavřít nebo ponechat dveře otevřené pro uzavření, s dohodou v prvním čtení v červenci.
<SPEAKER ID="163" NAME="Martin Schulz">
jménem skupiny S&D. - (DE) Paní předsedající, my ve skupině Pokrokové aliance socialistů a demokratů v Evropském parlamentu jsme již na půdě výboru hlasovali proti tomuto pozměňovacímu návrhu. Byli jsme toho názoru - a ukazuje to ostatně i převažující souhlas s touto zprávou - že tato zpráva je zralá na to, aby byla předložena k hlasování již nyní. Známe předložené argumenty, proč bychom měli ještě jednou jednat s Radou, a proto bych chtěl vyjádřit svůj postoj k návrhům na odklad, které budou následovat i pro ostatní části tohoto balíčku. Můžeme to považovat za náznak toho, že německá a francouzská vláda musí znovu začít jednat o dvou významných bodech. Z Rady však víme, že se tak nestane. Proto má pro nás rozhodující význam jedna otázka: co skupiny, které tento návrh podporují, hodlají dělat, jestliže Rada nepřijme žádné změny, které odrazí naše rozhodnutí? Budou pak hlasovat pro balíčky, nebo proti nim? To je pro nás důležitá otázka.
<SPEAKER ID="164" NAME="Corien Wortmann-Kool" AFFILIATION="PPE">
Paní předsedající, chtěla bych zdůraznit to, co řekla paní Bowlesová: doufáme, že najdeme konečnou shodu ohledně této zprávy před naším plenárním zasedáním v červenci.
<P>
Od samého počátku zastáváme jako Parlament - včetně skupiny socialistů - postoj, abychom k tomu přistupovali jako k balíčku. Přistupujme tedy k tomu jako k balíčku a podpořme nyní návrh paní Bowlesové na odklad hlasování do července.

<CHAPTER ID="005-11">
11. Hospodářské a obchodní vztahy s Ukrajinou (hlasování) 
<P>
Zpráva Zaleského
<P>
- Před začátkem hlasování:
<SPEAKER ID="114" NAME="Zbigniew Zaleski" LANGUAGE="DE">
Vážený pane předsedo, před hlasováním bych chtěl společně se svými kolegy z Výboru pro mezinárodní obchod poděkovat za úspěšnou práci, kterou jsme odvedli, která nám umožňuje ušetřit čas, poněvadž nebyly předloženy žádné pozměňovací návrhy.
<P>
Tato zpráva by měla vyslat jasný signál nové vládě a parlamentu na Ukrajině o tom, že my jsme učinili vše nezbytné k zabezpečení toho, aby se mohla konat jednání o oblasti volného obchodu. V tomto dialogu jsme důvěryhodnými partnery. Pokud je zde dnes přítomen zástupce anebo zástupkyně Ukrajiny, chtěl bych jej požádat, aby svému vnitrostátnímu parlamentu tlumočil skutečnost, že Evropský parlament doporučuje, aby se bezodkladně hlasovalo o žádosti Ukrajiny o přistoupení k WTO a ratifikování tohoto přistoupení hned, jakmile bude v Ženevě přijato rozhodnutí.
<P>
Pro vzájemný prospěch EU i Ukrajiny bych vás chtěl požádat, abyste nyní, prosím, tuto zprávu podpořili. Děkuji vám mnohokrát.
<P>
(potlesk)
<SPEAKER ID="115" NAME="Předseda">
Vážený pane Zaleski, když dovolíte, chtěl bych vám pogratulovat k tomu, jak dobře se vyjadřujete v mém mateřském jazyce.

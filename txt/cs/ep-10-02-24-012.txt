<CHAPTER ID="012">
Plán práce
<SPEAKER ID="022" NAME="Předseda">
Byl distribuován konečný návrh pořadu jednání, který 10. února 2010 připravila Konference předsedů podle článku 137 jednacího řádu.
<P>
Po dohodě s politickými skupinami bych chtěl navrhnout tyto změny:
<P>
Čtvrtek:
<P>
Co se týká čtvrtečního zasedání, skupina socialistů a demokratů v Evropském parlamentu předložila žádost, aby hlasování o zprávě pana Lehnea o ročních účetních závěrkách některých forem společností, pokud jde o mikrosubjekty, bylo odročeno.
<SPEAKER ID="023" NAME="Martin Schulz" LANGUAGE="DE">
Pane předsedo, naše skupina dnes dopoledne vedla intenzivní debatu o zprávě pana Lehnea. Debatu ve skupině jsme nedokončili - to se ve skupinách někdy stává. Rád bych, aby nám pan Lehne, jako zpravodaj, dal čas do březnového dílčího zasedání, abychom mohli ještě jednou posoudit směr, kterým můžeme ve věci této zprávy postupovat, a postoj, který k této otázce jako skupina sociálních demokratů zamýšlíme zaujmout. V naší skupině existují různé přístupy - to otevřeně připouštím.
<P>
Byl bych velmi vděčný, kdybychom mohli vést debatu, ovšem pokud byste nám, pane Lehne, dovolil, abychom odložili hlasování do prvního březnového dílčího zasedání. To by alespoň naší skupině - i když jsem přesvědčen, že také dalším skupinám - dalo trochu více času pro důkladné projednání, abychom mohli zaujmout nějaké stanovisko.
<SPEAKER ID="024" NAME="Klaus-Heiner Lehne" LANGUAGE="DE">
Pane předsedo, dámy a pánové, myslím, že je dobře, že Skupina progresivní aliance socialistů a demokratů v Evropském parlamentu tuto otázku podrobně zkoumá. Chtěl bych ovšem říci, že Parlament v prosinci téměř jednomyslně přijal usnesení, ve kterém jsme vyzvali Evropskou komisi, aby předložila přesně ten typ návrhu, který nyní projednáváme. Parlament musí také trvat na tom, o čem sám rozhodl a co bylo jeho dlouhodobým deklarovaným záměrem.
<P>
Protože je jen přirozené, že se u jakéhokoliv legislativního návrhu střetávají různé zájmy, ve Výboru pro zahraniční věci jsme otevřené otázky řešili kompromisem . Měl bych objasnit, že tento kompromis je již připraven ke schválení. Nicméně rozumím tomu, že by mohlo mít smysl trochu rozšířit skupinu, která podporuje tuto zprávu. Pokud snaha pana Schulze směřuje ke zvýšení počtu podporovatelů, potom nemám nic proti odložení do příštího plenárního zasedání v březnu. To je moje osobní stanovisko v této věci. Není to stanovisko skupiny, která dnes dopoledne rozhodla jinak. Domnívám se ovšem, že bychom měli dát socialistům šanci, abychom dospěli k nějakému závěru, aby také mohli něco udělat pro omezení byrokraci a zatížení malých a středních podniků.
<SPEAKER ID="025" NAME="Dirk Sterckx" AFFILIATION="ALDE">
(NL) Pane předsedo, chtěl bych poděkovat kolegovi poslanci, panu Lehnemu, za to, co právě řekl, ale nicméně bych rád požádal, abychom za těchto okolností dostali možnost předložit pozměňovací návrhy a projednat je. V tomto okamžiku máme pouze naplánované hlasování, aniž máme možnost předložit ke zprávě pana Lehneho jakékoliv pozměňovací návrhy.
<SPEAKER ID="026" NAME="Martin Schulz" AFFILIATION="S&amp;D">
(DE) Pane předsedo, chtěl bych zopakovat svoji žádost. Není pochyb o tom, že jsme pro debatu. Pouze žádáme, aby hlasování bylo odloženo. Abych ale byl poctivý, musím dodat, že jakkoliv rozumím vstřícným úvahám pana Lehnea, naše skupina ctí demokracii. Pane Lehne, nemohu vám dát žádné záruky, co se týče výsledků.
<SPEAKER ID="028" NAME="Hannes Swoboda" AFFILIATION="S&amp;D">
(DE) Pane předsedo, budu stručný. V posledních několika dnech byly předloženy dvě důležité nominace: první se týká funkce zástupce Evropské komise ve Spojených státech a druhá funkce zvláštního zástupce pro Afganistan. Obě nominace jsou kontroverzní a o obou funkcích se vedou různé debaty. Nechci se zrovna teď zabývat podstatou věci. Chtěl bych jenom požádat, pane předsedo, aby tito kandidáti,dříve než převezmou úřad, předstoupili před Výbor pro zahraniční věci, abychom v této věci mohli vést intenzivní rozpravu, a doufám, že tomu předseda Komise a předseda Rady poskytnou, s Vaší pomocí, plnou podporu, pane předsedo.
<P>
(Potlesk)

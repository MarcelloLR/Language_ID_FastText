<CHAPTER ID="007-22">
22. Hodnotící mechanismus k ověření uplatňování schengenského acquis (
<SPEAKER ID="136" NAME="Karel De Gucht" LANGUAGE="FR">
Pane předsedající, můj kolega, místopředseda Komise pan Barrot včera zdůraznil, že cílem návrhu je sjednotit hodnotící mechanismy v rámci Společenství a docílit jejich větší účinnosti, a přitom zachovat vzájemnou důvěru mezi členskými státy.
<P>
Komise je přesvědčena, že Parlament by měl být v budoucnu zahrnut do hodnocení schengenského acquis. Občané musí mít přístup k výsledkům těchto hodnocení.
<P>
Na základě platných smluv však není možné, aby se Parlament účastnil formou postupu spolurozhodování. Komise proto trvá na svých návrzích na základě platných smluv.
<P>
Jakmile však vstoupí v platnost Lisabonská smlouva, bude záležitost znovu otevřena a Komise rozhodne, jaký právní základ pro navrhovaný mechanismus považuje za nejvhodnější tak, aby byl Evropský parlament do postupu co nejvíce zapojen.
<P>
V závislosti na situaci proto Komise předloží pozměněný nebo nový návrh.
<SPEAKER ID="137" NAME="Carlos Coelho" LANGUAGE="PT">
Oceňuji vysvětlení, které poskytla Evropská komise. Rád bych však připomněl této sněmovně, jak už bylo také řečeno během rozpravy, že i když právní služba Evropského parlamentu uznala správnost právního základu této iniciativy Komise, rovněž uvedla, že na základě platné Smlouvy mohla Evropská komise přijmout tutéž iniciativu na právním základě, který by umožňoval postup spolurozhodování Evropského parlamentu.
<P>
Jelikož se tak nestalo, navrhuji, aby byla tato iniciativa vrácena do Výboru pro občanské svobody, spravedlnost a vnitřní věci, aby mohla Komise iniciativu opětovně zvážit. Jako Parlament očekáváme, že v souladu s článkem 56 jednacího řádu bude pak iniciativa Komise respektovat postup spolurozhodování a že přizná Evropskému parlamentu pravomoci, které mu náleží v oblasti podílu na udržování větší bezpečnosti v rámci schengenského prostoru.
<SPEAKER ID="138" NAME="Předsedající">
Děkuji vám, pane Coelho. Není třeba o tomto požadavku hlasovat, protože jakmile se Komise rozhodla zachovat svůj návrh, tento návrh se automaticky vrací zpět do Výboru, jak požadoval pan Coelho.

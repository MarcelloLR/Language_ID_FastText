<CHAPTER ID="015">
Jednominutové projevy k důležitým politickým otázkám
<SPEAKER ID="165" NAME="Předsedající">
Dalším bodem jsou jednominutové projevy podle článku 150 jednacího řádu.
<P>
Článek 150 stanoví, že tímto bodem smíme strávit nanejvýš 30 minut. Dostali jsme přes 74 žádostí o projev v rámci tohoto bodu. Tomu samozřejmě nebude možné vyhovět. 74 řečníků po jedné minutě zkrátka nemůže ve třiceti minutách vystoupit.
<P>
Proto jsme poprvé předem vybrali poslance, jimž bude udělena řečnická doba, přičemž jsme použili jasná kritéria, a sice ta, že nyní bude řečnická doba zaručena pokud možno těm, kdo o ni žádali při jiné rozpravě s jednominutovými projevy, ale neměli příležitost vystoupit, zatímco těm, kteří v jiných rozpravách již hovořili, řečnická doba udělena nebude.
<P>
Všichni, kterým nebyla řečnická doba udělena, o tom byli předem informováni e-mailem, takže na ni zde nemusí nadarmo čekat. Doufám, že to chápete. Byl to jediný způsob, jak umožnit, aby rozprava proběhla řádným způsobem.
<P>
Ti, jimž byla řečnická doba udělena, nyní mohou hned začít.
<SPEAKER ID="166" NAME="Alf Svensson" AFFILIATION="PPE">
(SV) Paní předsedající, Súdán se chystá zvolit si 11. dubna prezidenta, parlament i regionální shromáždění. Jsou to první volby v Súdánu po 24 letech a vývoj událostí v této zemi sledujeme s velkým zájmem.
<P>
Mezinárodní trestní tribunál v Haagu vydal zatykač pro zločiny proti lidskosti na súdánského prezidenta Umara Hassana Ahmada al-Bašíra, který se chopil moci po státním převratu. Všichni víme, jak Súdán pod jeho násilnou vládou trpěl. V jižním Súdánu bylo jen během několika prvních měsíců letošního roku zabito aspoň 400 lidí. Je obtížné odhadnout, jak svobodné tyto volby budou. Al-Bašír v pondělí pohrozil, že vyhostí mezinárodní pozorovatele voleb, a pokud budou zasahovat do záležitostí Súdánu, usekne jim prsty.
<P>
Víme, že Súdán je v nouzové situaci. Zástupce Egypta řekl na mezinárodní dárcovské konferenci, jež se konala minulou neděli v Káhiře, že země na celém světě musí sehnat na obnovu súdánského regionu Dárfúr něco přes 1,4 miliard EUR. Doufám, že volby v Súdánu vytvoří podmínky pro...
<P>
(Předsedající řečníka přerušila)
<SPEAKER ID="167" NAME="Zigmantas Balčytis" AFFILIATION="S&amp;D">
(LT) Nedávno se hodně hovořilo o obnově hospodářství Evropské unie, ale krize ve většině členských států ještě neskončila. Veřejná diskuse o krizi se omezuje na stav veřejných financí, i když prudký nárůst nezaměstnanosti v některých členských státech na východě Evropské unie již dosáhl kritické úrovně. Je zvláštní slyšet, jak vysocí úředníci EU a Evropského parlamentu chválí některé vlády za vynikající práci, zatímco počet nezaměstnaných v těchto zemích každý měsíc katastrofickou měrou narůstá, sociální záruky jsou omezovány a zvětšuje se počet osob žijících pod hranicí chudoby. Občané těchto států mají stále větší potíže pochopit, zda Evropská unie provádí politiku snižování chudoby, nebo ve skutečnosti chudobu v sociální oblasti zvyšuje. Podle mého názoru by vlády, které nedokázaly stabilizovat nezaměstnanost, neměly být chváleny. Evropská komise by měla přijmout větší odpovědnost a odpovědně dohlížet na provádění plánů vnitrostátních vlád na řízení krize, zvláště v oblasti sociálních reforem, a posuzovat dopady takových reforem na občany.
<SPEAKER ID="168" NAME="Sonia Alfano" AFFILIATION="ALDE">
(IT) Paní předsedající, dámy a pánové, do italského parlamentu bylo zvoleno 16 osob odsouzených za různé druhy trestné činnosti a do posledních evropských voleb Itálie poslala tři poslance Evropského parlamentu, kteří byli odsouzeni pravomocným rozsudkem.
<P>
V Evropě neexistuje žádný právní předpis, který by osobám, jež jsou odsouzeny pravomocným rozsudkem nebo čekají na další soudní řízení, zakazoval kandidovat ve volbách; vše je ponecháno na uvážení členských států. Italští občané přišli s programem "Čistý Parlament". Proto vyzýváme Výbor pro ústavní záležitosti, aby změnil zákon týkající se voleb zástupců Evropského parlamentu přímou a všeobecnou volbou a zavedl do něj podmínku, že osoba, která chce kandidovat ve volbách do Evropského parlamentu, nesmí být odsouzena za trestný čin, a to ani rozsudkem, který ještě není pravomocný.
<P>
Předseda Výboru pro ústavní záležitosti v minulém Parlamentu, pan Leinen, se nabídl, že to udělá, ale vše bylo přenecháno jeho nástupci panu Casinimu, který již prohlásil, že se tím Výbor pro ústavní záležitosti nebude zabývat.
<P>
Poukázali bychom na to, že nejenže je toto příslušností Výboru pro ústavní záležitosti, ale článek 223 (bývalý článek 190) Smlouvy o fungování Evropské unie stanoví, že by měl Evropský parlament zavést jednotný volební postup v celé Evropské unii.
<SPEAKER ID="169" NAME="Catherine Grèze" AFFILIATION="Verts/ALE">
(FR) Paní předsedající, letiště Hondarribia označil úřad pro civilní letectví za jedno z nejnebezpečnějších v zemi. Jeho vzletové a přistávací dráhy jsou umístěny nad městskými centry Hendaye a Irún a nedodržuje se francouzsko-španělská smlouva stanovující počet povolených letů. I přes upozorňování obyvatel na břehu řeky a zvolených zástupců na obou stranách hranice, kteří jsou již proti zachování současné míry provozu, se však plánuje rozšíření tohoto letiště.
<P>
Schvaluje Evropská komise zničení chráněných přírodních oblastí zátoky Chingoudy, jež je lokalitou Ramsarské úmluvy a sítě Natura 2000 a jejíž obnovu sama Komise financuje?
<P>
Kromě toho baskické Eurocity Bayonne-San Sebastián již má nedostatečně využívané mezinárodní letiště, které je daleko od jakýchkoli zranitelných přírodních oblastí. Nebylo by lépe zlepšit služby nabízené v Biarritzu zavedením neznečišťujících forem dopravy? Ráda bych věděla, jaká opatření předseda v souvislosti s tímto rozšířením přijme.
<SPEAKER ID="170" NAME="Marek Henryk Migalski" AFFILIATION="ECR">
(PL) Paní předsedající, chtěl bych hovořit o vraždě ruského novináře Maxima Zueva. Pan Zuev byl zavražděn před týdnem v Kaliningradu. Byl to dobře známý novinář a blogger. Není to první případ, kdy byl v Rusku zavražděn novinář. Od roku 2000 došlo minimálně k tuctu takových případů. Je to znepokojující jev, protože víme, že kde není svoboda projevu a novináři nemohou pracovat, tam není vůbec žádná svoboda, není tam demokracie. Při rozhovorech s Ruskem bychom na to měli stále upozorňovat.
<P>
Doufám, že uspořádám letos v Evropském parlamentu seminář, že k tomu dostanu povolení od mé delegace pro ruské záležitosti a Výboru pro zahraniční věci. Myslím si, že bychom všichni měli při rozhovorech s našimi ruskými partnery na různých úrovních zdůrazňovat, že svoboda sdělovacích prostředků a svoboda pro práci novinářů je základem pro dialog a svobodu jak v Rusku, tak v Evropské unii.
<SPEAKER ID="171" NAME="Nikolaos Chountis" AFFILIATION="GUE/NGL">
(EL) Paní předsedající, chtěl bych vás informovat o tom, že podle posledních zpráv státní zástupci USA podali žalobu na německou společnost Daimler za podplácení zahraničních úředníků v zájmu získání veřejných zakázek. V žalobě se konstatuje, že společnost byla zapojena do dlouhodobého procesu podplácení. Stejný problém nastal se společností Siemens, která používala stejné praktiky a podplácela vlády třetích zemí, aby získala zakázky od veřejných korporací, což je skandál, který dosud otřásá Řeckem.
<P>
Kromě finanční krize tedy máme také krizi morální. Německá vláda donedávna korupci mimo své hranice nestíhala a předstírala, že o těchto událostech nic neví. A konečně Evropská komise, místo aby aktivovala výbor pro předcházení podvodům, tak nehájí zákonnost a v řadě případů nechrání peníze evropských občanů.
<SPEAKER ID="172" NAME="Nikolaos Salavrakos" AFFILIATION="EFD">
(EL) Paní předsedající, musím Evropskému parlamentu sdělit, že dnes ve 2:15 ráno narušila turecká korveta Bafra řecké územní vody a přiblížila se na pouhých 18 mil k aténskému pobřeží, a dokonce žádala o vstup na palubu řecké obchodní lodi, jež plula po jejím boku, a její prohledání.
<P>
To dokazuje, že nic z toho, co bylo řečeno v první části této rozpravy o takzvaném hospodářském problému Řecka, není zcela přesné. Problém Řecka je hlavně politický a vyplývá ze skutečnosti, že tato sousední země, Turecko, ohrožuje Řecko použitím casus belli a soustavně provokuje jeho ozbrojené síly, nejen narušováním jeho vod, ale i vzdušného prostoru.
<P>
(Předsedající konstatovala, že došlo k problému s mikrofonem)
<P>
... Musím vám říci, že Řecko přijalo přísná opatření, která ve svém důsledku doslova dusí řecké domácnosti, a že Řekové jsou nyní u konce svých sil. Odolnost řecké společnosti i hospodářská síla Řeků byly vyčerpány.
<P>
Jak jsem řekl, problém Řecka je především politický. Nežádáme o peníze evropských občanů. Žádáme o podporu Evropské unie jako celku, abychom mohli napravit nesrovnalosti na trzích, jež útočí na euro.
<SPEAKER ID="173" NAME="Franz Obermayr" AFFILIATION="NI">
(DE) Paní předsedající, asi před deseti lety uvalilo tehdejších 14 ostatních členských států Evropské unie takzvané "sankce" na moji zemi, Rakousko. Po sedm měsíců trvala "doba ledová". Rakouští ministři se již nesměli účastnit neformálních zasedání Rady, nicméně bylo Rakousku povoleno pokračovat v placení poplatků jako čistý přispěvatel. Odhlédnuto od sankcí to mělo také výsledek. Nezávislá zpráva moudrých mužů jasně konstatovala, že účast rakouské Strany svobody ve vládě nepředstavuje nebezpečí pro demokracii a lidská práva. Závěr zněl, že sankce Evropské unie, jež byly zamaskovány jako dvoustranná opatření, nemají platný právní základ. Byl to neoprávněný zásah do rakouské svrchovanosti. Nicméně si myslím, že se Evropská unie díky tomu naučila respektovat politický názor druhých a národní svrchovanost členských států a jejich občanů, což je určitě dobře. S ohledem na mír na východě také doufám, jeden z hlavních vyšetřovatelů, současný poslanec Evropského parlamentu Louis Michel, bude mít po deseti letech pocit, že už zase může jet do Rakouska na dovolenou.
<SPEAKER ID="174" NAME="Véronique Mathieu" AFFILIATION="PPE">
(FR) Paní předsedající, Francie včera vzdala čest jednomu ze svých policistů, Jeanu-Sergeovi Nérinovi, francouzskému poddůstojníkovi, který byl 16. března při přestřelce v pařížském regionu zabit skupinou ETA tím nejhanebnějším způsobem.
<P>
I když tato teroristická organizace odpovídá za 40 let za smrt téměř 830 lidí, toto je poprvé, co zaútočila na francouzského policistu. Smrt pana Nérina nám připomíná, že máme povinnost v boji proti terorismu spolupracovat.
<P>
Francouzsko-španělská spolupráce se v Evropské unii velmi brzy osvědčila jako vzor. Francie a Španělsko byly první členské státy, které zavedly v rámci evropského soudního prostoru společné vyšetřovací týmy. Jako velice účinné se ukázalo také vydávání evropských zatýkacích rozkazů.
<P>
Bohužel toto úsilí našich policistů a soudců o spolupráci nedokázalo zabránit tomu, aby byl pan Nérin zabit. Jestliže tedy máme s terorismem bojovat účinněji, budeme muset naši spolupráci posílit.
<SPEAKER ID="175" NAME="Joe Higgins" AFFILIATION="GUE/NGL">
Paní předsedající, velká kampaň lidových sil ve Val di Susa v severozápadní Itálii se pokouší zastavit projekt vysokorychlostní železnice známý jako TAV.
<P>
Velice krásná oblast Val di Susa, rozprostírající se od francouzské hranice k Turínu, je jen jeden či dva kilometry široká, ale již přes ni vede velká silnice pro motorová vozidla, ještě jedna hlavní silnice a železniční trať.
<P>
Kampaň "NE TAV" jasně ukázala, že projekt TAV nemá odůvodnění. Využívá se jenom 38 % nynější železniční kapacity. Projekt by těžce poškodil životní prostředí, zničil by vodonosné vrstvy nebo je znečistil a při hloubení tunelu by se uvolňovaly nebezpečné koncentrace azbestu a uranu.
<P>
Získat by mohly jen velké podniky a velké stavební firmy. Desetitisíce lidí se pozvedly k odporu a k zastrašení účastníků této kampaně se skandálně používá policejní násilí.
<P>
Vyzývám Evropskou unii, aby stáhla veškeré finanční prostředky na podporu projektu TAV a aby jej zrušila. Mottem kampaně "NE TAV" je Sarà dura. Oni necouvnou. Vítězství lidových sil ve Val di Susa by bylo vítězstvím zdravého rozumu a životního prostředí.
<SPEAKER ID="176" NAME="Paul Nuttall" AFFILIATION="EFD">
Paní předsedající, stále více mě znepokojuje způsob, jakým využívají místní obecní úřady v mém volebním obvodu na severozápadě Anglie parkovací poplatky, aby si zvýšili příjmy.
<P>
Vezměte si například malé městečko Congleton, což je místní předměstská komunita. Zavedení poplatků za parkování vážně poškodí místní průmysl a pokles obchodu vyústí ve ztrátu zisků a požene již tak těžce zkoušené malé a střední podniky k bankrotu či případnému uzavření.
<P>
Lidé viní britskou vládu, někteří viní Unitární radu a jiní ukazují prstem na městskou radu, ale jako vždy je v pozadí černá ruka Evropské unie, protože všichni pracují na rámci stanoveném v evropské dopravní politice pro rok 2010.
<P>
Víte, toto je duch EU: vždy se odstraní jedna osoba. Ať už je to uzavírání poštovních úřadů nebo čtrnáctidenní vybírání popelnic, prstem se vždycky ukáže někam jinam a korupční vliv Bruselu není zaznamenán.
<SPEAKER ID="177" NAME="Nicole Sinclaire" AFFILIATION="NI">
Paní předsedající, pocházím z West Midlands. 20 % tohoto regionu je klasifikováno jako pás zeleně.
<P>
Tento pás zeleně úspěšně uchoval krásu naší krajiny a zabránil svévolnému rozrůstání měst. Spojené království však - povzbuzované Evropskou unií - posílilo bytovou výstavbu, která ohrožuje tento zelený pás, jenž je mi zvláště drahý, protože se nachází blízko oblasti Meriden Gap, kde žiji.
<P>
Je to výraz nedostatku úcty k naší kultuře a tradicím, ale copak vám to vadí? Od té doby, co se Spojené království připojilo k Evropské unii - nebo předtím k evropskému společnému trhu -, naší kulturou a tradicemi nepokrytě pohrdáte a nedá se od vás nic jiného čekat.
<SPEAKER ID="178" NAME="Elena Oana Antonescu" AFFILIATION="PPE">
(RO) Vystupuji tu dnes před vámi a před svými kolegy, abych vyjádřila svůj názor, že Evropa potřebuje novou, mnohem lépe integrovanou strategii k řešení problému násilí páchaného na ženách.
<P>
Ve stále více evropských státech je tato záležitost projednávána dvoustranně, kdy každá strana má velice odlišný názor na společnost obecně. Připomínám to proto, že problém domácího násilí přesahuje oblast ideologie a je přímou a bezprostřední součástí lidské a politické představy spravedlivější a vyváženější společnosti.
<P>
Chci zdůraznit, že je třeba učinit kroky s cílem předejít psychologickému násilí, rovněž vůči ženám. Poslední studie ukázaly, že tento druh násilí vždy předchází aktům fyzického násilí.
<P>
Vítám, že se španělské předsednictví prostřednictvím politických priorit Evropské unie pustilo do boje proti různým druhům násilí páchaného na ženách. Je však nutno v tom pokračovat. V plánu je zřízení evropského střediska pro sledování násilí mezi pohlavími a zavedení nařízení o ochraně a tísňového telefonního čísla, aby se omezil výskyt tohoto jevu v Evropské unii a současně byl podporován i boj proti násilí mimo EU.
<SPEAKER ID="179" NAME="Vilija Blinkevičiūt" AFFILIATION="S&amp;D">
(LT) Těší mě, že se Evropská unie a členské státy zavázaly k potírání chudoby a prohlásily rok 2010 Evropským rokem boje proti chudobě a sociálnímu vyloučení, protože téměř 80 milionů obyvatel Evropy žije pod hranicí chudoby. Mnoho Evropanů, dokonce těch, kteří mají zaměstnání, bojuje s chudobou každý den a nemá možnost žít důstojným životem. Na provádění evropských opatření naplánovaných na rok 2010 bylo vyhrazeno 17 milionů EUR. Tento rozpočet bude použit na uspořádání informativních seminářů, pracovních skupin a veřejných konzultací, aby byly překonávány stereotypy chudoby. Je to vynikající iniciativa, ale jak zajistíme, že tyto finanční prostředky budou využity účinně a transparentně a že se dostanou přímo k občanům, kteří tuto pomoc nejvíce potřebují? Ráda bych zdůraznila, že není možné dostat rostoucí chudobu pod kontrolu letos. Proto bych chtěla vyzvat struktury EU a členské státy, aby učinily konkrétní opatření a přijaly dlouhodobé závazky na všech úrovních pravomocí, aby se zajistilo transparentní a cílené přidělování finančních prostředků určených k přímé pomoci lidem žijícím v chudobě.
<SPEAKER ID="180" NAME="Georgios Toussas" AFFILIATION="GUE/NGL">
(EL) Rozhodnutí izraelské vlády prosadit plán na výstavbu 1 600 nových bytů ve východním Jeruzalémě, rozšířit osadu na Západním břehu, zachovat izolaci pásma Gazy a celkově vystupňovat útoky izraelské armády na okupovaných palestinských územích odhaluje dokonce i těm nejzapálenějším nevěřícím zločinné plány Izraele a imperialistů vůbec vůči Palestincům a vůči lidem v této oblasti obecně.
<P>
Izrael rozpoutává nové kolo vražedných útoků na Palestince. Zajistil si k tomu podporu Evropské unie, USA a NATO, s nimiž rozšířil své vztahy v situaci stupňujícího se vnitřního boje v imperialistickém Kvartetu. Spojené státy americké tuto podporu se zvláštním důrazem a horlivostí opakovaly při poslední návštěvě izraelského premiéra ve Spojených státech, což zdůraznilo, že Izrael je něčím více než jen hlavní prioritou geostrategických imperialistických plánů USA v celé této oblasti.
<P>
Bojujeme se všemi pracujícími, abychom vytvořili...
<P>
(Předsedající řečníka přerušila)
<SPEAKER ID="181" NAME="Jaroslav Paška" AFFILIATION="EFD">
(SK) Po druhé světové válce a vytyčení hranic zůstalo na území Maďarska kolem 400 tisíc Slováků a podobný počet Maďarů zůstal na území Slovenska.
<P>
Maďarská menšina na Slovensku je dodnes stále stejně početná, v Maďarsku je však situace odlišná. Slovenská menšina byla oslabena z původních 400 tisíc Slováků na necelých 33 tisíc, tedy sotva jednu desetinu původního počtu. Je to tím, že slovenská vláda poskytuje maďarské menšině vzdělání v mateřském jazyce na více než 700 školách, zatímco maďarská vláda to Slovákům v Maďarsku umožňuje jen na jedné jediné základní škole.
<P>
I proto se nedávná kritika sousedů ohledně vzdělávání maďarské menšiny, která zazněla z úst prezidenta Sólyoma, člověka, jenž klidně a nečinně přihlíží tomu, jak jeho správa v jeho vlastní zemi dusí národnostní menšiny, nedá hodnotit jinak než jako nechutná, pokrytecká a zlomyslná provokace Srbů, Rumunů a Slováků, kteří se na rozdíl od Maďarů o národnostní menšiny na svém území skutečně starají. Maďarský veřejný ochránce práv pro národnostní menšiny přece též varuje, že v Maďarsku stále dochází k totální asimilaci národnostních menšin.
<SPEAKER ID="182" NAME="Rareş-Lucian Niculescu" AFFILIATION="PPE">
(RO) Evropská unie má mimořádně přísná nařízení v oblasti bezpečnosti potravin a výrobci musí investovat obrovské částky peněz, aby těmto nařízením vyhověli.
<P>
Nicméně více než 75 % všech kuřat poražených v Evropské unii je podle poslední studie Evropského úřadu pro bezpečnost potravin kontaminováno bakteriemi.
<P>
Ve třech čtvrtinách kuřat z evropských zemědělských podniků jsou přítomny dvě nejtoxičtější bakterie, Salmonella a Campylobacter.
<P>
Jakmile se studie takového charakteru dostanou do sdělovacích prostředků, samozřejmě vyvolají mezi spotřebiteli obavy. V těchto souvislostech si musíme položit dvě otázky: za prvé, co můžeme dále dělat, abychom zajistili, že budou mít Evropané přístup k bezpečným a kvalitním potravinám? Za druhé, je možné, že předpisy, jež nyní platí, nejsou nejvhodnější, přestože jsou velice přísné a mimochodem mimořádně byrokratické?
<SPEAKER ID="183" NAME="Csaba Sándor Tabajdi" AFFILIATION="S&amp;D">
(HU) Nové členské státy nyní provádějí reformu organizace trhu s vínem Evropské unie z roku 2007. Evropská komise v tomto postupu jednala v rozporu s právními předpisy - škoda, že zde nikdo není -, když na základě slovenské žádosti nezákonně zaregistrovala značku Tokaj jako chráněné označení původu a zároveň jako chráněné zeměpisné označení. Je to v rozporu s nařízeními Evropské unie; toto víno totiž může patřit buď do jedné, nebo do druhé kategorie. Slovenský požadavek v databázi Společenství E-Bacchus již není mezi chráněnými označeními původu. Komise tak ukončila tuto protiprávní situaci a já jí za to děkuji. Nicméně nastala jiná protiprávní situace, protože slovenský vnitrostátní právní předpis, z něhož registrace vychází, neexistuje; Slovensko jej zrušilo. Proto Komisi žádám, aby tuto protiprávní situaci napravila.
<SPEAKER ID="184" NAME="Zbigniew Ziobro" AFFILIATION="ECR">
(PL) Paní předsedající, Evropská služba pro vnější činnost bude diplomatickým sborem, jenž bude zastupovat Unii a pomáhat vysoké představitelce Unie pro zahraniční věci. Při jeho práci musí být zohledňovány kulturní a národní odlišnosti, jež v rámci Unie existují. Každá země musí vnímat, že jsou ve službě řádně zastoupeny její vlastní zájmy, její vlastní kultura a její vlastní zkušenosti.
<P>
Aby bylo tohoto cíle dosaženo, je třeba sdílení či účasti na základě rovnosti. Jak je však sbor Evropské služby pro vnější činnost vytvářen doposud? Má být složen ze zaměstnanců příslušných útvarů generálního sekretariátu Rady a Komise a také z osob pověřených vnitrostátními diplomatickými útvary. Diplomaté navržení členskými státy mají tvořit jenom třetinu celého sboru. Bez ohledu na profil zaměstnanců a jejich směřování do útvaru by však měla být přijata zásada poměrného zastoupení všech občanů členských států. Konec konců se touto zásadou řídí zaměstnávání osob ve všech orgánech Unie. Nevidím důvod, proč by tomu mělo být v tomto případě jinak.
<SPEAKER ID="185" NAME="Nuno Teixeira" AFFILIATION="PPE">
(PT) Evropská unie nedávno uzavřela pod záštitou Světové obchodní organizace dohodu se zeměmi Latinské Ameriky, v níž se zavázala, že podstatně a postupně sníží cla z banánů dovážených z těchto zemí. Chtěl bych vás upozornit na skutečnost, že tato dohoda má přímý negativní vliv na evropské pěstitele banánů, zvláště na portugalské Madeiře. Ještě zhoubnější to bude pro pěstitele banánů na španělských Kanárských ostrovech.
<P>
Připomněl bych vám, že situace pěstitelů v těchto regionech je vážně komplikována již fyzikálními vlastnostmi a horským terénem těchto ostrovů i jejich rozlohou, takže pěstitelé neustále čelí obtížím, jež překážejí jejich rozvoji.
<P>
S ohledem na závažný a přímý dopad, který bude mít nová Ženevská dohoda na evropský dovozní trh a v důsledku na produkci a komercializaci banánů pocházejících Madeiry a Kanárských ostrovů, je tedy třeba přijmout naléhavá opatření na pomoc pěstitelům banánů z těchto nejvzdálenějších regionů.
<SPEAKER ID="186" NAME="Nessa Childers" AFFILIATION="S&amp;D">
Paní předsedající, je tomu již rok, co společnost pro údržbu letadel SR Technics oznámila, že uzavírá svůj podnik na letišti v Dublinu, což znamená zrušení více než tisíce pracovních míst. V říjnu 2009 byla Evropskému fondu pro přizpůsobení se globalizaci podána jménem zaměstnanců společnosti SR Technics žádost o odškodnění za tyto ztráty. Tento formulář však Komise zamítla jako "neúplný" a mohu potvrdit, že téměř po pěti měsících irská vláda stále nepodala úplnou žádost.
<P>
V několika posledních měsících byla irská vláda rozrušena vlastním zhroucením a záplavou ministerských rezignací, a formulář žádosti, jenž má potenciál změnit životy stovek lidí, zůstal ležet na ministerském stole.
<P>
Tato sněmovna ví, že pokladny irského státu jsou prázdné. Nechť je cynikovi prominuto, že si myslí, že nečinnost vlády možná souvisí s jejími vlastními potížemi s ukončením svých obchodů, kdyby platby z Fondu pro přizpůsobení se globalizaci byly nakonec zajištěny. Byla by irská vláda připravena s tím něco udělat?
<SPEAKER ID="187" NAME="Artur Zasada" AFFILIATION="PPE">
(PL) Paní předsedající, dámy a pánové, chtěl bych se na vás všechny a zvláště na pana Potočnika obrátit ve věci, která trápí všechny, kdo se věnují závodění na motocyklech, což je sport oblíbený v mnoha členských státech. Týká se to provádění směrnice 2000/49/ES o hodnocení a řízení hluku ve venkovním prostředí.
<P>
V důsledku jejího provádění jsou jezdci nuceni vybavit své motocykly novými tlumiči, které na jedné straně sníží přitažlivost samotné podívané, protože hluk k tomuto sportu nerozlučně patří, na straně druhé přinášejí větší riziko pro samotné jezdce, riziko, že si poškodí zdraví nebo přijdou o život. V souvislosti s tím bych se velmi rád požádal pana Potočnika, aby zvážil předložení návrhu na změnu - na vynětí závodních drah pro motocykly z působnosti směrnice 2002/49/ES.
<SPEAKER ID="188" NAME="László Tőkés" AFFILIATION="PPE">
(HU) Paní předsedající, v provincii Vojvodina v zemi Slobodana Miloševiće, v Srbsku, pokračují útoky na Maďary. Pachatelé jsou buď zprošťováni viny, nebo dokonce nejsou ani obžalováváni. Před několika desetiletími žilo ve Vojvodině asi 400 000 Maďarů, kteří tvořili třetinu obyvatelstva. Nedobrovolná emigrace a hromadné usidlování členů většinové společnosti jejich počet snížily v průběhu let na 290 000 a jejich podíl na počtu obyvatel tak poklesl na 13 %. Metodu hromadných útoků na menšiny zavedla slavná srbská tajná služba UDBA, jež se zaměřovala zejména na etnické Albánce. Tyto praktiky jsou dnes jako samovolné dědictví používány proti Maďarům. Paní předsedající, Evropský parlament by měl přijmout rozhodná opatření, aby ukončil protimaďarský teror v Srbsku. Podmínky pro jeho přistoupení k Evropské unii by měly být takové, aby se dostalo spravedlnosti desetitisícům obětí masových vražd, k nimž došlo po druhé světové válce, a aby bylo zakázáno násilí, jež je na Maďarech pácháno dodnes.
<SPEAKER ID="189" NAME="Joanna Senyszyn" AFFILIATION="S&amp;D">
(PL) Paní předsedající, ženy jsou nedostatečně zastoupeny ve vědě a vědeckém výzkumu. V Evropě je mezi výzkumnými pracovníky 30 % žen a mezi profesory jen 18 % žen. Na vedoucích pozicích ve vědě tvoří ženy 27 %. Polsko, kde podíl žen v institucích vysokoškolského vzdělání a ve vědeckých ústavech činí 7 %, je mezi 27 členskými státy na předposledním místě.
<P>
Proto je tak důležitý výzkumný projekt "Ženy ve vědě" připravovaný polskou Akademickou a podnikovou nadací, který se zaměřuje na výzkum příčin diskriminace a na hledání účinných antidiskriminačních opatření. Občanské projekty, které pocházejí od občanů samotných a na občany jsou zaměřeny, mají nejlepší vyhlídky na úspěch. Vyzývám Evropskou komisi, aby společenským organizacím, které se zabývají takovými záležitostmi, poskytla zvláštní podporu a praktickou pomoc. Když občané Unie napíšou Komisi, jejich dopisy nesmí zůstat bez odpovědi.
<SPEAKER ID="190" NAME="Jim Higgins" AFFILIATION="PPE">
(GA) Paní předsedající, jak jsem říkal, velice mě potěšilo, když jsem slyšel bývalou komisařku Kunevovou konstatovat, že je třeba přezkoumat směrnici Rady 90/314/EHS, a to proto, že má mnoho nedostatků.
<P>
Nezohledňuje občany, kteří si dovolenou zamluví na internetu sami, aniž by využili služeb cestovní kanceláře. Neposkytuje žádnou ochranu spotřebitelům, kteří žijí v jedné zemi a koupí si produkt, let nebo ubytování v zemi mimo Evropskou unii.
<P>
Směrnice se rovněž nezmiňuje o pravidelných letech. Má tedy hodně nedostatků a já s mimořádným potěšením konstatuji, že bývalá komisařka Kunevová má pravdu, že je opravdu zapotřebí nové směrnice.
<SPEAKER ID="191" NAME="Ioan Mircea Paşcu" AFFILIATION="S&amp;D">
Paní předsedající, před 20 lety Rumuni umírali za svobodu, včetně svobody v oblasti vzdělávání, která byla tak dlouho řízena přísně politicky. Díky jejich oběti získaly svobodu i univerzity a od té doby se z ní těší.
<P>
Proto by bylo smutnou ironií, kdyby byl úspěšný nynější pokus rumunského ministerstva školství rychle vydat nové právní předpisy, které tuto svobodu téměř odstraňují a otevírají dveře repolitizaci systému.
<P>
Podle návrhu by například museli být zvolení rektoři schváleni ministrem, který je politickým pověřencem, a univerzity by musely přijmout svévolná kritéria, nebo by dokonce mohly být zavřeny a jejich majetek by převzal někdo jiný.
<P>
Jako profesor a poslanec Evropského parlamentu považuji za svou povinnost odhalit svým kolegům profesorům v této sněmovně zamýšlené nedemokratické postupy, které jsou zjevně v rozporu s Lisabonskou strategií v oblasti vzdělávání a jež v členském státě Evropské unie nelze tolerovat.
<SPEAKER ID="192" NAME="Předsedající">
Tento bod je tímto uzavřen.
<P>
Děkuji vám za pochopení a ukázněnost. Doufám, že všichni, kteří tentokrát nedostali příležitost hovořit, budou moci vystoupit příště.

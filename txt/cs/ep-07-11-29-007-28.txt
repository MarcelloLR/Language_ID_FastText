<CHAPTER ID="007-28">
28. Situace v Gruzii (hlasování) 
<P>
- Společný návrh usnesení
<P>
- Před hlasováním o odstavci 9
<SPEAKER ID="127" NAME="Marie Anne Isler Béguin" AFFILIATION="Verts/ALE">
(FR) Pane předsedající, v odstavci 9 bych ráda nahradila:
<P>
"vítá ochotu gruzínských orgánů umožnit mezinárodním pozorovatelům, aby tyto volby sledovali" formulací "vítá, že gruzínské orgány vyzvaly mezinárodní pozorovatele ke sledování voleb".
<P>
V tomto znění text přesněji odráží skutečnou situaci.
<P>
(Ústní pozměňovací návrh byl přijat.)
<P>
- Před hlasováním o pozměňovacím návrhu 4:
<SPEAKER ID="131" NAME="Vytautas Landsbergis" AFFILIATION="PPE-DE">
Pane předsedající, na konci textu, jehož vložení se navrhuje po odstavci 10, což je na hlasovací listině v pozměňovacím návrhu 4, není spojení "vlastní přístup Ruska" konkrétní. Je tento přístup dobrý, nebo špatný? Proto navrhuji, aby se to upřesnilo zařazením slova "politováníhodný", tedy "politováníhodný vlastní přístup Ruska" a tak dále. Chtěl bych sněmovnu požádat, aby toto vyjasnění podpořila.
<SPEAKER ID="132" NAME="Předsedající">
Pane Landsbergisi, můžete jen upřesnit, zda hovoříte o odstavci 10 nebo o pozměňovacím návrhu 4?
<SPEAKER ID="133" NAME="Vytautas Landsbergis" AFFILIATION="PPE-DE">
Pane předsedající, podle hlasovací listiny by to mělo být po odstavci 14. Jde o odstavec 14a, tedy o pozměňovací návrh 4 pana Gahlera a dalších.
<SPEAKER ID="134" NAME="Předsedající">
Teď už je to jasné, děkuji.
<P>
(Ústní pozměňovací návrh byl přijat.)
<P>
- Před hlasováním o bodu odůvodnění D:
<SPEAKER ID="135" NAME="Marie Anne Isler Béguin" AFFILIATION="Verts/ALE">
(FR) Pane předsedo, opět v zájmu větší jasnosti bych ráda před spojení bezpečnostní jednotky vložila slovo policejní, takže celý text by vypadal takto:
<P>
"vzhledem k tomu, že shromáždění opozice vyústila po šesti dnech v násilí, když policejní bezpečnostní jednotky..." a tak dále.
<P>
(Ústní pozměňovací návrh byl přijat.)
<P>
- Před hlasováním o bodu odůvodnění G:
<SPEAKER ID="138" NAME="Marie Anne Isler Béguin" AFFILIATION="Verts/ALE">
(FR) Pane předsedo, dámy a pánové, opět v zájmu jasnosti a také proto, že v současné době probíhá šetření, bych ráda odstranila odkaz na 90 %, takže bychom vyjmuli
<P>
"90 %" a místo toho zařadili výraz "část", tedy "a 90 % vysílacího zařízení stanice..." a tak dále.
<P>
(Ústní pozměňovací návrh byl přijat.)
<P>
- Před hlasováním o bodu odůvodnění H:
<SPEAKER ID="141" NAME="Marie Anne Isler Béguin" AFFILIATION="Verts/ALE">
(FR) Pane předsedo, gruzínská ústava obsahuje pojmy "referendum" a "lidové hlasování", které neznamenají totéž. Navrhuji tedy, abychom pojem "referendum" nahradili pojmem "lidové hlasování", aby byl tento bod v souladu s gruzínskou ústavou.
<P>
(Ústní pozměňovací návrh byl přijat.)
<P>
- Po hlasováním o bodu odůvodnění J:
<SPEAKER ID="143" NAME="Hannes Swoboda" AFFILIATION="PSE">
Pane předsedající, protože nedávné události měly také sociální příčiny, měli bychom na ně alespoň neutrálně odkázat. Můj ústní pozměňovací návrh by tedy zněl takto: "vzhledem k tomu, že hospodářské a sociální reformy v Gruzii by měly vést ke zvýšení životní úrovně širších vrstev obyvatelstva".
<P>
(Ústní pozměňovací návrh byl přijat.)

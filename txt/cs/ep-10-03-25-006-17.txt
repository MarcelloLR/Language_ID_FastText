<CHAPTER ID="006-17">
17. Druhý evropský summit o romské otázce
<P>
Před hlasováním:
<SPEAKER ID="100" NAME="Jean Lambert">
jménem skupiny Verts/ALE. - Pane předsedající, rád bych předložil ústní pozměňovací návrh, který by se stal odstavcem 7a (nový). Je předem uveden na hlasovacím seznamu a podle mých informací má podporu politických skupin, které spolupodepsaly toto usnesení. Představuje důsledek odstavce 7.
<P>
Nový odstavec 7 by tedy zněl: "proto opět žádá Komisi, aby vytvořila komplexní evropskou strategii začleňování Romů jakožto nástroj pro boj se sociálním vyčleněním a diskriminací Romů v Evropě".
<SPEAKER ID="102" NAME="Cornelia Ernst" LANGUAGE="DE">
Pane předsedající, děkuji vám mnohokrát. Předkládáme dva pozměňovací návrhy, z nichž jeden je pozměňovací návrh k pozměňovacímu návrhu. Ráda bych uvedla oba. Chtěli bychom, aby byla vypuštěna slova "Radu a". Konečné znění pozměňovacího návrhu, o kterém právě jednáme, by tedy bylo:
<P>
"vyzýváme členské státy, aby upustily od nuceného navracení příslušníků menšin do vlasti, pokud jim po návratu hrozí, že budou bez domova, nebo zde mohou být vystaveni diskriminaci v oblasti vzdělání, sociální ochrany a zaměstnanosti".
<SPEAKER ID="105" NAME="Hannes Swoboda">
jménem skupiny S&D. - (DE) Pane předsedající, rovněž odmítáme předchozí pozměňovací návrh, protože jeho formulace je příliš silná. Nicméně problémy v některých zemích, do nichž jsou romští občané navraceni a kde nemají vhodné podmínky, které jim umožňují žít svobodně a bezpečně, s lidskou důstojností, existují.
<P>
Naše formulace je mnohem mírnější mimo jiné i proto, že jsme byli v řadě zemí svědky toho, že liberalizace vízové povinnosti je zneužívána pro účely žádostí o azyl, které nejsou podložené. Navrhujeme toto znění:
<P>
do zemí západního Balkánu, "kde jim po návratu může hrozit, že budou bez domova, nebo zde budou vystaveni diskriminaci v oblasti vzdělání, sociální ochrany a zaměstnanosti"
<P>
(DE) Doufám, že poslanci, kteří předtím odmítli první návrh, budou nyní moci hlasovat pro přijetí této umírněné formulace.

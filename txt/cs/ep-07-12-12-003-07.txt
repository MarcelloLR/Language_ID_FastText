<CHAPTER ID="003-07">
7. Společná organizaci trhů s produkty rybolovu a akvakultury (hlasování) 
<P>
- Zpráva: Pedro Gueirrero
<P>
- Před hlasováním:
<SPEAKER ID="067" NAME="Pedro Guerreiro">
zpravodaj. - (PT) Chtěl na úvod svého krátkého prohlášení uvítat rozhodnutí Výboru Evropského parlamentu pro rybolov vypracovat zprávu o společné organizaci trhů s produkty rybolovu a akvakultury. Ví se a uznává se, že společná organizace trhu zatím stále nedosáhla cílů, pro které byla vytvořena, tedy zajistit stabilitu trhů s produkty rybolovu a zajistit spravedlivý příjem pro výrobce. Proto oceňujeme rozhodnutí Evropské komise, i když opožděné, provést hloubkové hodnocení existující společné organizace trhu a vyzýváme k provedení její okamžité revize, aby se posílil její příspěvek k zajištění stability trhu, zlepšení obchodu a produkty rybolovu a zvýšení vytvářené přidané hodnoty, především výrazným posílením finančních zdrojů.
<P>
I přes to, že některé z našich původních návrhů nezískaly potřebný konsensus ve výboru pro rybolov, obsahuje podle nás zpráva předložená k hlasování hodnotná opatřená jako jsou opatření k hodnocení vhodnosti existujících intervenčních mechanismů a jejich dostatečné flexibility nutné k uspokojení oprávněných potřeb jednotlivých členských států; opatření k zavedení kompenzačního příspěvku u sardinek, který již existuje u tuňáka; opatření k zajištění toho, aby strukturální fondy přispěly k modernizaci a vytvoření podpůrné infrastruktury pro producenty v kontextu výroby/prodeje; opatření k zajištění efektivní podpory pro vytváření a financování organizací producentů a především pro malé pobřežní a tradiční rybářství; opatření k zajištění toho, že pro importované produkty rybolovu prodávané na vnitřním trhu budou platit stejná pravidla a požadavky jako pro produkty rybolovu Společenství. Jde o otázky, které pro některé poslance možná moc neznamenají, ale které jsou velmi důležité pro rybáře.

<CHAPTER ID="005-06">
6. Provádění směrnice 2004/38/ES o právu občanů Unie a jejich rodinných příslušníků svobodně se pohybovat a pobývat  na území členských států (hlasování) 
<P>
Společný návrh usnesení:
<P>
- Před začátkem hlasování:
<SPEAKER ID="076" NAME="Joseph Daul">
jménem skupiny PPE-DE. - (FR) Vážený pane předsedo, dámy a pánové, odvolávám se na články 19 a 166 jednacího řádu. Dříve než Parlament přistoupí k hlasování o společném návrhu usnesení některých skupin o svobodě pohybu, chtěl bych co nejostřeji odsoudit jménem své skupiny osobní útok v odstavci 13 tohoto usnesení na místopředsedu Komise Franca Frattiniho.
<P>
Přeji si odsoudit politicky nedůstojné chování italských socialistů podpořené některými mými kolegy poslanci, které je zcela nemístné vzhledem k výzvám, kterým čelíme. Ještě vážnější je skutečnost, že toto nepravdivé překroucení komentářů pana Frattiniho, které naše instituce musí odmítnout, bude znamenat, že nemůžeme přijmout vyrovnané rozhodnutí.
<P>
Jestliže naše skupina bude hlasovat proti tomuto usnesení kvůli tomuto chování, žádným způsobem to nesníží naši podporu všem Rumunům a ostatním státním příslušníkům EU, kteří se řídí zákonem a respektují svou hostitelskou zemi.
<P>
Evropa je založena na právním státu, což potvrzujeme v usnesení, které má skupina podepsala na základě společné iniciativy našich italských a rumunských kolegů. Otázka svobody pohybu není pouze vnitrostátní záležitostí, ale také evropskou. Nejde o vyřizování si politických účtů, ale o otázku hodnot, dámy a pánové.
<P>
(potlesk)
<SPEAKER ID="077" NAME="Martin Schulz">
jménem skupiny PSE. - (DE) Vážený pane předsedo, o tomto tématu jsme vedli v tomto Parlamentu rozsáhlou diskusi, které se zúčastnil pan komisař Frattini. Komisař reagoval ve svých připomínkách a odpovědích na otázky, které vyslovili různí poslanci, mírně. V usnesení se kritizuje pouze jeden bod, kterým je skutečnost, že je dokázáno, že komisař Frattini poskytl veřejnosti nesprávné informace o konkrétním bodu evropského práva.
<P>
Skutečnost, že v našem usnesení se tento bod opravuje a vysvětluje, že komisař zodpovědný za právní ochranu občanů Evropy učinil nesprávné prohlášení na veřejnosti v oblasti základní otázky občanských práv, je povinností Parlamentu a žádným způsobem nesouvisí se žádnými konspiračními teoriemi. Avšak všichni dobře víme, pane Daule, že vy jste politováníhodným poslancem, protože byl na vás vyvíjen nátlak ze strany Forza Italia, abyste toto prohlášení učinil. A to je vše, co je třeba k této záležitosti říci.
<P>
(potlesk z levé strany)
<SPEAKER ID="078" NAME="Předseda">
Nechceme tu vést nyní diskusi.
<SPEAKER ID="079" NAME="Monica Frassoni">
jménem skupiny Verts/ALE. - (IT) Vážený pane předsedo, dámy a pánové, domnívám se, že bychom se k prohlášení předsedy, pana Daula, měli vyjadřovat zvlášť. Tento Parlament se vyjádří většinou a má právo kritizovat, anebo nesouhlasit s vyjádřeními komisařů. Jde o svrchované právo tohoto Parlamentu.
<P>
Když jsme se zachovali tak, jak jsme se zachovali, bylo to proto, že pan Frattini nesprávně vyložil právo Společenství a navzdory tomu, že je pro mě náročné překřikovat tento hluk, chtěla bych zopakovat, že se tu chováme jako poslanci EP ve vztahu k evropskému komisaři a budeme se tak chovat nadále!
<P>
(potlesk z levé strany)
<SPEAKER ID="080" NAME="Předseda">
Mohli bychom být, prosím vás, trochu méně emocionální, pokud jde o tuto záležitost.
<SPEAKER ID="081" NAME="Graham Watson">
jménem skupiny ALDE. - Vážený pane předsedo, chtěl bych se ve stručnosti vyjádřit k otázce priorit. Bez ohledu na jakoukoli politickou diskusi, je velmi nerozumné, aby se komisař zapojil do politických záležitostí ve své vlastní zemi, anebo v nějaké jiné zemi. Domnívám se, že není nerozumné, aby tento Parlament Komisi připomněl, jaké má povinnosti v této souvislosti.
<P>
(potlesk z levé strany)
<SPEAKER ID="082" NAME="Předseda">
Následují tři příspěvky, a poté uzavřeme tuto krátkou diskusi.
<SPEAKER ID="083" NAME="Francis Wurtz">
, jménem skupiny GUE/NGL. - (FR) Vážený pane předsedo, domnívám se, že nemusíme již nic dodávat k tomu, co řekli Monica Frassoniová, Graham Watson a Martin Schulz. Chtěl bych jen říci, že by bylo vhodné v případě, kdy jsou slova kteréhokoli komisaře zpochybněna čtyřmi skupinami, které nepatří do stejné poloviny Parlamentu, aby se zamyslel nad tím, čemu by se měl v budoucnosti vyhnout, pokud nechce ztratit důvěru Parlamentu.
<P>
(potlesk)
<SPEAKER ID="084" NAME="Antonio Tajani" AFFILIATION="PPE-DE">
(IT) Vážený pane předsedo, dámy a pánové, v souladu s články 151 a 19 jednacího řádu vás žádám, abyste zhodnotili přípustnost odstavce 13, v němž jsou obsaženy bezdůvodné a neopodstatněné osobní útoky na místopředsedu Komise. Jde o text, který, když bude schválen, po prohlášeních mluvčího předsedy Komise obhajujícího pana Frattiniho, způsobí bezprecedentní konflikt mezi Parlamentem a Komisí z vnitřních politických důvodů. Proto vás žádám, abyste předložili text návrhu na hlasování bez odstavce 13, a zároveň žádám autory, aby text revokovali prostřednictvím ústního pozměňovacího návrhu.
<P>
Před začátkem hlasování o odstavci 1:
<SPEAKER ID="086" NAME="Roberta Angelilli" AFFILIATION="UEN">
(IT) Vážený pane předsedo, dámy a pánové, chtěla bych přidat tento ústní pozměňovací návrh: "Vyjadřuje svou upřímnou lítost nad vraždou Giovanny Reggianiové, ke které došlo v Římě 31. října 2007, a její rodině vyjadřuje upřímnou soustrast."
<P>
(Ústní pozměňovací návrh byl přijat.)
<P>
- Před začátkem hlasování o odstavci 13:
<SPEAKER ID="088" NAME="Roberta Angelilli">
jménem skupiny UEN. - (IT) Vážený pane předsedo, dámy a páni, chtěla bych přidat tento pozměňovací návrh: "Domnívá se, že vzdělávání a boj proti předčasnému ukončení školní docházky v rámci romských komunit jsou jedněmi ze základních nástrojů boje proti sociálnímu vyloučení, zneužívání a zločinu."
<P>
(Ústní pozměňovací návrh nebyl přijat.)
<P>
- Před začátkem hlasování o bodu odůvodnění F:
<SPEAKER ID="090" NAME="Roberta Angelilli" AFFILIATION="UEN">
(IT) Vážený pane předsedo, dámy a pánové, vzhledem k významu podmínek stanovených v článcích 5, 6, 7 a 8 směrnice 2004/38/ES o právu na vstup a na pobyt.
<P>
(Ústní pozměňovací návrh nebyl přijat.)

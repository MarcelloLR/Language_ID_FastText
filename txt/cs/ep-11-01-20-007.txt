<CHAPTER ID="007">
Hlasování
<SPEAKER ID="133" NAME="Předsedající">
Dalším bodem je hlasování.
<P>
(Výsledky a další podrobnosti hlasování: viz zápis.)
<P>
Paní Morkūnaitė-Mikulėnienėová požádala o předložení procesního návrhu.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Pane předsedající, dámy a pánové, na dnešní datum 13. ledna připadá dvacáté výročí události, která zbořila zdi sovětského impéria. V roce 1991 vzdoroval v Litvě neozbrojený dav několika tisíc lidí útoku sovětské armády a bránil svobodu a nezávislost. Krvavé noční události ze 13. ledna ohromily Evropu i celý svět. Země, mezinárodní organizace i jednotlivci reagovali na násilí okupačních sil a posílali do Vilniusu podpůrná poselství. Jménem všeho litevského lidu bych chtěla poděkovat Evropskému parlamentu za usnesení schválené dne 24. ledna 1991, které podporovalo pobaltské státy a odsuzovalo sovětskou agresi. Děkujeme zemím, které zastupujete, že nás neopustily. Jako výraz našich díků najdete ve svých schránkách pamětní publikaci, která připomíná tyto události. Aby se taková tragická historie neopakovala, musíme ...
<SPEAKER ID="135" NAME="Předsedající">
Děkuji vám, paní Morkūnaitė-Mikulėnienėová. Chtěl bych vás nyní požádat, abyste ukončila svůj příspěvek, neboť jsme vám dali prostor, přestože jste nepředkládala žádný procesní návrh. Ze zdvořilosti, a také proto, že jste uvedla několik vážných poznámek, jsem vás nechtěl přerušovat. Děkuji vám.

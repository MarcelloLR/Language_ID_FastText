<CHAPTER ID="007-03">
3. Priority Evropského parlamentu s ohledem na zasedání Rady OSN pro lidská práva (Ženeva, 1.-26. března 2010) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Pane předsedající, včera během rozpravy o návrhu usnesení, o němž právě budeme hlasovat, jsme vyjádřili svoji lítost nad smrtí Orlanda Zapata Tamaya, dvaačtyřicetiletého stavitele a kubánského politického vězně, jenž zemřel následkem hladovky a mnohaletého svévolného, nespravedlivého, nelidského a tvrdého věznění.
<P>
Paní komisařka Georgieva zde včera v Parlamentu důrazně a energicky tuto událost odsoudila. Vyzývám vás, pane předsedající, abyste jménem Parlamentu poslal rodině pana Zapata, která je na tomto pohřbu šikanována, soustrastný dopis.
<P>
Chtěl bych vás požádat, abyste kubánským úřadům předal co nejdůraznější odsouzení této naprosto zbytečné smrti, kterou předseda kubánské komise pro lidská práva a usmíření, Elizardo Sánchez, charakterizoval jako vraždu pod rouškou výkonu spravedlnosti. Doufám, pane předsedající, že tato událost povede k prozření těch, kteří v dobré víře nebo z naivity chtějí změnit společný postoj Rady. Tento chvályhodný postoj slouží výhradně tomu, aby jakékoliv zlepšení vztahů s touto ostrovní zemí bylo podmíněno lidskými právy a základními svobodami, jež jsou i nadále porušovány, jak jsme viděli.
<P>
(Potlesk)
<SPEAKER ID="116" NAME="Elmar Brok" AFFILIATION="PPE">
(DE) Pane předsedající, dámy a pánové, předkládám ústní pozměňovací návrh na dílčí hlasování o následující pasáži z odstavce 10: "domnívá se, že začlenění tohoto konceptu do Protokolu o dodatečných normách v oblasti rasismu, rasové diskriminace, xenofobie a všech forem diskriminace není vhodné". O této ústřední části musí proběhnout dílčí hlasování. Nechápu, proč tyto věci spojujeme a nevyjádříme jasně, že proti diskriminaci náboženských menšin musíme bojovat stejně důrazně jako proti všem ostatním druhům diskriminace. Je nepřijatelné, aby opatření pro boj proti diskriminaci náboženských menšin byla méně závazná. Proto bychom měli mít možnost dílčího hlasování.
<SPEAKER ID="118" NAME="Elmar Brok" AFFILIATION="PPE">
(DE) Pane předsedající, zde bych chtěl také navrhnout dílčí hlasování o vyškrtnutí slov "jakož i postoje EU" z poslední věty. Text by potom zněl takto: "žádá, aby doporučení a související připomínky byly začleněny do dialogů EU s oběma stranami a také na vícestranných fórech ”. Slova "jakož i postoje EU" by byla odstraněna. Chtěl bych v tomto případě požádat o dílčí hlasování.

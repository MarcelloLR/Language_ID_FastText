<CHAPTER ID="006">
Hlasování
<SPEAKER ID="110" NAME="Předsedající">
Nyní přistoupíme k hlasování.
<P>
(Výsledky a další podrobnosti hlasování: viz zápis)
<P>
- Před hlasováním:
<SPEAKER ID="111" NAME="Daniel Cohn-Bendit" AFFILIATION="Verts/ALE">
(FR) Pane předsedající, před hlasování, před hlasováním o zprávě pana Casacy, podle přílohy 1 článku 1 jednacího řádu Parlamentu žádám následující a čtu nyní část přílohy I, článku 1: "Každý poslanec, který má na projednávaném předmětu přímý finanční zájem, nebo je-li navržen jako zpravodaj musí před svým vystoupením v Parlamentu nebo v jednom z jeho orgánů o tomto zájmu ústně informovat."
<P>
Ve zprávě pana Casacy o udělení absolutoria budeme hlasovat o penzijních fondech. Zde v Parlamentu je přes 400 poslanců, kteří v penzijním fondu jsou. Vybízím pana předsedajícího, aby požádal všechny poslance, kteří jsou v penzijním fondu, aby o tom ústně informovali v plénu, okamžitě, protože mají přímý zájem na tom, co zde budeme projednávat.
<P>
(Potlesk)
<SPEAKER ID="112" NAME="Gary Titley" AFFILIATION="PSE">
Pane předsedající, přerušuji zasedání podle čl. 28 odst. 2 jednacího řádu, podle něhož může kterýkoli poslanec klást otázky předsedovi Parlamentu o obdržet odpověď do 30 dnů. Položil jsem otázku předsedovi Parlamentu dne 19. března. Dnes je 23. dubna. Nejenže jsem neobdržel žádnou odpověď, ale jeho kancelář odmítla odpovídat na mé e-maily.
<P>
Rád bych se předsedy Parlamentu zeptal, proč tolik pohrdá jednacím řádem tohoto Parlamentu a právy poslanců, a byl bych rád, kdybyste ho požádal, aby mi během příštích 24 hodin odpověděl; jinak zítra opět povstanu a položím tutéž otázku.
<P>
(Potlesk)
<SPEAKER ID="113" NAME="Daniel Cohn-Bendit" AFFILIATION="Verts/ALE">
(FR) Pane předsedající, je zřejmé, že první fází je, aby poslanci, kteří jsou v penzijním fondu, toto oznámili a zároveň to znamená, že by se měli zdržet hlasování o zprávě pana Casacy, a to s ohledem na skutečnost, že tato zpráva obsahuje body, které zakládají střet zájmu s jejich osobními zájmy.
<P>
Vyzývám vás proto, abyste použil jednací řád Evropského parlamentu.
<SPEAKER ID="114" NAME="Silvana Koch-Mehrin" AFFILIATION="ALDE">
(DE) Pane předsedající, probíranou záležitostí je písemné prohlášení 0001/2009, jež získalo požadovanou většinu. Ráda bych poděkovala všem kolegům poslancům jménem všech autorů tohoto písemného prohlášení. To nemá nic společného s hlasováním.
<SPEAKER ID="115" NAME="Luigi Cocilovo" AFFILIATION="ALDE">
(IT) Pane předsedající, dámy a pánové, rád bych jen poukázal na to, že považuji za zcela nepodložený výklad našeho jednacího řádu podle pana Cohn-Bendita, jenž odkazuje na soukromé a osobní zájmy, které jasně nemají nic společného s použitím jednacího řádu Parlamentu.
<P>
Když poslanci hlasovali o novém statutu poslanců Evropského parlamentu, jenž také obsahoval zmínky o poslaneckých dietách každého poslance, nemohl by se podle tohoto výkladu zúčastnit hlasování žádný poslanec, a proto žádám, aby byl tento požadavek zamítnut, protože je naprosto nepodložený.
<SPEAKER ID="116" NAME="Hans-Peter Martin" AFFILIATION="NI">
(DE) Pane předsedající, pan Cocilovo má naprostou pravdu v tom, že co se týče penzijních fondů, skutečně se zabýváme soukromými zájmy. Jedná se o soukromý program. Velmi rád bych podpořil to, co řekl pan Cohn-Bendit. Protože je zřejmé, že je 478 poslanců Evropského parlamentu příliš zbabělých přiznat své zájmy, upozornil bych na skutečnost, že všechna jména můžete najít na http://www.openeurope.org" .
<P>
Seznam je od pana Mölzera, pravicového radikála, přes pána Rübiga, konzervativce, až po pana Bösche, předsedy Výboru pro rozpočtovou kontrolu.
<SPEAKER ID="117" NAME="Martin Schulz" AFFILIATION="PSE">
(DE) Pane předsedající, samozřejmě můžeme v rozpravě pokračovat. Návrh pana Cohna-Bendita proběhl a bylo řečeno i mnoho připomínek.
<P>
Chci požádat, abychom se soustředili na to, o čem máme hlasovat, což je zpráva pana Casacy. Bez ohledu na to, zda se jedná o soukromý nebo veřejný fond, tato zpráva se týká velmi specifické záležitosti, konkrétně toho, že Parlament potvrzuje, že zaprvé neuplatňuje žádný právní nárok na to, aby byl jeho schodek dotován, a zadruhé že se žádné dotování takového schodku neuskuteční. Nejedná se o peníze do fondu. To je zásadním bodem a požádal bych, abychom o tom hlasovali.
<SPEAKER ID="118" NAME="Gerard Batten" AFFILIATION="IND/DEM">
Pane předsedající, mohu odpovědět panu Cohn-Benditovi a panu Hans-Peter Martinovi? Myslím, že existuje jednoduché řešení. Ochotně prohlašuji, že já sám se účastním dobrovolného penzijního plánu, spolu s dalšími 399 poslanci, a mám v úmyslu hlasovat proti svým vlastním zájmům a ve prospěch zájmů daňových poplatníků. Jednoduchým řešením je, aby ostatních 399 poslanců udělalo totéž.
<SPEAKER ID="119" NAME="Ewa Tomaszewska" AFFILIATION="UEN">
(PL) Pane předsedající, jako účastnice penzijního plánu bych ráda řekla, že kromě toho, že toto oznamuji, neumím si představit, že by teď přes 400 poslanců povstalo a informovalo nás o této skutečnosti, protože pokud tak učiníme, znemožníme tak dnes jakékoliv hlasování. V této situaci bych doporučila použít zdravý rozum. Existuje seznam účastníků penzijního plánu - mohli bychom ho připojit a myslím, že by to stačilo.
<SPEAKER ID="120" NAME="Předsedající">
Velmi vám děkuji. Myslím, že to stačilo, dámy a pánové. Pokročíme v jednání.
<P>
Pane Titley, vaše stížnost bude okamžitě předána kanceláři předsedy i s vaším požadavkem, aby na ní okamžitě reagovali.
<P>
Co se týče otázky, kterou položil pan Cohn-Bendit, v souladu s jednacím řádem je kterýkoliv poslanec sněmovny přirozeně oprávněn kdykoliv oznámit osobní zájem týkající se jakékoliv záležitosti, která je zde projednávána. Proto k této záležitosti není co dalšího dodat; ten, kdo si přeje něco říci, může tak učinit a ten, kdo nechce, smí mlčet.
<P>
Tím považuji tuto záležitost za vyřešenou.

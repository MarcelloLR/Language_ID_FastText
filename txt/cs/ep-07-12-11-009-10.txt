<CHAPTER ID="009-10">
10. Dočasná ustanovení pro sazby DPH (hlasování) 
<P>
Zpráva: Ieke van den Burg
<P>
- Před hlasováním:
<SPEAKER ID="106" NAME="Pervenche Berès">
předsedkyně Hospodářského a měnového výboru. - (FR) Paní předsedající, Hospodářský a měnový výbor hlasoval dne 21. listopadu 2007 pro zprávu vypracovanou paní Ieke van den Burgovou a Rada přijala minulý týden ve stejném ohledu své rozhodnutí. Není to poprvé, kdy jsme museli k těmto záležitostem vydat naléhavé prohlášení a přejeme si poskytnout panu komisaři svoji podporu v jeho snaze dosáhnout stabilizovaného systému.
<P>
V této souvislosti však využíváme příležitost, kterou dává tato zpráva, a předáváme určitá velmi jasná sdělení. První je, že potřebujeme zjistit, zda je myšlenka definitivních uspořádání podle země původu stále cílem Evropské unie, nebo ne. Potřebujeme také nabídnout členským státům více flexibility při využívání nižších sazeb na zboží základní potřeby ze sociálních, ekonomických, kulturních a environmentálních důvodů. Musíme také nabídnout členským státům prostor k využívání nižších sazeb ve smyslu politických cílů.
<P>
Nakonec potřebujeme schválit nižší sazby DPH, abychom pomohli službám náročným na práci. Parlament si přeje hrát svoji roli a podpoří pana komisaře v jeho odhodlání nalézt schůdné řešení této otázky.

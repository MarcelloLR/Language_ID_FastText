<CHAPTER ID="006-01">
1. Změna nařízení Rady (ES) č. 55/2008 o zavedení autonomních obchodních preferencí pro Moldavskou republiku (
<SPEAKER ID="075" NAME="Jean-Pierre Audy" AFFILIATION="PPE">
(FR) Pane předsedající, rád bych si vzal slovo na základě článku 15 odst. 6 písm. d) Smlouvy o fungování Evropské unie, který stanoví, že předseda Evropské rady předloží zprávu po každém zasedání Evropské rady.
<P>
Dne 11. března se konalo mimořádné zasedání Evropské rady. Lituji, ale žádná zpráva nebyla předložena.
<SPEAKER ID="076" NAME="Předsedající">
Pane Audy, beru vaše slova na vědomí, ale pokud se dobře pamatuji, předseda Rady byl po mimořádném zasedání Rady dne 11. března přítomen v Parlamentu, a to na mimořádné konferenci předsedů, na niž měli přístup všichni poslanci. Mohli bychom nyní prosím přejít k hlasování?
<P>
- Po hlasování:
<SPEAKER ID="078" NAME="Hans-Peter Martin" AFFILIATION="NI">
(DE) Pane předsedající, dámy a pánové, mám pouze jednu poznámku. Včera jsem nedostal příležitost přímo reagovat na slova pana Schulze. Poslal jsem vám e-mail - nejprve v němčině, avšak anglická a francouzská verze bude následovat - v němž vyjadřuji své stanovisko, a taktéž se odpovídajícím způsobem k tomu vyhrazuji.

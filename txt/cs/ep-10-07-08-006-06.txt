<CHAPTER ID="006-06">
6. HIV/AIDS a XVIII. mezinárodní konference o AIDS (Vídeň, 18.-23. července 2010) (
<P>
- Před hlasováním:
<SPEAKER ID="170" NAME="Michael Cashman" AFFILIATION="S&amp;D">
Pane předsedo, vzhledem k důležitosti tohoto hlasování před vídeňskou konferencí žádám, aby se v závěrečném hlasování hlasovalo jmenovitě.
<SPEAKER ID="171" NAME="Francesco Enrico Speroni" LANGUAGE="IT">
Pane předsedo, dámy a pánové, moje skupina je proti.
<P>
(Žádost byla zamítnuta.)
<SPEAKER ID="173" NAME="Astrid Lulling" AFFILIATION="PPE">
(FR) Uklidněme se! Protože občané Lucemburska hovoří a píšou francouzsky a německy, dovolte mi, abych vás před hlasováním o tomto velmi citlivém usnesení upozornila na skutečnost, že v odstavci 17 je mezi francouzským a německým zněním obrovský rozdíl.
<P>
V německé verzi je uvedeno, že členské státy a Komise jsou vyzývány...
<P>
(DE) podporovat opatření v oblasti bezpečných potratů
<P>
(FR) ... podporovat opatření pro bezpečné potraty. Dozvěděla jsem se, že ve francouzském ani v anglickém textu není tato část věty uvedena.
<P>
Pane předsedo, kdybyste mohl objasnit, zda je původním textem francouzský text, mnoha poslancům by to během hlasování určitě pomohlo se rozhodnout.
<SPEAKER ID="176" NAME="Předseda">
Všechny překlady opravíme tak, aby byly v souladu s originálními texty. Prověříme to. Děkuji.
<SPEAKER ID="177" NAME="Michael Cashman" AFFILIATION="S&amp;D">
Pane předsedo, vzhledem k tomu, že jsme právě přistoupili k hlasování, se chci zeptat, zda politická strana, která vznesla námitku, by mohla tuto námitku stáhnout a umožnit nám při závěrečném hlasování hlasovat jmenovitě.
<SPEAKER ID="178" NAME="Francesco Enrico Speroni" LANGUAGE="IT">
Pane předsedo, dámy a pánové, opakuji, že jsme proti.
<P>
(Žádost byla zamítnuta)
<P>
- Po hlasování:
<SPEAKER ID="180" NAME="Gay Mitchell" AFFILIATION="PPE">
Pane předsedo, nechci jednání zdržovat a jsem rád, že pan Cashman má tak dobrý hlas. Myslím, že by bylo dobré, kdybychom v této sněmovně měli v záležitostech tohoto typu volnost hlasování. Pak bude možné stanovit skutečný názor Parlamentu. Na jedné straně je sněmovna bičována a na jedné straně je možné volné hlasování. Pokud chceme opravdu zjistit názor Parlamentu na záležitosti tohoto typu, měli bychom mít v celé sněmovně volné hlasování.
<P>
(Potlesk)
<SPEAKER ID="182" NAME="Michael Cashman" AFFILIATION="S&amp;D">
Pane předsedo, pokud se v této sněmovně o někom mluví, měla by daná osoba mít právo reagovat. Mluvilo se tady o mně. Chci proto panu Mitchellovi a dalším říci, že když se kterákoli strana rozhodne hlasovat, každý z nás má svůj vlastní svobodný hlas, a sněmovna hlasovala demokraticky.
<P>
(Potlesk)

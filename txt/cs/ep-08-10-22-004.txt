<CHAPTER ID="004">
Hlasování
<SPEAKER ID="072" NAME="Předsedající">
Dalším bodem je hlasování.
<P>
(Pro výsledky a další podrobnosti hlasování viz. zápis)
<P>

<SPEAKER ID="073" NAME="Gay Mitchell" AFFILIATION="PPE-DE">
Pane předsedající, na základě článku 166 o procesních námitkách bych rád upozornil pana předsedu na neschopnost dodržovat jednací řád Parlamentu, zejména ve vztahu ke včerejší době vyhrazené pro otázky, která se dle mého názoru, stejně jako hlasování v tomto Parlamentu, neustále mění. Otázky jsou uspořádány v takovém pořadí, aby vyhovovaly Komisi a Radě, a ne členům Parlamentu; poté jsou otázky sjednoceny a až pak jsou přibrány doplňující otázky. Včera jsme dosáhli pouze 12ti otázek. To nám, kteří zde máme jen velmi málo příležitostí promluvit, prakticky znemožňuje zúčastnit se zasedání. Zvolili jsme si předsedu, místopředsedy a vedoucí skupin, aby bránili zájmy Evropského parlamentu a jeho členů. To se však neděje. Proto bych rád, aby došlo k nápravě a aby úloha členů Parlamentu v plénu - kteří zde zastupují veřejnost - byla bráněna a ne obětována ve prospěch kohokoliv, komu se zlíbí přijít si do této sněmovny. Práva členů Parlamentu musí být předsedajícím chráněna a ne upírána kvůli jakémukoliv rozmaru. Silně protestuji proti tomu, že právě toto se zde v plénu děje.
<P>
(Potlesk)
<SPEAKER ID="074" NAME="Předsedající">
Velmi vám děkuji, pane Mitchelli. Vaše připomínky a vaše stížnost budou řádně projednány na příští schůzi předsednictva.
<SPEAKER ID="075" NAME="Bernd Posselt" AFFILIATION="PPE-DE">
(DE) Pane předsedající, jen bych chtěl upozornit pana Mitchella, že již po několik let je mi stále opakováno, že to bude projednáno na příští schůzi předsednictva, nikdy se však nic nestalo.
<P>
(Potlesk)
<SPEAKER ID="076" NAME="Předsedající">
Pane Posselte, taktéž váš komentář bude předsednictvu přetlumočen.
<P>
(Smích)
<P>


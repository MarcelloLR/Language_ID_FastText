<CHAPTER ID="006-11">
11. Ochrana zvířat při usmrcování (
<SPEAKER ID="197" NAME="Janusz Wojciechowski">
zpravodaj. - Paní předsedající, mám dvě nebo tři technické, avšak důležité připomínky.
<P>
Máme celý soubor pozměňovacích návrhů předložených Výborem pro zemědělství a rozvoj venkova, mimo jiné pozměňovací návrh 64. O tomto pozměňovacím návrhu by se mělo hlasovat samostatně. Zaměřuje se na otázku vytvoření národního referenčního centra, což je velmi důležitá součást celého nařízení. Výbor pro zemědělství a rozvoj venkova navrhuje odstranit povinnost vytvoření referenčních center na vnitrostátní úrovni. Podle mého názoru jakožto zpravodaje je to v rozporu s obecnou logikou celého nařízení. Navrhuji proto, abychom o pozměňovacím návrhu 64 hlasovali samostatně.
<P>
Za druhé, všimněte si prosím pozměňovacího návrhu 28, který se týká kontroverzního a emocionálního problému rituální porážky. Schválení tohoto pozměňovacího návrhu by odstranilo možnost úplného zákazu rituální porážky na vnitrostátní úrovni. Zamítnutí tohoto pozměňovacího návrhu 28 možnost zákazu zachová.
<P>
Moje třetí připomínka se týká pozměňovacího návrhu 85. Komise navrhla omezit celkovou dobu přepravy a dobu mezi vykládkou a porážkou na 24 hodin. Hlasováním pro pozměňovací návrh 85 zabráníte omezení doby přepravy. Hlasováním proti pozměňovacímu návrhu 85 podpoříte návrh Komise na omezení doby přepravy.

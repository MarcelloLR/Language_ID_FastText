<CHAPTER ID="001">
Zahájení zasedání
<P>
(Zasedání zahájeno v 9:00.)
<P>
°
<P>
° °
<SPEAKER ID="005" NAME="Monica Frassoni" AFFILIATION="Verts/ALE">
(IT) Paní předsedající, dámy a pánové, jak víte, včera byl po blíže nespecifikovaném incidentu ve slovinské jaderné elektrárně spuštěn systém ECURIE - bezpečnostní systém Evropského společenství. Pohotovostní stav byl později odvolán, ale pochybnosti týkající se povahy události a důvodů k vyhlášení tohoto velmi neobvyklého stavu přetrvávají. Proto bychom rádi využili skutečnosti, že se dnešního zasedání zúčastní Komise a že je Slovinsko předsednickou zemí, abychom vyzvali předsednictví a Komisi k informování Evropského parlamentu, a tedy i veřejnosti, o skutečných důvodech, proč došlo k tomuto naprosto výjimečnému postupu. Byla bych vděčná, paní předsedající, kdybyste tomuto požadavku vyhověla.
<SPEAKER ID="006" NAME="Předsedající">
Domnívám se, že slovinské předsednictví, které se dnes dostaví, se k tomuto požadavku vrátí.

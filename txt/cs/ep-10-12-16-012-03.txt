<CHAPTER ID="012-03">
3. Eritrejští uprchlíci zadržovaní jako rukojmí na Sinaji (
<SPEAKER ID="332" NAME="Carlo Casini" AFFILIATION="PPE">
(IT) Vážený pane předsedající, dámy a pánové, tento pozměňovací návrh má za cíl zvýšit rozhodnost našeho soudu o krocích, které Egypt podniká. Nejde jen o to uznat, že Egypt udělal alespoň něco, ale požádat ho, aby urychleně zakročil a okamžitě tyto rukojmí osvobodil. Přitom je zapotřebí vyzvat tuto zemi, aby proti lidem, kteří překračují Sinajskou poušť, v žádném případě nepoužívala smrtící sílu. Rovněž je vyzván UNHCR, aby se okamžitě spojil s lidmi, kteří jsou v současnosti drženi jako rukojmí.
<P>
"vyzývá egyptské orgány, aby přijaly veškerá nezbytná opatření k zajištění toho, aby byli propuštěni eritrejští rukojmí, aby se vyhýbaly použití smrtících zbraní proti nelegálním migrantům, kteří překračují jeho hranice, aby chránily jejich důstojnost a fyzickou a duševní nedotknutelnost, zajistily, aby měli zadržení migranti možnost kontaktovat UNHCR a aby umožnily UNHCR přístup k žadatelům o azyl a uprchlíkům, které drží státní orgány ve vazbě".
<SPEAKER ID="334" NAME="David-Maria Sassoli" LANGUAGE="IT">
Vážený pane předsedající, dámy a pánové, chtěl bych k usnesení přidat odstavec, který je podle našeho názoru důležitý a který jeho strukturu příliš neovlivní. Týká se bodu devět společného usnesení.
<P>
Přečtu ho nahlas: "vyzývá členské státy, aby tuto humanitární krizi řešily dobrovolným přesídlením všech žadatelů o azyl, kterých se tato krize týká, do Evropské unie; vyzývá Evropskou komisi, aby tuto operaci koordinovala a využila dostupné prostředky z Evropského fondu na uprchlíky".
<SPEAKER ID="335" NAME="Carlo Casini" AFFILIATION="PPE">
(IT) Vážený pane předsedající, chtěl bych požádat navrhovatele pozměňovacího návrhu, aby objasnil jednu otázku.
<P>
Podle přečteného textu se požadovaný zásah týká všech, kteří žádají o právo na azyl. Raději bych zde viděl "ti, kteří mají na azyl právo", protože "ti, kteří žádají" je příliš nebezpečné, neboť hrozí, že na právo o azyl by mohl žádat každý.
<P>
A naopak, tím, že Úřad vysokého komisaře OSN pro uprchlíky bude tento pozměňovací návrh koordinovat se zásahem, bude celou záležitost i hodnotit.
<P>
Každopádně bych chtěl navrhovatele požádat, aby pozměňovací návrh upravil o formulaci "ti, kteří mají na azyl právo".
<SPEAKER ID="336" NAME="Předsedající">
Jsem si vědom toho, že deset procent většinou stačí. V tomto případě by to ovšem nestačilo. Já jsem se nicméně ptal předem a vy jste měli dostatek času. Nyní budeme o tomto pozměňovacím návrhu hlasovat.
<P>
(Ústní pozměňovací návrh byl přijat.)

<CHAPTER ID="004-05">
5. Situace v oblasti základních práv v Evropské unii (2004-2008) (
<SPEAKER ID="998" NAME="Předsedající">
Po hlasování o zprávě Carlose Coelha
<SPEAKER ID="107" NAME="Mogens Camre" AFFILIATION="UEN">
Vážený pane předsedající, toto je doplnění textu tohoto pozměňovacího návrhu. Za textem, který zní "12. prosince 2006", chceme jednoduše doplnit: "a dne 4. a 17. prosince 2008". Důvodem je fakt, že Soudní dvůr přijal rozhodnutí k těmto pozdějším datům a nebylo by správné uvádět rozhodnutí z roku 2006, aniž jsou uvedena nejnovější zjištění Soudního dvora z prosince 2008.
<SPEAKER ID="108" NAME="Syed Kamall" AFFILIATION="PPE-DE">
Vážený pane předsedající, podle mého seznamu hlasování se zdá, že odstavec 36 byl stažen, takže by mě zajímalo, zda jsme o něm vůbec měli hlasovat.
<SPEAKER ID="109" NAME="Předsedající">
Pozměňovací návrh č. 8 byl stažen, a proto nemůžete o odstavci 36 hlasovat.
<P>
- Před hlasováním o odstavci 161
<SPEAKER ID="110" NAME="Marco Cappato" AFFILIATION="ALDE">
(IT) Vážený pane předsedající, dámy a pánové, k odstavci 166 bych rád jenom poukázal na to, že autentickou verzí je původní anglický text, protože existuje příliš mnoho překladů, které zcela zkreslují význam; italský překlad například hovoří o "morte decorosa" [důstojné smrti]. Nebudu zacházet do podrobností, ale autentická je anglická verze.
<SPEAKER ID="111" NAME="Předsedající">
Děkuji vám, že jste nás na toto upozornil. Vrátím se k této věci ve vhodnou chvíli, ale panu Cappatovi slovo znovu nedám, protože nyní musíme hlasovat o odstavci 161; musíme ještě hlasovat o původním textu odstavce, protože jsme zamítli pozměňovací návrh.

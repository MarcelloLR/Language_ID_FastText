<CHAPTER ID="010">
Přivítání
<SPEAKER ID="128" NAME="Předsedající">
Dámy a pánové, nyní přečtu zprávu od předsedy parlamentu, pana Buzka.
<P>
"S potěšením bych vás chtěl informovat, že dnes máme tu čest uvítat pana Bogdana Borusewicze, předsedu polského senátu, paní Irenu Degutienėovou, předsedkyni parlamentu Litevské republiky a pana Volodimira Litvina, předsedu ukrajinského parlamentu.
<P>
Všichni tři řečníci se dnes sešli v Evropském parlamentu na mimořádném zasedání Parlamentního shromáždění Litvy, Polska a Ukrajiny. Toto shromáždění vychází z tradice polsko-litevského společenství, které více než dvě století představovalo hranici Evropy a bylo chápáno jako politický, kulturní a občanský projekt.
<P>
Na dnešním zasedání parlamentního shromáždění ve Štrasburku si připomínáme 220. výročí přijetí ústavy ze dne 3. května, která byla první ústavou v Evropě."

<CHAPTER ID="004-02">
2. Statistika pesticidů (
<SPEAKER ID="100" NAME="Bart Staes" LANGUAGE="NL">
Jen na vysvětlenou - toto je třetí z trojice zpráv o používání pesticidů.
<P>
Letos - v minulém Parlamentu - jsme přijali nařízení o uvádění přípravků na ochranu rostlin na trh. Také jsme přijali směrnici o udržitelném používání pesticidů a třetí složkou je nařízení o statistice přípravků na ochranu rostlin.
<P>
Tento návrh musel projednat dohodovací výbor, protože ne vše šlo v minulém Parlamentu dobře. Velmi mnoho lidí zde nebylo a při druhém čtení bylo přítomno příliš málo lidí na to, abychom mohli získat dostatečný počet hlasů a toto druhé čtení uzavřít.
<P>
Chtěl jsem v této souvislosti vystoupit a poděkovat švédskému předsednictví a zejména českému předsednictví, protože mohla druhé čtení zcela zmařit: mohla dohodovací řízení odmítnout. Díky jejich dobrým vztahům s Parlamentem a také díky předsedům politických skupin, kteří se ke mně připojili, když jsem psal ihned po volbách dopis předsednictví, bylo možné tuto zprávu zachránit a prostřednictvím dohodovacího řízení zajistit, abychom dnes mohli hlasovat o textu ve znění, jež bylo schváleno ve druhém čtení. Chtěl bych všem zúčastněným poděkovat.

<CHAPTER ID="006-09">
9. Zlepšení rámce správy ekonomických záležitostí a stability v Unii, zejména v eurozóně (
<SPEAKER ID="155" NAME="Olle Schmidt" AFFILIATION="ALDE">
Pane předsedající, toto je důležitý ústní pozměňovací návrh: "vzhledem k tomu by všech 27 členských států mělo pokud možno v co největší míře naplňovat všechny návrhy na správu ekonomických záležitostí a zároveň uznat, že pro členské státy mimo eurozónu to bude zčásti dobrovolný proces".
<P>
Přijala to skupina PPE, přijala to skupina S&D, a přijal to dokonce i komisař. Doufám, že tento ústně vyjádřený pozměňovací návrh můžete přijmout vy všichni. Je to pro mě důležité, je to důležité pro skupinu ALDE, a je to zvláště důležité pro moji zemi, Švédsko, pokud se k euru vůbec někdy připojíme.
<P>
(Ústní pozměňovací návrh byl přijat.)
<SPEAKER ID="157" NAME="Předsedající">
Tím je hlasování ukončeno.
<P>
Protože hlasování díky vaší skvělé práci probíhalo tak dlouho, chtěl bych vyzvat ty, kteří požádali o podání vysvětlení k hlasování, aby toto vysvětlení změnili z ústního na písemné nebo je odložili na zítřek, neboť bylo předloženo 62 žádostí a nejsme schopni je všechny zvládnout.
<SPEAKER ID="158" NAME="Michał Tomasz Kamiński" AFFILIATION="ECR">
Pane předsedající, chtěl bych vám poblahopřát k vaší skvělé práci, kterou jste dnes odvedl. Opravdu si cením toho, jakým způsobem jste dnes vykonával předsednictví, a doufám, že se o své úžasné dovednosti podělíte s jinými místopředsedy Parlamentu.
<SPEAKER ID="159" NAME="Nicole Sinclaire" AFFILIATION="NI">
Pane předsedající, dnes jsem hlasovala a moji voliči mohou vidět, jak jsem dnes hlasovala, a proto by se jim tedy ode mne mělo dnes dostat vysvětlení hlasování.
<SPEAKER ID="160" NAME="Předsedající">
Požádal jsem vás, abyste změnili své ústní vysvětlení na písemné. To vám stále ještě umožní uvést svým voličům důvody, které vás a další vedly k tomu, že jste o různých otázkách hlasovali určitým způsobem. Nechceme vám v žádném případě odpírat jakákoli práva. Pouze vás žádám, abyste se připojili k ostatním poslancům, kteří se vzdávají svého práva na ústní vysvětlení a podávají vysvětlení písemné. To je vše.
<SPEAKER ID="161" NAME="Barbara Matera" AFFILIATION="PPE">
(IT) Pane předsedající, vyhovím vaší žádosti. Pan Mastella a já podáme své vysvětlení písemně. Za druhé se připojuji ke svému kolegovi a ještě jednou vám, pane předsedající, blahopřeji.
<SPEAKER ID="162" NAME="Licia Ronzulli" AFFILIATION="PPE">
(IT) Pane předsedající, pokud souhlasíte, a aby všichni byli spokojeni, můžeme odložit ústní vysvětlení na zítra.
<SPEAKER ID="163" NAME="Předsedající">
Ano, já zajisté souhlasím. Pokud je s tím srozuměna také paní Sinclairová. Spoléhám na dobrou vůli poslanců a vyzývám je, aby svá ústní vysvětlení podali až zítra nebo aby dnes podali písemná vysvětlení, a paní Sinclairové umožníme, aby své vysvětlení přednesla nyní.

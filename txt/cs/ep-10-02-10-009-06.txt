<CHAPTER ID="009-06">
6. Situace v Íránu (
<P>
- Před hlasováním:
<SPEAKER ID="137" NAME="José Ignacio Salafranca Sánchez-Neyra" AFFILIATION="PPE">
(ES) Pane předsedající, než budeme hlasovat o tomto návrhu usnesení o Iránu, rád bych jen Parlament informoval, že došlo k pokusu o obsazení italského velvyslanectví v Teheránu, přičemž k podobným incidentům došlo i na velvyslanectvích jiných členských států, například Německa, Francie, Spojeného království a Nizozemska.
<P>
V bodě 24, pane předsedající, toto usnesení vyzývá k vytvoření delegace Evropské unie v Íránu; moje skupina by byla nerada, aby přijetí tohoto bodu, který byl použit i v ostatních usneseních Evropského parlamentu, bylo bráno jako znamení souhlasu s těmito událostmi. Žádám proto pana Füleho, aby sdělil paní Ashtonové, že během uplatňování mandátu vyplývajícího z tohoto usnesení bychom měli mít okolnosti, které jsem před okamžikem zmínil, na paměti. Domnívám se, že pan Gahler bude žádat doplnění ústního pozměňovacího návrhu k textu usnesení tak, aby v Íránu mohly být ochráněny diplomatické zájmy členských států.
<SPEAKER ID="138" NAME="Michael Gahler" AFFILIATION="PPE">
(DE) Pane předsedající, tento návrh byl s jednotlivými skupinami projednán. Stručně přečtu jeho znění v angličtině:
<P>
"je znepokojen povahou demonstrací, které se konaly před budovami velvyslanectví členských států EU v Teheránu dne 9. února a byly organizovány milicí Basij, a vyzývá íránské orgány, aby zaručily bezpečnost diplomatických misí".
<SPEAKER ID="141" NAME="Lena Kolarska-Bobińska" AFFILIATION="PPE">
Pane předsedající, ráda bych jménem autorů právě přijatého usnesení o Íránu požádala, aby služby Parlamentu přeložily tento text do perského jazyka, aby tak íránský režim i lid mohli plně porozumět jednoznačnému vzkazu, který k nim Evropský parlament dnes vyslal.
<P>
(Potlesk)
<SPEAKER ID="142" NAME="Předsedající">
Děkuji za cenný návrh, který bude předán příslušnému oddělení.

<CHAPTER ID="008-10">
10. Rovné zacházení a rovný přístup žen a mužů v oblasti herectví (
<P>
Před zahájením hlasování:
<SPEAKER ID="114" NAME="Claire Gibault" LANGUAGE="FR">
Pane předsedající, dámy a pánové, kariéra v uměleckých povoláních není imunní proti pokračujícím velkým nerovnostem mezi muži a ženami.
<P>
Protože do mé působnosti patří umění, je to téma blízké mému srdci, neboť diskriminace žen v umělecké činnosti je stále běžná, zejména pokud se týká vyšších pozic: v divadle, v oboru tance i v opeře atd. je jen velmi málo ředitelek.
<P>
Například je důležité rozšířit praxi, kdy posluchači nevidí hudebníky při náboru do orchestru, tedy analogicky se stávající praxí v podnikání, kdy se prohlížejí anonymní životopisy, zčásti proto, že je to pro ženy jediným způsobem, jak mohou získat místo sólistek v orchestru, a také proto, že je to dobrý způsob boje proti rasové diskriminaci.
<P>
Kromě toho je pro ženy v tomto odvětví daleko obtížnější vyvážit své povinnosti v pracovním a rodinném životě, a to vzhledem k neobvyklé pracovní době spojené s tímto povoláním, a proto je třeba mít jesle se specifickou otevírací dobou odpovídající potřebám umělců.
<P>
Dámy a pánové, Evropa je původním domovem kultury, a nemůže proto dále nedělat nic s těmito problémy, jimiž trpí.

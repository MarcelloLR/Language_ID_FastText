<CHAPTER ID="014-01">
1. Pákistán - vražda ministra pro menšiny Šahbáze Bhattího
<SPEAKER ID="255" NAME="Předsedající">
Dalším bodem programu je rozprava o šesti návrzích usnesení o Pákistánu - vražda ministra pro menšiny Šahbáze Bhattího.
<SPEAKER ID="256" NAME="Jean Lambert">
author. - Pane předsedající, myslím, že jsme všichni byli hluboce šokováni a zděšeni atentátem na pana ministra Šahbáze Bhattího, nejen proto, že ho v Parlamentu známe, navštívil nás, s mnohými z nás se setkal, ale také proto, že to je další velmi symbolická vražda, která zasáhla někoho, kdo se snažil o smíření a pracoval se všemi menšinami v Pákistánu.
<P>
Měli bychom vyjádřit soustrast nejen jeho rodině, ale i všem rodinám těch, kdo byli zabiti při teroristických útocích v Pákistánu. Tento týden jsme zaznamenali dva takové útoky, které zabily a zranily více lidí než např. bombové útoky v Londýně.
<P>
Celá populace trpí a zastrašování v Pákistánu podkopává demokracii. Jsme svědky změny v demografickém složení některých volebních obvodů jako je například Quetta, neboť cílem zastrašování je vyhnat lidi ven.
<P>
Naše usnesení je důležité, protože chceme pokračovat a podporovat práci ve prospěch tolerance a vzájemného porozumění. Rád bych uvedla, že to potřebujeme i v Evropské unii, protože zde některá nedávná ministerská prohlášení podle mého názoru věci nepomohla. Očekáváme vůdcovské schopnosti v Pákistánu i v Evropské unii.
<SPEAKER ID="257" NAME="Marietje Schaake">
autor. - Pane předsedající, i přesto, že pákistánský ministr pro náboženské menšiny Šahbáz Bhattí žádal po mnoha hrozbách o lepší ochranu, ho někdo 2. března zavraždil. Naše sympatie nemíří jen k jeho blízkým, ale také ke všem Pákistáncům, kteří se zasazují o tolerantnější společnost. Pro Pákistán i pro lidstvo jako celek je to skutečně rána.
<P>
Proč pákistánské úřady odmítly ministrovu žádost o neprůstřelný služební vůz, stejně jako jeho žádost, aby si mohl vybrat sám vlastní ochranku, které by důvěřoval? Byl obráncem lidských práv, který požadoval reformy nelidských zákonů o rouhačství.
<P>
Chceme rovněž vzdát hold práci Naeema Sabira Jamaldiniho, koordinátora Komise pro lidská práva v Pákistánu, který byl zavražděn 1. března.
<P>
Potřebujeme konkrétní kroky jako je vyšetřování, a to i v rámci vlády. Tato opatření musí probíhat v souladu s mezinárodními normami, neboť s beztrestností se musí skoncovat. Evropská unie by měla sledovat situaci a snažit se prostřednictvím nástroje pro demokracii a lidská práva poskytovat finanční prostředky občanské společnosti.
<SPEAKER ID="258" NAME="Lidia Joanna Geringer de Oedenberg" LANGUAGE="PL">
Vážený pane předsedající, Evropský parlament přijal za posledních 10 měsíců celkem tři usnesení o náboženské svobodě v Islámské republice Pákistánu.
<P>
V květnu 2010 jsme hovořili o tomto tématu zde ve Štrasburku ve společnosti ministra pro menšiny Šahbáze Bhattího. Dnes v parlamentu diskutujeme o okolnostech jeho smrti. Vražda vysoce postaveného státního úředníka, k níž došlo 2. března, znamená jen jednu věc: v Pákistánu není nikdo před radikálními islamisty v bezpečí. V nebezpečí jsou nejen ti, kteří kritizují zastaralý zákon, jenž předepisuje trest smrti za náboženské rouhání, ale i ti, kteří se veřejně staví za oběti nesnášenlivosti jako je pan Bhattí.
<P>
Po 10 měsících je zřejmé, že současná politika Evropské unie vůči Pákistánu nepřináší zamýšlené účinky. Proto podporuji myšlenku obsaženou v našem usnesení na pořádání kulatých stolů o situaci národnostních menšin v Pákistánu. Myslím, že nově vytvořená Evropská služba pro vnější činnost musí jasně reagovat na události v Islámábádu, než bude více obětí a než bude příliš pozdě.
<SPEAKER ID="259" NAME="Eija-Riitta Korhola" LANGUAGE="FI">
Pane předsedající, Šahbáz Bhattí i celá jeho rodina jsou ohromujícím příkladem toho, čeho mohou stateční, zásadoví a loajální lidé dosáhnout. Byl ve funkci pouhých šest měsíců, když pákistánský parlament přijal významnou reformu zaručující 5% kvótu pro menšiny ve veřejných funkcích. To byla jen jedna z mnoha demokratických reforem, které Bhattí prosadil a na které by pákistánská vláda měla být velmi hrdá.
<P>
Nejvýznamnější ze všech je možná "Mezináboženský dialog Harmony", který začal na místní úrovni a který měl za cíl rozptýlit napětí a řešit problémy, které vedou k terorismu. Podle mého názoru tato myšlenka zahrnuje důležité složky pro udělení Nobelovy cenu za mír a doufám, že práce na podporu lidských práv a demokracie v Pákistánu nepřestanou, i když extremistické skupiny získaly dočasné vítězství, když se zbavily nejstrategičtějšího aktivisty za lidská práva v zemi. Pokud se v zemi, která je centrem radikálního islámu, podaří dosáhnout dialogu, bude to mít pozitivní dopad po celém světě.
<P>
Jen asi před měsícem jsem se s panem Bhattím setkala. Mluvili jsme o jeho případné smrti. On nebyl naivní. Chápal velmi dobře, k čemu by statečnost mohla vést. Zemřu brzy, říkal, ale zatím se budu snažit změnit nespravedlivé právní předpisy, jak jen budu moci. Zemřu, ale zákon zůstane a ovlivní životy milionů lidí.
<P>
(Potlesk)
<SPEAKER ID="260" NAME="Peter van Dalen" LANGUAGE="NL">
Vážený pane předsedající, obávám se, že se situace v Pákistánu zhoršuje. Zdá se, že útok stíhá útok a vláda ztratila vůli zasahovat. Letos v lednu byl zavražděn guvernér Taseer a minulý týden byl zavražděn také jediný křesťanský federální ministr pan Bhattí. Evropská unie a členské státy udržují nejrůznější styky s Pákistánem. Spolupráce s Afghánistánem je na spadnutí, do země proudí stovky milionů na pomoc v oblasti vzdělávání a rekonstrukce a snažíme se podporovat mezináboženský dialog.
<P>
Nicméně nastal čas přitvrdit. Je nutné provést reformu pákistánského vzdělávacího systému a zastavit to, aby se malým dětem hlásala nenávist vůči křesťanům. Pomoc při obnově po záplavách by měla být rozdělována spravedlivě, a to i nemuslimům. Není to jen v zájmu Západu. Pokud pákistánská vláda a bezpečnostní složky nedostanou situaci pod kontrolu, země zapadne do marasmu extremismu. Na odvrácení tohoto trendu zbývá jen velmi málo času.
<SPEAKER ID="261" NAME="Rui Tavares" LANGUAGE="PT">
Pane předsedající, to, čeho můžeme dosáhnout zde v Evropském parlamentu v našich usneseních o naléhavých otázkách, je často velmi omezené, ale jsou nejméně dvě otázky, týkající se svobody projevu a svobody náboženského vyznání v zemích jako je Pákistán, kdy musíme dosáhnout toho, aby byl náš hlas vyslyšen.
<P>
V první řadě bych rád řekl obhájcům tolerance v Pákistánu a obhájcům svobody náboženského vyznání v Pákistánu, že nejsou sami. Jedná se o velmi skromný cíl, ale domnívám se, že se jedná o první krok k určité důstojnosti a respektu v debatě. Tato zpráva se dostane k těm, kdo v Pákistánu hájí náboženskou svobody, takže první věc, kterou bych chtěl udělat, je říct jim, že nejsou sami.
<P>
Dále bych chtěl sdělit pákistánské vládě naprosto jasně, že nemůže nechat fanatiky v Pákistánu, aby si mysleli, že mluví jménem všech, protože to je začarovaný kruh, do něhož země často spadají, pokud jde o zákony o rouhačství, jako je tomu nyní v Pákistánu nebo jak tomu bylo například v Indonésii. Zabýváme se velmi hlasitou menšinou extremistů, kteří mluví hodně nahlas a kteří časem začnou věřit, že mluví jménem všech, protože se jim podaří zbytek společnosti zastrašit. Proto pokud v tomto případě nejsou vlády v první linii při obraně svobody ve svých vlastních zemích a nebojují proti beztrestnosti a pokud vlády nepředstavují baštu důstojnosti, celé zemi hrozí riziko zamoření nesnášenlivostí.
<P>
Pákistánská vláda proto musí podrobně vyšetřit vraždu Šahbáze Bhattího a musí vyšetřování vést až do konce, jako tomu bylo v případě guvernéra Paňdžábu. Nesmí se rozhodně umožnit, aby vyšetřování poškodily praktiky policie a pákistánské tajné služby, které se používají při vyšetřování, jež by vyšetřování rozvrátily, jako se to stalo v případě vraždy bývalé předsedkyně vlády Bénazír Bhuttové. Je proto důležité, aby pákistánská vláda zajistila, že extremisté nebudou zneužívat veřejné diskuse, a my musíme zachovat solidaritu s obhájci tolerance v zemi.
<SPEAKER ID="262" NAME="Mario Mauro" LANGUAGE="IT">
Pane předsedající, dámy a pánové, Šahbáz Bhattí byl zabit ve jménu tzv. zákonů o rouhačství skupinou fundamentalistů, kteří stále častěji používají jméno Boží k prosazení svých vlastních mocenských plánů.
<P>
Tímto usnesením chceme pogratulovat a poděkovat Šahbázi Bhattímu za příklad, který nám v průběhu let ukázal. Doufám, že takto bolestná oběť poslouží jako varování vládám Evropské unie a vysoké představitelce pro zahraniční politiku, aby viděli, že těch nemnoho slov, která doposud velmi laxně zazněla, mají nahradit konkrétní opatření.
<P>
Evropská unie, respektive Rada a Komise, totiž v posledních měsících na rozdíl od Parlamentu zbytečně ztrácela čas diskusemi o tom, zda má ve svých nevýrazných odsuzujících dokumentech uvádět slovo "křesťané", a zatím jsou křesťané nadále brutálně vražděni, často proto, že navazují kontakt se Západem, i když v sobě nic západního nemají. Domnívám se proto, že by se Komise a Rada měly v tomto případě inspirovat od Parlamentu.
<SPEAKER ID="263" NAME="Catherine Stihler">
jménem skupiny S&D. - Pane předsedající, chtěla bych také vzdát hold odvaze a práci Šahbáze Bhattího. Vím, že mnozí kolegové se s ním setkali osobně a jeho odhodlání pracovat ve prospěch menšinových komunit v Pákistánu a jejich práv je příkladem pro nás pro všechny. Faktem je, že dal svůj život v šanc, věděl, že hrozby rostou a jeho statečnost bychom měli ocenit. On přišel o život a my v Parlamentu jsme přišli o přítele.
<P>
Co tedy můžeme dělat? Myslím, že v tomto usnesení je celá řada důležitých bodů. Bod 13 vyzývá příslušné instituce EU, aby otázku náboženské tolerance ve společnosti uváděly jako životně důležitou otázku. Také bych chtěla vyzvat Komisi, aby otázku lidských práv zařadila do svých jednání a obchodních vztahů. Důležitý je také bod 19 o institucích a pákistánské vládě, kterou také vyzýváme k uznání demokracie a lidských práv.
<P>
Myslím si, že bychom všichni chtěli vyjádřit svou soustrast, a doufám, že předseda Evropského parlamentu zašle osobní dopis matce Šahbáze Bhattího. Jeho pohřeb byl minulý týden a myslím, že to je také důležité.
<SPEAKER ID="264" NAME="Anneli Jäätteenmäki">
jménem skupiny ALDE. - Pane předsedající, vražda pana Bhattího je druhou vraždu vysoce postaveného pákistánského úředníka za dva měsíce. Vraždy pana Bhattího i guvernéra Salmana Taseera musí být důkladně prošetřeny a pachatelé musí být postaveni před soud.
<P>
Kromě vraždy pana Bhattího bych se chtěla zabývat další žhavou otázkou lidských práv v Pákistánu, a to situací v provincii Balúčistán. Balúčská menšina je stále pronásledována a podle Amnesty International zmizelo nebo bylo zavražděno nejméně 90 balúčských aktivistů - učitelů, novinářů a právníků. Mnozí další, jako například humanitární pracovníci, učitelé, novináři a vládní úředníci, byli také pronásledováni a ohrožováni.
<P>
Evropský parlament a EU musí vyslat jasný signál do Pákistánu a naléhat na pákistánskou vládu, aby udělala vše proto, aby se podobným situacím zabránilo.
<SPEAKER ID="265" NAME="Nicole Kiil-Nielsen" LANGUAGE="FR">
Vážený pane předsedající, tyto vraždy jsou samozřejmě netolerovatelné, ale ještě více netolerovatelné je klima beztrestnosti, který v zemi panuje navzdory narůstajícímu počtu útoků. Občané Pákistánu a rodiny obětí bohužel nemohou nic očekávat od soudního systému, který ničí korupce, zastrašování, a nedostatečně vzdělaní vyšetřovatelé a státní zástupci. Vyšetřování trvá roky a opírá se o diskriminační zákony. Reformovat je nutné především kriminální rozměr soudního systému, který musí získat skutečnou důvěryhodnost na národní i mezinárodní úrovni.
<P>
Podle průzkumu, který na vysokých školách prováděla Nadace Heinricha Bölla, se mladí Pákistánci domnívají, že důvěryhodnost soudnictví je pro přežití státu důležitější než vojenská síla nebo parlamentní systém.
<P>
Evropská unie proto musí využít všechny dostupné nástroje k posílení soudní spolupráce s Pákistánem.
<SPEAKER ID="266" NAME="Charles Tannock">
jménem skupiny ECR. - Vážený pane předsedající, v Pákistánu dochází k potlačení postupně všech reformních a pokrokových hlasů. Šahbáz Bhattí věděl, že je v nebezpečí - jako křesťan v zemi, kde existuje náboženská nesnášenlivost, i jako ministr pro menšiny, který odvážně odsuzoval velmi přísné zákony o rouhačství, které v jeho zemi platí. Odmítl se však nechat zastrašit islamistickými fanatiky, kteří mu vyhrožovali smrtí.
<P>
Jen o dva měsíce dříve zavraždili guvernéra Paňdžábu Salmana Taseera členové jeho vlastní ochranky, ale Bhattí dokonce ani osobní stráž neměl, a proto představoval pro těžce ozbrojené teroristy, kteří ho zabili na cestě na zasedání vlády, ten nejjednodušší cíl.
<P>
Proč nebyl pan Bhatti chráněn ozbrojenou ochrannou službou? To je jedna z mnoha otázek, které musíme položit prezidentu Zardárímu. Doufám, že bude mít odpověď. Doufám, že místopředsedkyně a vysoká představitelka na něj zatlačí, aby zabránil alarmující radikalizaci pákistánské společnosti.
<P>
Především se jedná o lidskou tragédii. Muž s velkou odvahou a zásadami přišel o život a my jako demokraté vzdáváme dnes v této rozpravě hold jeho jménu a projevujeme uznání tomu, čeho v životě dosáhl. Vyjadřujeme soustrast jeho blízkým v jejich zármutku.
<SPEAKER ID="267" NAME="Jaroslav Paška" LANGUAGE="SK">
Islámský zákon šaría ve svém ustanovení doslova říká, že každý, kdo uráží islám, se odsuzuje na smrt.
<P>
Nevím, jaké jednání se může v islámském světě vyhodnotit jako urážka islámu, ale příklady zabíjení ochranců lidských práv a náboženských svobod v Pakistánu i v jiných islámských zemích nám ukazují, že někteří islámští duchovní považují naše civilizační hodnoty, které dávají lidem širokou svobodu rozhodování, za ohrožení jejich víry a neváhají vyhlásit podle svého práva fatvu na každého, kdo se otevřeně domáhá dodržování lidských práv a občanských svobod na jejich území.
<P>
Šabhaz Bhattí, ministr pakistánské vlády, Salman Tasír, guvernér province Pandžáb, či Naím Sábir Džamaldíní, koordinátor výboru pro lidská práva v Pakistánu, se stali pro nás nevinnými oběťmi fanatického uplatňování islámského práva. Oběťmi, které mají zastrašit nejen pakistánský lid, který se chce domáhat větší svobody, ale i politiky spravující tuto zemi, aby nereformovali politický systém a respektovali jakási pravidlá z dob hlubokého středověku.
<P>
Pokud však nechceme stavět reformní politiky v islámských zemích do konfliktu s jejich cirkevními autoritami, měli bychom se myslím snažit najít platformu pro konstruktivní dialog s islámskými duchovními o mírovém soužití civilizací ...
<P>
(Předsedající řečníka přerušil)
<SPEAKER ID="268" NAME="Ryszard Czarnecki" AFFILIATION="ECR">
(PL) Vážený pane předsedající, mluvíme o vraždě ministra vlády a člověka, který přiznával své křesťanské kořeny a byl katolík. Mluvíme o další vraždě v Pákistánu, která ukazuje, že vláda této země opravdu nemá nad situací kontrolu, a to je problém. Neříkáme v tuto chvíli, že prezident nebo vláda Pákistánu ukázaly zlou vůli. Naše obvinění se týká toho, že nejsou schopni zajistit ani bezpečnost lidí, kteří jsou součástí vládní struktury, ale vyznávají jinou víru než zbytek země. To je tragédie této země, která je krok za krokem stále agresivnější a plná nenávisti k jiným náboženstvím než je islám. To je skutečný problém. Jsem přesvědčen, že bychom o tom měli mluvit.
<SPEAKER ID="269" NAME="Předsedající">
Přejdeme nyní k postupu "catch-the-eye".
<P>
Přihlásilo se mnoho kolegů a vzhledem k tomu, že je zde několik předsedů a místopředsedů skupin, zmíním se nyní o tom, že u těchto naléhavých rozprav, kde velmi mnoho poslanců zajímá jedno konkrétní téma, musíme být flexibilnější. Nyní budu do určité míry brát v úvahu, nakolik jsou poslanci přihlášeni do pozdějších rozprav.
<SPEAKER ID="270" NAME="Michael Gahler" AFFILIATION="PPE">
(DE) Pane předsedající, mluvil jsem se Šahbázem Bhattím v jeho kanceláři v Islámábádu týden před tím, než byl zavražděn, a vím, že si byl vědom nebezpečí, v němž se nacházel. Více ho však znepokojoval dojem, že zejména v posledních měsících, také v souvislosti s vraždou Salmana Taseera, guvernéra Paňdžábu, se mnoho lidí vyhýbalo napadání extremistů. Ministři, poslanci, novináři, právníci, dokonce i aktivisté za lidská práva, kteří se dříve vždy ozývali, již nemají důvěru postavit se těmto extrémistům.
<P>
Domnívám se, že musíme vyzvat všechny v Pákistánu, aby se postavili proti této nesnášenlivosti, jinak budou společně, nebo i jednotlivě smeteni. Obzvlášť ohrožena je Sherry Rehmanová, odvážná politička, která předložila pozměňovací návrhy k zákonu o rouhačství. Vyzývám proto pákistánský parlament, aby ji ochránil tím, že konečně přijme pozměňovací návrhy k zákonu o rouhačství, které předložila. To by byl jasný signál společného postoje proti extremismu.
<SPEAKER ID="271" NAME="George Sabin Cutaş" AFFILIATION="S&amp;D">
(RO) Pane předsedající, k vraždě ministra pro menšiny v Pákistánu pana Bhattího došlo uprostřed ostré diskuse o změně zákona, který v této zemi stanovuje trest smrti za rouhání, což je změna, kterou podporoval. Domnívám se, že intolerance, o niž se opírají právní předpisy o trestání rouhání, vedla k otřesným vraždám osob, které bojovaly za svobodu projevu a přesvědčení v Pákistánu. Případ pana Bhattího přitom odsoudila velká část politické reprezentace Pákistánu, média a lidé různého etnického původu a náboženského vyznání, což je pozitivní signál. Je proto povinností vlády této země zabránit opakování násilných aktů na základě nesnášenlivosti a pokračovat v úsilí o respektování demokratických hodnot zakotvených v pákistánské ústavě, univerzálních principů lidských práv a svobody myšlení.
<SPEAKER ID="272" NAME="Constance Le Grip" AFFILIATION="PPE">
(FR) Pane předsedající, i já jsem byla hluboce otřesena zbabělým atentátem na pana Šahbáze Bhattíma, křesťanského ministra pro menšiny ve vládě Pákistánu, k němuž došlo 2. března.
<P>
Tento teroristický atentát následuje po řadě dalších atentátů na odvážné, tolerantní Pákistánce, kteří byli vášnivými obhájci lidských práv a obhájci práv mužů a žen.
<P>
Opět naléhavě žádáme pákistánskou vládu, aby udělala vše pro objasnění tohoto zbabělého atentátu a aby zajistila opravdu účinnou ochranu osob ohrožených fanatickými náboženskými extremisty. Mám samozřejmě na mysli především, ale nejen, paní Sherry Rehmanovou.
<P>
Chci rovněž důrazně vyzvat všechny kompetentní orgány Evropské unie, aby do jednání o budoucích dohodách o spolupráci včetně dohody o spolupráci mezi Evropskou unií a Pákistánem začlenily doložku zajišťující dodržování náboženské svobody a lidských práv.
<P>
(Potlesk)
<SPEAKER ID="273" NAME="Joanna Katarzyna Skrzydlewska" AFFILIATION="PPE">
(PL) Pane předsedající, opět se zabýváme otázkou porušování lidských práv v Pákistánu, tentokrát kvůli nedávné vraždě ministra Šahbáze Bhattího, který vystupoval proti zákonu o rouhačství, který v této zemi platí, a hájil práva náboženských menšin. Stavěl se proti intoleranci a náboženské diskriminaci.
<P>
Usnesení Evropského parlamentu o této brutální vraždě je naším vyjádřením odporu proti rostoucí brutální náboženské genocidě v Pákistánu, ale také jednoznačně svědčí o tom, že nenecháváme náboženské menšiny, jejichž práva jsou velmi často porušována, aby se o sebe postaraly samy. Je naší povinností odsoudit činy bezpráví, které ohrožují svobodu a život jiných lidí. Proto bych ráda zdůraznila, jak je důležité podporovat nevládní organizace, které bojují za lidská práva v jejich úsilí o větší demokratizaci v Pákistánu a o ukončení násilí.
<SPEAKER ID="274" NAME="Johannes Hahn">
člen Komise. - Pane předsedající, v lednu jsme odsoudili vraždu guvernéra Paňdžábu Salmana Taseera.
<P>
O několik týdnů později, 2. března 2011, tyto akty násilí pokračovaly atentátem na pana Šahbáze Bhattího, ministra pro menšiny ve vládě Pákistánu.
<P>
Paní místopředsedkyně Ashtonová vraždu důrazně odsoudila a vyjádřila hluboké znepokojení nad atmosférou netolerance a násilí v Pákistánu v souvislosti s debatou o kontroverzních zákonech o rouhačství.
<P>
Pan Bhattí byl jediným křesťanem ve vládě Pákistánu a známým obhájcem dodržování lidských práv a náboženské svobody. Byl jedním z mála těch, kdo se odvážili promluvit, a věděl, že je po vraždě Salmana Taseera ohrožen. Přesto mu to nezabránilo bránit svá práva, která jsou konec konců zakotvena v pákistánské ústavě.
<P>
Paní místopředsedkyně Ashtonová vyzvala pákistánskou vládu, aby přijala odpovědnost a poskytla těm, kdo jsou v oficiálních funkcích nebo v občanské společnosti ohroženi, dostatečnou ochranu.
<P>
Evropská unie vítá prohlášení pana předsedy vlády Jamaliho, že vláda udělá vše proto, aby dostala viníky před soud. Naše úcta patří panu Jamalimu za účast na pohřbu pana Bhattího.
<P>
Vláda teď musí dostát svým závazkům a postavit pachatele a iniciátory těchto trestných činů před soud. Pan Bhattí a pan Taseer otevřeně kritizovali zákony o rouhačství a stáli v čele úsilí je změnit. V klimatu převládajícím po vraždě pana Taseera však byly pozměňovací návrhy z parlamentu staženy.
<P>
Zákony o rouhačství, které zavádějí trest smrti, jsou neslučitelné se společnými hodnotami, jež se snažíme ve vztazích s Pákistánem prosazovat. Vedly k justičním omylům a diskriminaci náboženských menšin.
<P>
I když důrazně podporujeme demokratickou vládu Pákistánu a uděláme vše proto, abychom jí pomohli ve snaze zvládnout nebývalou vlnu teroristických činů, její členové by se měli postavit za principy, kterým věří. Svoboda náboženského vyznání nebo přesvědčení patří k univerzálním lidským právům; svoboda přesvědčení a projevu je s tím neodmyslitelně spojena.
<P>
Rada právě přijala závěry připomínající závazek Evropské unie chránit tato základní práva a zvýšit úsilí na podporu a ochranu těchto práv všude a pro všechny.
<SPEAKER ID="275" NAME="Předsedající">
Dostal jsem šest návrhů na usnesení předložených v souladu s čl. 110 odst. 2 jednacího řádu.
<P>
Rozprava je skončena.
<P>
Hlasování se bude konat po všech rozpravách.
<P>
Písemná stanoviska (článek 149)
<SPEAKER ID="276" NAME="Krzysztof Lisek" LANGUAGE="PL">
Chtěl bych vyjádřit upřímnou soustrast rodině zavražděného pákistánského ministra pro menšiny Šahbáze Bhattího. Doufám, že pachatelé tohoto zločinu budou rychle dopadeni a řádně potrestáni. Tato brutální vražda, jejíž obětí byl vysoce postavený státní úředník bojující za rovnoprávnost menšin v Pákistánu, je dalším důkazem toho, jak obtížná je situace v této zemi. Naše současná politika bohužel nepřinesla očekávané výsledky. Vzhledem k tomu musí Evropská unie podniknout konkrétní kroky, které přispějí ke zvýšení respektu k liteře zákona a k demokracii v Islámské republice Pákistán.
<P>
Jsem přesvědčen, že významné posílení naší práce, kdy budeme připravovat a organizovat každoroční setkání mezi Evropskou unií a Pákistánem o situaci menšin v Pákistánu za účasti Evropského parlamentu, může přinést hmatatelné výsledky. V souladu se zněním usnesení, které jsme dnes přijali, plně podporuji finanční podporu z naší strany pro organizace na obranu lidských práv a pro boj proti zákonům o rouhačství. Doufám, že se nám podaří zvýšit rozsah této podpory. Doufám také, že se nám podaří s pomocí vhodných diplomatických nástrojů přesvědčit pákistánskou vládu, aby dodržovala ustanovení zakotvená v klauzuli o demokracii a lidských právech v dohodě o spolupráci mezi Evropskou unií a Islámskou republikou Pákistán.
<SPEAKER ID="276" NAME="Monica Luisa Macovei" AFFILIATION="PPE">
písemně. - Pákistánský ministr pro menšiny Šahbáz Bhattí se snažil reformovat zákony o rouhačství a byl zabit. Pákistánský Tálibán podle neověřených zpráv převzal odpovědnost za vraždu a vyhlásil stejný osud pro všechny další kritiky zákonů o rouhačství. Je čas na důrazná opatření na ochranu reformátorů a obhájců lidských práv, kteří riskují své životy za svobodu. Vyzývám Radu a Evropskou službu pro vnější činnost, aby zajistily ochranu ostatních ochránců lidských práv v Pákistánu, kteří jsou v nebezpečí, a účinné a včasné vyšetření vraždy ministra Šahbáze Bhattího. Pachatelé musí být postaveni před soud a odpověď vlády musí být tvrdá, aby měla odstrašující účinek.
<SPEAKER ID="277" NAME="Kristiina Ojuland" AFFILIATION="ALDE">
písemně. - Ztratit jednoho obhájce svobody náboženského vyznání je neštěstí, ale ztratit dva svědčí o naprosté nedbalosti. Když jsme diskutovali o vraždě guvernéra Salmana Taseera, varovala jsem před vzestupem náboženského extremismu v Pákistánu. Ani ne o dva měsíce později došlo k další tragédii. K odpovědnosti za atentát na ministra Šahbáze Bhattího se přihlásilo hnutí Tálibán v Paňdžábu. Jeho žádost o použití neprůstřelného vozu pákistánské orgány zamítly. Taková nedbalost ze strany veřejných orgánů z nich činí spoluviníky vraždy. Chtěla bych doufat, že se Evropská unie bude vraždami těchto vysoce postavených úředníků v Pákistánu zabývat a vyzve pákistánské orgány, aby zrušily zákony o rouhačství, které způsobily eskalaci náboženského násilí.
<SPEAKER ID="278" NAME="Tadeusz Zwiefka" LANGUAGE="PL">
Před dvěma měsíci jsme na plenárním zasedání také během rozpravy o lidských právech odsoudili útok na guvernéra provincie Paňdžáb Salmana Taseera. Rozprava se týkala stejně jako dnes pokusů o reformu kontroverzní legislativy o rouhačství. Tyto dvě tragické události spolu úzce souvisejí, protože oběti společně pracovaly ve prospěch národnostních menšin v Pákistánu, včetně náboženských menšin, a na obranu těch, kteří se stali obětí ideologie nesnášenlivosti, kterou šíří Tálibán.
<P>
Západní svět se bohužel může jen dívat na postupující radikalizaci postojů v zemi, kde ani ne před deseti lety Bénazír Bhuttová zavedla demokratické reformy. Pákistán se propadá do chaosu - Tálibán terorizuje zemi a stále častěji dochází k útokům jako byl ten, k němuž došlo například 8. března v Paňdžábu, kdy bylo zabito 25 lidí.
<P>
Objevují se zprávy o další osobě, kterou extrémisté odsoudili k smrti - jde o poslankyni pákistánského parlamentu, bývalou novinářku a obhájkyni práv žen, náboženských menšin a svobody projevu, Sherry Rehmanovou. To ona předložila pákistánskému parlamentu návrh změn právních předpisů o trestech za rouhačství. Budeme na příštím zasedání odsuzovat útok na ni?

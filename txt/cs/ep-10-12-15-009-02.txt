<CHAPTER ID="009-02">
2. Rozhodné právo ve věcech rozvodu a rozluky (
<SPEAKER ID="185" NAME="Tadeusz Zwiefka" LANGUAGE="PL">
Pane předsedající, před několika měsíci Evropský parlament poprvé v historii Evropské unie udělil souhlas Radě k tomu, aby zavedla postup posílené spolupráce. To je neobyčejně významný krok, který poskytuje zcela nový základ pro spolupráci mezi skupinou členských států Evropské unie v situaci, kdy není možné dosáhnout souhlasu všech 27 členských států. Jedná se o velmi důležité rozhodnutí. Dnes jsme potvrdili, že tento postup funguje dobře.
<P>
Chtěl bych upřímně poděkovat Radě zejména za její postoj, který přijala v rámci spolupráce s Evropským parlamentem. Je to příklad dokonalé interinstitucionální spolupráce. Při přípravě tohoto usnesení Parlament působil pouze jako poradní orgán. Četnost zasedání a to, že Rada začlenila všechny návrhy předložené Evropským parlamentem a odhlasované Výborem pro právní záležitosti do konečného dokumentu, je výbornou předzvěstí dobrých vyhlídek, které má postup posílené spolupráce do budoucna. Děkuji také Radě za výraznou podporu našeho návrhu na provedení rychlého přezkumu nařízení Brusel IIa, což je předpokladem pro nalezení podrobného řešení například u takových otázek, jako je zavedení pravidla forum necessitatis, které členským státům umožní zachovat si jistotu, pokud jde o fungování jejich vnitrostátního právního řádu, a zároveň dát našim občanům naději, že si v budoucnu budou moci svobodně vybrat nejen příslušnou právní úpravu, ale také soud. Chtěl bych rovněž poděkovat svým stínovým zpravodajům z Výboru pro právní záležitosti a zpravodajům z výborů, kteří poskytli stanoviska.

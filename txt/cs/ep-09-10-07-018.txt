<CHAPTER ID="018">
Jednominutové projevy k důležitým politickým otázkám
<SPEAKER ID="187" NAME="Předsedající">
Dalším bodem jsou jednominutové projevy k důležitým politickým otázkám.
<SPEAKER ID="188" NAME="Elena Băsescu" AFFILIATION="PPE">
(RO) Vítáme podepsání smlouvy o projektu Nabucco, ke kterému došlo 13. července v Ankaře. Plyn však není jediným energetickým zdrojem, který mají evropské státy k dispozici. Stejný postoj musíme zaujmout i ve věci zásobování Evropy ropou tím, že podpoříme jižní koridor.
<P>
Leží před námi projekt, který může mít stejný strategický význam jako Nabucco. Hovořím o panevropském ropovodu Konstanca - Terst. Tento ropovod bude přepravovat ropu z nalezišť v Kaspickém moři přes terminál v gruzijské Supse, dále pak přes přístav Konstanca přímo do Terstu.
<P>
Energetickou bezpečnost pro naše státy a občany můžeme zajistit pouze diverzifikací zdrojů a přepravních tras ropy a zemního plynu. To mělo Rumunsko na paměti, když začalo rozvíjet přístavní terminál v Konstanci schopný přijímat zkapalněný plyn, který bude posléze dodáván dalším spotřebitelům v Evropě.
<SPEAKER ID="189" NAME="Marc Tarabella" AFFILIATION="S&amp;D">
Pane předsedající, využiji minutu, která mi byla přidělena, k tomu, abych obrátil pozornost k pozitivním důsledkům - jak všichni v této sněmovně vědí - irského schválení ústavní smlouvy. Schválení znamená, že zejména ve výborech, jako například výbor pro zemědělství, jakož i v Parlamentu při plenárním zasedání, bude fungovat spolurozhodování. Parlament tedy bude stát na rovnocenném základu s Radou, což z pohledu demokracie samozřejmě představuje obrovský pokrok.
<P>
Rád bych tuto příležitost využil ke zdůraznění, že jelikož zdrcující většina našich irských přátel se dnes vyslovila pro ústavní smlouvu a polský prezident - podle toho, co právě prohlásil předseda našeho Parlamentu - se smlouvu rovněž chystá podepsat, jediné, co je zapotřebí, je souhlas českého prezidenta. Rád bych proto, aby se kolegové poslanci z různých politických skupin pokusili v rámci příslušných kompetencí předat svým českým protějškům poselství, že tuto smlouvu je skutečně třeba podepsat, tím spíše, že už byla schválena českým parlamentem. Zbývá jen, aby prezident připojil svůj podpis na tento dokument a tím umožnil demokratický pokrok ve své zemi, aby mohla pokročit demokracie v Evropě.
<SPEAKER ID="190" NAME="Luigi de Magistris" AFFILIATION="ALDE">
Pane předsedající, rád bych pohovořil o tragedii v Mesině - kterou tu dnes předseda Evropského parlamentu připomněl - a o desítkách jejích obětí. Objevila se tedy další zpráva o tragedii v Itálii: Italský předseda vlády dokonce prohlásil, že šlo o tragedii předvídatelnou. Možná byla předvídatelná, ale neudělalo se nic, aby se jí předešlo. Neudělalo se nic, protože v oblasti vládne beton, betonářská mafie a lesní mafie s jejími lesními požáry.
<P>
Evropský parlament by se však měl zaměřit především na to, jakým způsobem lze veřejné prostředky, včetně pomoci přidělené Evropskou unií, investovat do jiných forem regionálního rozvoje, aby se zajistilo, že stavební práce budou prováděny řádně a dojde k napravení již spáchaných závažných škod na životním prostředí. Tyto veřejné prostředky zhusta končí v kapsách zločineckých organizací, zkorumpovaných politiků a mafie.
<P>
Toto volební období se proto musí zaměřit na to, co se děje s veřejnými prostředky, které by měly sloužit k obnově přírody, k ochraně přírodních zdrojů, k vytváření ekologického hospodářského rozvoje a k tvorbě pracovních míst. Nesmí už docházet k dalším tragediím, jako byla ta v Mesině.
<SPEAKER ID="191" NAME="Ryszard Czarnecki" AFFILIATION="ECR">
Pane předsedající, rád bych promluvil v zájmu obrany polské menšiny v Litvě, která se v poslední době stala obětí diskriminace. Bolestným paradoxem zde je, že litevští Poláci, kteří v některých oblastech představují většinu občanů, byli v lepší situaci před vstupem Litvy do Evropské unie než nyní, kdy je Litva členem EU.
<P>
Samosprávě v regionu Salcininkai byla dána lhůta do 14. října na odstranění cedulí s polskými názvy ulic, což je v rozporu s evropskými normami a s Evropskou chartou místní samosprávy. V březnu 2008 byla na základě litevského zákona omezena svobodná činnost systému polských škol. V průběhu půldruhého roku došlo k uzavření čtyř škol s celkovým počtem 45 tříd, dalším 107 třídám uzavření hrozí. Jsou měněna polská příjmení, aby vypadala jako litevská. A konečně, řadě Poláků stále ještě nebyl vrácen majetek zabavený komunisty, Sovětským svazem, po roce 1939 nebo po roce 1944.
<P>
Vyzývám Evropský parlament k ochraně Poláků v Litvě v souladu s evropskými normami pro lidská práva a práva menšin.
<SPEAKER ID="192" NAME="Joăo Ferreira" AFFILIATION="GUE/NGL">
(PT) Pane předsedající, jsou činěna optimistická prohlášení ohlašující začátek konce této krize. Tato prohlášení jsou bohužel v rozporu s každodenní realitou. Tuto skutečnost dokládá situace v severním Portugalsku. Pouze v okrese Braga ukončilo v posledních týdnech činnost přinejmenším 10 podniků, po nichž zůstalo více než 300 nezaměstnaných. Mnohým dalším uzavření hrozí.
<P>
Situace je obzvláště vážná v textilním a oděvním sektoru: v sektoru, který patří v Evropské unii k nejhůře postiženým kvůli zvyšující se liberalizaci světového obchodu. Jedná se o tragickou situaci, která naléhavě vyžaduje řešení, jež nesledují politiku, která situaci zapříčinila.
<P>
Je nezbytné zavést bezpečnostní opatření, zejména v sektorech jmenovaných členskými státy, abychom dokázali udržet a podporovat pracovní příležitosti a činnost podniků, a také abychom pokročili ve vytváření - a tato otázka už byla předmětem usnesení tohoto parlamentu - programu Společenství na podporu textilního průmyslu, v němž by byly adekvátní prostředky konkrétně určeny nejvíce znevýhodněným regionům, které na tomto odvětví závisejí.
<SPEAKER ID="193" NAME="Paul Nuttall" AFFILIATION="EFD">
Pane předsedající, rád bych vaši pozornost obrátil k pokoutnému, nedemokratickému způsobu, kterým byly v Evropské unii zakázány žárovky. Původní směrnice předala vypracování prováděcích opatření Evropské komisi, což v důsledku znamenalo, že toto nařízení mohlo projít bez schválení tímto komickým shromážděním či mým skutečným parlamentem ve Westminsteru. Zákaz podvodně sešpendlila politická elita.
<P>
Lidi tímto vynechala, ale Evropská unie je koneckonců v obcházení lidí velmi dobrá. Jen se podívejme, co se dělo kolem Lisabonské smlouvy. Bohužel to bylo umožněno s přispěním britské konzervativní strany, která v britské politice představuje Jekylla a Hyda, když dojde na evropské otázky. Jednu věc prohlašují v Británii, a pak přijdou sem a ve výboru dělají naprostý opak.
<P>
Uzavřu tím, že v předvečer První světové války se britský ministr zahraničí, Sir Edward Grey, obával, že zhasnou světla v celé Evropě. Bravo, Evropská unie, protože svojí posedlostí nevědeckým kultem lidského zavinění klimatických změn naplňuješ neblahé proroctví Sira Edwarda.
<SPEAKER ID="194" NAME="Krisztina Morvai" AFFILIATION="NI">
Pane předsedající, hodně se tu dnes mluvilo o Lisabonské smlouvě a o tom, jak posiluje solidaritu mezi Evropany. Jménem obyvatel Maďarska bych vás nyní ráda k solidaritě vyzvala, protože podle spolehlivých informací od vysoce postavených příslušníků maďarské policie, kteří citlivě vnímají otázky lidských práv, maďarská policie během třetího výročí tzv. Krvavého pondělí roku 2006 (23. října) opět použije ve velkém rozsahu násilí proti maďarskému lidu během vzpomínkových demonstrací.
<P>
Ráda bych vyzvala poslance Evropského parlamentu, aby nám přišli na pomoc a onoho dne přijeli do Budapešti jako pozorovatelé dodržování lidských práv. Ráda bych, aby vás k tomu vyzvali i vaši voliči. Vyhledejte si, prosím, na internetu informace o porušování lidských práv a masových policejních brutalitách v Maďarsku a nedovolte, aby se opakovaly. Přijeďte, prosím, a uskutečněte onu solidaritu, o které se tu dnes tolikrát mluvilo.
<SPEAKER ID="195" NAME="György Schöpflin" AFFILIATION="PPE">
(HU) Rád bych se zmínil o slovenském jazykovém zákoně, který vzbudil vážné obavy hned po svém schválení. Poslední týdny ukázaly, že šlo o obavy oprávněné, protože i když nedošlo k uplatnění trestů stanovených v zákoně, bylo státním zaměstnancům přikázáno mluvit pouze slovensky. To znamená, že během pracovní doby nesmí zaměstnanci pošty, hasiči a policisté, jejichž mateřštinou je maďarština, užívat svůj vlastní jazyk.
<P>
Pokud tedy promluvím na policistu na Slovensku maďarsky, je mi povinen odpovědět slovensky, i když je jeho mateřštinou maďarština, a to bez ohledu na to, že já jeho odpovědi nebudu rozumět. Shodou okolností to samé platí i pro případ, že se pokusím mluvit anglicky. Rád bych slovenskému pohostinství navrhl nový reklamní slogan: Máme rádi zahraniční turisty na Slovensku, samozřejmě pokud se nejdřív naučí slovensky, než vstoupí do naší země. Vítejte v Absurdistánu!
<SPEAKER ID="196" NAME="Monika Flašíková Beňová" AFFILIATION="S&amp;D">
Předpokládala jsem, či očekávám, více podobných útoků na Slovenskou republiku, protože institut jednominutových příspěvků je jako stvořený pro to, aby kolegové z Maďarska, respektivě kolegové maďarské národnosti, útočili právě na Slovenskou republiku.
<P>
Musím říci, že mne to velmi mrzí, protože od Evropského parlamentu očekávám, že bude skutečně řešit ty problémy, které Evropská unie má. My jsme několikrát podávali přátelskou ruku, i kolegům zde v plénu Evropského parlamentu, ať už byli z Fideszu nebo kterékoli jiné strany, a chtěli jsme spolu s nimi diskutovat o nevyřešených otázkách a problémech. Učinili jsme tak i v případě jazykového zákona a musím říci, že je mi velmi líto, pane předsedající, že ani jeden z kolegů z Maďarska nebo maďarské národnosti na tuto naši nabídku nereagoval, a dokonce moji kolegové ze SMK (což je strana ze Slovenské republiky) z takového setkání odešli, když jsme o tom chtěli diskutovat.
<P>
Poslala jsem rovněž odkaz na stránku Národní rady Slovenské republiky, kde je možné si přečíst plné znění tohoto zákona, a tento zákon v žádném případě neohrožuje práva národnostních menšin na používání vlastního jazyka.
<SPEAKER ID="197" NAME="Ramon Tremosa I Balcells" AFFILIATION="ALDE">
Pane předsedající, španělská vláda rozhodla, že vysokorychlostní trať z Barcelony do Perpignanu povede právě pod katedrálou Sagrada Família, čímž ohrozí památku, která byla v roce 1984 zapsána na seznam světového dědictví UNESCO a kterou v loňském roce navštívily tři milióny turistů. Stavba nového tunelu v těsné blízkosti základů katedrály Sagrada Família může způsobit nenapravitelné poškození této budovy.
<P>
Španělská vláda tvrdí, že nehrozí žádné problémy, ale v letošním roce stroje razící stroje nové linky metra v Barceloně zaznamenaly řadu incidentů v podobných půdních podmínkách. Jeden razící stroj zůstal několik měsíců zaseknutý poblíž řeky Llobregat, aniž by kdokoli věděl, jak situaci vyřešit. Chci ohlásit nebezpečí zhroucení katedrály evropským institucím. Zachovánízachování tohoto evropského mistrovského díla je v obecném zájmu, prozkoumejte, prosím, tuto záležitost, zastavte postup prací španělské vlády a změňte trasu tunelu.
<SPEAKER ID="198" NAME="Oldřich Vlasák" AFFILIATION="ECR">
(CS) Vážený pane předsedo, dámy a pánové, dovolte mi, abych upozornil na problém zdržování v přizvání Autonomní odborové organizace strojvůdců Evropy (ALE) do Výboru pro sociální dialog na úseku železnice. Již od roku 2005 tento orgán sdružuje více než 100 000 členů 16 evropských členských organizací strojvůdců a usiluje o to, aby byl uznán jako plnohodnotný sociální partner na úseku sociálního dialogu na železnici. Přes dlouhá vyjednávání s Evropskou federací zaměstnanců dopravy, která dnes v tomto výboru jako jediná zastupuje zájmy zaměstnanců, se dosud nepodařilo najít kompromis, který by ALE zajistil možnost přímo hájit zájmy svých členů. Tuto situaci považuji za velmi nešťastnou. Sociální dialog, tak jak byl Evropským parlamentem schválen, by totiž podle mého názoru měl umožňovat pluralismus. Jsem přesvědčen, že žádná organizace, byť zastupuje 80 % zaměstnanců v sektoru evropských železnic, nemá právo na monopol a vyzývám proto všechny zúčastněné včetně Evropské komise k odblokování dalších jednání.
<SPEAKER ID="199" NAME="Georgios Toussas  " AFFILIATION="GUE/NGL">
písemně. - (EL) Pane předsedající, směrnice Evropské unie a zákony členských států o osmihodinové pracovní době a reakční restrukturalizace obecně vytvářejí středověké pracovní podmínky a vyvolávají hněv a protesty dělníků. Evropská komise je denně zavalena protesty rozzuřených zemědělců a pobouřených dělníků.
<P>
Například pracovní doba pro palubní průvodčí a piloty letadel, tak jak je stanovena nařízením (ES) č. 1899/2006, přesahuje 14 hodin denně, čímž dochází k ohrožení životů zaměstnanců a cestujících, jak bylo dokázáno četnými vědeckými studiemi.
<P>
Evropská unie odmítá tyto vědecké studie brát na vědomí, protože poslušně plní rozkazy monopolních obchodních skupin, které odmítají obětovat byť jediné euro svých zisků v zájmu zdraví zaměstnanců a bezpečnosti leteckého provozu.
<P>
Vyzýváme ke zkrácení pracovní doby pilotů a palubních průvodčí a ke splnění oprávněných požadavků zaměstnanců. Navíc má Evropská komise závazky vůči Evropskému parlamentu a vůči pracujícím.
<SPEAKER ID="200" NAME="Martin Ehrenhauser" AFFILIATION="NI">
Pane předsedající, celý ratifikační proces reformní Lisabonské smlouvy byl tragedií pro demokracii i pro Evropskou unii. Snad mi jako novému, mladému poslanci Evropského parlamentu dovolíte říci, že prostřednictvím referenda pro všechny občany Evropské unie jsme měli historickou příležitost propojit velmi elitářský, kancelářský projekt Evropské unie s evropskými obyvateli. Měli jste příležitost využít referend, abyste vdechli život a ducha do trosky citů, kterou Evropská unie je. Vy jste však tuto příležitost nevyužili. Naopak, prostě jste odmítli přímější demokracii, odmítli jste zapojení občanů.
<P>
Mohu k tomu jen říci, že tohle pro mne není demokracie. Demokracie vyžaduje oddělení pravomocí a jasnou hranici mezi opozicí a vládou. Za tím stojíme a za to bojujeme.
<SPEAKER ID="201" NAME="László Tőkés" AFFILIATION="PPE">
(HU) Pane předsedající, dovolte mi zahájit tím, že prohlásím, že to, co tu řekla paní Beňová, není pravda. Pětice mladých Maďarů strávila již pět let v srbském vězení po opilecké rvačce v městě Temerin na jihu země. Byly jim uděleny rozsudky v rozmezí od 10 do 15 let. Celková výše trestu dosáhla 61 let a jejich případ byl využit nacionalisty k předvolební propagandě. Tak přísné tresty nebyly uděleny ani těm, kdo spáchali válečné zločiny během balkánské války. Ve stejném období bylo v Srbsku zbito přibližně 300 Maďarů bez jakýchkoli právních následků. To je poměr 300 ku 1.
<P>
Evropský parlament vyslal v lednu 2005 do Srbska delegaci ke zjištění skutečností. Od té doby však stále čekáme, až podvýbor pro lidská práva prodiskutuje zprávu o vyšetřování brutálního bití Maďarů. Vyzývám Parlament a předsedu Jerzyho Buzka, aby zajistili propuštění dotyčných mladíků z Temerina. Evropská unie musí jako podmínku pro přistoupení Srbska stanovit, že jeho soudní systém má pracovat bez diskriminace a že namísto udělování zastrašujících, verdiktů na základě předsudků by měl dopadnout skutečné ničemy, srbské válečné zločince.
<SPEAKER ID="202" NAME="Zigmantas Balčytis" AFFILIATION="S&amp;D">
Pane předsedající, moje vlast Litva je v mnoha ohledech podobná Irsku a irské schválení Lisabonské smlouvy jasně ukázalo touhu všech našich občanů po silnější, efektivnější Evropě. Jasně se ukázalo, že v krizových dobách nejsme schopni jednat samostatně a zajistit našim obyvatelům prosperitu.
<P>
Více než kdy dřív musí Společenství promlouvat společným hlasem a základ pro to představuje solidarita mezi členskými státy. Evropa prochází těžkým obdobím a reformy navrhované Lisabonskou smlouvou jí dodají hnací sílu pro vytvoření účinnější institucionální struktury, což bezpochyby povede k systémovější politice v mnoha oblastech. Jde skutečně o obrovský úspěch Evropy a každého z nás.
<P>
Ještě jednou blahopřeji obyvatelům Irska k jejich odhodlání žít v lepší, prosperující Unii.
<SPEAKER ID="203" NAME="Frédérique Ries" AFFILIATION="ALDE">
Pane předsedající, v pondělí - a to neunikne ničí pozornosti - producenti mléka ze všech koutů Evropy znovu demonstrovali v Bruselu, aby vyjádřili, vyslovili svoje zoufalství a tíseň způsobené propadem cen mléka, který jim zabraňuje pokračovat v jejich práci. Jde o víc, v sázce je jejich budoucnost.
<P>
Volání po nových regulačních opatřeních podporuje valná většina členských států, mlékařská G20, jak ji od nynějška budeme nazývat. Domnívám se, že dnes více než kdy jindy je čas učinit rozhodnutí, rozhodně na příštím zasedání - tentokrát formálním - Rady ministrů zemědělství, které se bude konat 19. října v Lucembursku. Jde o velice naléhavou záležitost. Krize takového rozsahu se nesmí stát předmětem zadané studie, jak se stalo před dvěma dny.
<P>
Chtěl bych velmi stručně položit dvě otázky předsedovi Buzkovi, doufám, že mu je předáte. Pokud vím, tak se dnes ráno setkal s Cecilií Malmströmovou, švédskou ministryní pro evropské záležitosti, a já bych rád věděl, zda mu potvrdila odhodlání předsednictví nalézt rychlé řešení krize v souladu s usnesením, o kterém jsme hlasovali na minulém částečném zasedání ve Štrasburku.
<P>
A nakonec se dostávám k této skupině na vysoké úrovni, think tanku, který byl spuštěn předevčírem. Předtím a od okamžiku, kdy Lisabonská smlouva vstoupí v platnost, víme, že Parlament se stane spolurozhodovatelem, spoluzákonodárcem. Domnívám se, že by dávalo smysl, abychom se zapojili do práce této skupiny na vysoké úrovni.
<SPEAKER ID="204" NAME="Laima Liucija Andrikien" AFFILIATION="PPE">
(LT) V srpnu byl Marijus Ivanilovas, pětatřicetiletý Litevec, ředitel novinového vydavatelství deníku Respublika, tedy osoba s trvalým zaměstnáním a příjmem, zadržen v Bělorusku nedaleko Minsku a je už dva měsíce zadržován ve věznici v běloruském městě Žodino, bez soudního procesu a aniž byla prokázána jeho vina. Před několika dny byla vazba pana Ivanilovase prodloužena, protože v průběhu dvou měsíců nebyly orgány režimu schopny najít jakýkoli důkaz viny. Je rovněž důležité zdůraznit, že pan Ivanilovas trpí od dětství průduškovým astmatem. Podle toho, co se dověděli jeho rodiče, je zadržován v celé, kde je 26 vězňů, ale pouze 6 postelí, a ve které se neustále kouří. Marijus má astmatické záchvaty, ale není mu umožněno užívat své léky, nesmí se setkat ani se svými nejbližšími, dokonce ani s litevským konzulem. Pane předsedající, toto se děje v zemi v našem sousedství. Takto se zachází s občanem členského státu EU - Litvy. Vyzývám vás, abyste podnikli opatření, která jsou ve vaší moci, pro zajištění okamžitého propuštění Marijuse Ivanilovase, neboť neexistuje žádný důkaz jeho viny a obvinění je nepodložené. Panu Ivanilovasi musí být umožněn návrat do Litvy. Potřebuje okamžitou lékařskou pomoc.
<SPEAKER ID="205" NAME="Daciana Octavia Sârbu" AFFILIATION="S&amp;D">
(RO) Loňského prosince učinila Evropská unie historický závazek snížit emise uhlíku, čímž potvrdila své vůdčí postavení v boji proti změnám klimatu.
<P>
Můžeme být hrdi na úlohu, kterou Evropský parlament hrál v přijímání legislativy, která neobsahuje pouze opatření pro snížení úrovně znečištění, ale rovněž konkrétní opatření, která nám umožňují tyto závazky splnit, což bude mít vliv na vzrůst globální teploty.
<P>
Během vyjednávání v Kodani letos v prosinci musíme dosáhnout pevných závazků v oblasti snižování emisí a úrovně finanční podpory poskytované rozvojovým zemím, aby mohly snížit dopad klimatických změn a připravit se na ně. Legislativa v oblasti klimatických změn však nemůže být ve Spojených státech schválena před kodaňskou konferencí, přestože se Obamova vláda bude snažit vést tato jednání, avšak bez jasného mandátu.
<P>
Společný postoj Evropské unie nesmí být promarněn. Je nutné, abychom promlouvali jednotným hlasem a přesvědčili ostatní státy, aby nás ve věci snižování emisí následovali.
<SPEAKER ID="206" NAME="Sergej Kozlík" AFFILIATION="ALDE). - (SK">
Maďarská reprezentace zavádí evropské veřejné mínění mnohými nepravdami. Tvrdí například, že občané mohou být pokutováni za užívání menšinového jazyka, že lékaři maďarské národnosti budou moci vykonávat praxi pouze v oficiální slovenštině, že bohoslužby se budou smět konat také pouze v úředním jazyce.
<P>
Právě jsme od maďarského kolegy vyslechli nesmysl o policistovi, který turistovi nemůže odpovědět maďarsky nebo anglicky. Nic z toho není pravda. Novela zákona naopak rozšiřuje možnosti používání jazyků národnostních menšin v porovnání s předešlým stavem. Novela nezasahuje do soukromé komunikace občanů a neumožňuje pokutování jednotlivců. Soulad novely zákona s mezinárodními normami potvrdily evropské autority v oblasti menšin - vysoký komisař OBSE Knut Vollebæk a komisař EU Leonard Orban. Podle mého názoru se maďarská komunita tímto případem snaží zakrýt rostoucí extremismus a vraždy Rómů v Maďarsku.
<SPEAKER ID="207" NAME="Joanna Senyszyn" AFFILIATION="S&amp;D">
(PL) Pane předsedající, s politováním vás musím informovat, že v Polsku dochází k porušování práv lidí, kteří vystoupí z katolické církve. V rozporu s vůlí renegátů nejsou jejich osobní údaje odstraněny z farních registrů. Naopak, jsou dále využívány. Takové jsou instrukce týkající se ochrany osobních údajů, které v Polsku má katolická církev. Instrukce, o které konkrétně hovoříme, není založena na převládajícím aktu o ochraně osobních údajů, ale - poslouchejte pozorně - na ustanoveních Kodexu kanonického práva.
<P>
Jak je možné, že v Polsku, které tvrdí, že je právním státem, má kanonické právo přednost před zákonem schváleným vnitrostátním parlamentem? Proč by se práva občanů, kteří nejsou katolíci, měla řídit kanonickým právem? Jak je možné, že generální inspektor pro ochranu osobních údajů nemá pravomoci provést inspekci církevních archívů? Existuje jediné vysvětlení: Polsko je církevní stát. Evropský parlament by na tuto skutečnost měl zareagovat.
<SPEAKER ID="208" NAME="Cristian Silviu Buşoi" AFFILIATION="ALDE">
(RO) Téma mého dnešního příspěvku souvisí s nejdůležitější událostí, ke které v poslední době došlo v Evropské unii, konkrétně s úspěšným výsledkem irského referenda, kterým byla ratifikována Lisabonská smlouva.
<P>
Sdílím rovněž pocity kolegů poslanců, kteří už dnes měli příležitost blahopřát obyvatelům Irska k vyslání tohoto jasného signálu o svém rozhodnutí pokračovat v procesu evropské integrace na politické úrovni. Nepodlehli populistickým prohlášením, která odvracela pozornost k některým negativním následkům, protože Lisabonská smlouva zcela zjevně umožní účinnější a demokratičtější činnost evropských institucí.
<P>
Domnívám se rovněž, že je povinností českého prezidenta respektovat závazky učiněné během vyjednávání o Smlouvě a nebránit neopodstatněně jejímu provádění. Potřebujeme Lisabonskou smlouvu pro uzavření institucionální kapitoly v rozvoji EU, alespoň na určitou dobu, abychom se mohli více věnovat politice EU. Poslední dva zbývající státy, Polsko a Česká republika, musí Lisabonskou smlouvu ratifikovat co nejdříve, aby bylo možno provést jmenování do nových pozic vytvořených Smlouvou ať už na úrovni Komise či Rady.
<SPEAKER ID="209" NAME="Edit Bauer" AFFILIATION="PPE">
Během posledního parlamentního zasedání se hodně hovořilo o slovenském jazykovém zákoně a dnes je tomu stejně. Nejde o náhodu. Tento zákon omezuje rozsah, v kterém menšiny mohou užívat svůj vlastní jazyk, navzdory různým prohlášením, která byla učiněna, přestože je pravda, že menšinové jazyky lze užívat i ve velmi malé oblasti veřejného života. Není však pravda, že se vyhýbáme diskuzi o této záležitosti, protože pokud se někdo snaží dosáhnout dohody v této záležitosti během pěti minut v přítomnosti deseti novinářů, pak pravděpodobně neuspěje. Ráda bych obrátila pozornost ke skutečnosti, že tento zákon byl vypracován špatně a se špatnými úmysly, čímž vytváří novou právní nejistotu, neboť v průběhu dvou dnů poskytlo slovenské ministerstvo kultury tři rozdílná vysvětlení některých článků zákona.
<P>
To v lidech vzbudilo strach. Víme už o několika případech, kdy zaměstnavatelé nařizují zaměstnancům, aby mluvili slovensky. Je mi velmi líto, že je zapotřebí o této záležitosti hovořit v této sněmovně. Doufám, že nám Lisabonská smlouva poskytne možnost řádně řešit záležitosti lidských práv a práv menšin.
<SPEAKER ID="210" NAME="Josefa Andrés Barea" AFFILIATION="S&amp;D">
Pane předsedající, pirátství je problém, který leží na srdci tomuto Parlamentu, členským státům a přirozeně Španělsku, protože v současnosti máme španělské rybářské plavidlo, které bylo se svou posádkou 36 lidí přepadeno v Indickém oceánu.
<P>
Především bych chtěla vyjádřit své sympatie členům posádky a jejich rodinám a přirozeně také podpořit španělskou vládu v úsilí o jejich urychlené propuštění.
<P>
Nehovoříme zde však o problému, který se týká výhradně španělských lodí lovících tuňáka, jde o záležitost, která se dotýká tří zemí - Francie, Itálie a Španělska - které loví v mezinárodních vodách vně somálské výlučné oblasti. Pro to bude zapotřebí mezinárodní reakce a společných preventivních opatření a postupů řešení na evropské úrovni. To znamená více prostředků pro zdokonalenou operaci Atlanta, která už existuje a která dosáhla úspěchu, co se týká snížení počtu obsazených plavidel v roce 2009 v porovnání s rokem 2008.
<P>
Na závěr bych se chtěla zmínit o podpoře, kterou bychom měli vyjádřit mezinárodnímu summitu o pirátství v Somálsku, protože musíme zlepšit mezinárodní vztahy, abychom mohli vyřešit tyto problémy v terénu, a musíme zlepšit mezinárodní dialog.
<SPEAKER ID="211" NAME="Chris Davies" AFFILIATION="ALDE">
Pane předsedající, mnozí zde ve sněmovně dnes blahopřáli obyvatelům Irska k jejich zdravému rozumu, díky kterému odmítli výzvy Nigela Farage a britské strany United Kingdom Independence Party a z velké části hlasovali pro schválení Lisabonské smlouvy.
<P>
Poslanci by snad také měli vyjádřit soustrast obyvatelům Velké Británie, protože my musíme pana Farage snášet každodenně. Pan Farage nazývá dvoutřetinovou většinu v Irsku "vítězstvím rváčů". Obávám se, že jeho slova jsou až příliš typická pro muže, který využívá polopravd, klamu a někdy i naprostých lží o Evropské unii. Novináři jeho výroky často nijak nezpochybňují.
<P>
Nadsázka se však může obrátit v nesmyslnost. Nyní pan Farage srovnává irskou kampaň s brutalitou během posledních voleb v Zimbabwe. Popisuje Lisabonskou smlouvu, která poskytuje každému členskému státu možnost vystoupit z Unie, jako konec nezávislosti. Měli bychom však mít soucit. V Parlamentu je lékařská služba. Pane předsedající, nechcete požádat pány v bílých pláštích, aby našemu kolegovi poskytli své služby? Nesmysly o Evropě z jeho rtů asi budou plynout dál, ale alespoň budeme mít jistotu, že kvůli nim nezalkne.
<SPEAKER ID="212" NAME="Czesław Adam Siekierski" AFFILIATION="PPE">
(PL) Rád bych se zde na půdě Evropského parlamentu vyjádřil k výroku, který pronesli polští a němečtí biskupové při příležitosti 70. výročí vypuknutí 2. světové války. V tento zvláštní okamžik, kdy se myšlenky mnoha lidí vrací k těmto traumatickým událostem, bylo zdůrazněno, že bychom měli věnovat zvláštní péči mladé generaci, aby mladí lidé měli možnost dozvědět se o historii úplnou pravdu a aby na této pravdě mohli vybudovat společnou budoucnost.
<P>
Nelze nevzpomenout první dopis polských biskupů německým biskupům z roku 1965, který vyzýval k usmíření a vybudování partnerských vztahů mezi našimi zeměmi.
<P>
Dnes, stejně jako tehdy, nám leží na srdci vzájemná důvěra a přátelské vztahy mezi našimi národy. Přestože se nacházíme na této společné cestě k usmíření, žijeme dnes v jiném světě. Vytvořme spolu společnou Evropu, Evropu spolupráce a přátelství, Evropu hodnot založených na křesťanských základech, hodnot, které byly rovněž základem pro vytváření Evropy ze strany zakladatelů Evropského společenství. V zájmu naši společné budoucnosti bychom proto měli věnovat pozornost varováním a doporučením, která jsou obsažena ve společném prohlášení polských a německých biskupů.
<SPEAKER ID="213" NAME="Csaba Sándor Tabajdi" AFFILIATION="S&amp;D">
(HU) Dámy a pánové, dnes už se tu toho řeklo hodně o otázkách menšin. Rád bych vám poskytl pozitivní příklad z této oblasti. Srbsko přijalo zákon o kulturní autonomii, který je v Evropě vyjímečný a který je pozitivem nejen pro Evropskou unii, ale i pro celou Evropu.
<P>
Podle tohoto zákona může 13 menšin, včetně Slováků, Rumunů, Maďarů a dalších národů, přímo volit své národní rady. Tyto národní rady jsou financovány z rozpočtu a mohou v rámci kulturní autonomie řídit příslušné instituce. Další poučení, které si lze vzít, je skutečnost, že do vypracovávání tohoto zákona byly menšiny zapojeny. Srbsko proto může jít příkladem řadě států Evropské unie, jako je Francie, Slovensko a další, v tom, jak zákonem zajistit práva menšin. Srbsko tím rovněž učinilo významný krok na cestě k evropské integraci.
<SPEAKER ID="214" NAME="Iuliu Winkler" AFFILIATION="PPE">
Pane předsedající, jako maďarský poslanec Evropského parlamentu pocházející z Rumunska nebudu dnes hovořit o slovenštině, i když se obávám, že bych k tomu měl dobrý důvod. Namísto toho chci dnes promluvit o rozhodnutí ustanovit zvláštní výbor pro hospodářskou krizi.
<P>
Toto rozhodnutí dokládá zodpovědnost našeho parlamentu ve věci té největší výzvy, které Evropa v současnosti čelí. Zvláštní výbor potvrdí pozici Evropské unie v oblasti globálního finančního řízení, ale bude rovněž komunikovat s členskými státy, aby dosáhl co nejlepšího provádění opatření Společenství, která usilují o dosažení udržitelného hospodářského rozvoje.
<P>
Je nezbytné, aby nové členské státy ve střední a východní části Evropy obdržely pomoc nezbytnou pro hospodářskou obnovu. Koordinace úsilí o tuto obnovu by měla být účinnější a zlepšení koordinace není pouze zodpovědností vlád, ale i zodpovědností Bruselu.
<P>
Čelíme nanejvýš složitým hospodářským vyhlídkám, jež doprovází hrozba vypuknutí vážných společenských nepokojů. Právě proto musí Evropská unie na zhoršující se situaci v regionu reagovat co nejúčinněji a tato sněmovna se v této záležitosti musí ujmout vedení.
<SPEAKER ID="215" NAME="Izaskun Bilbao Barandica" AFFILIATION="ALDE">
(ES) Pane předsedající, před několika dny bylo uneseno 36 lidí, když pod záštitou smlouvy schválené Evropskou komisí lovili ve vodách Indického oceánu.
<P>
15. září jsem odsoudil nebezpečnou situaci, jakož i bezmocnost a bezbrannost těchto pracujících. Navrhl jsem určitá konkrétní opatření, ale nic se nestalo.
<P>
Bohužel jsme se nyní ocitli v situaci, kdy hovoříme o lidech, kteří byli uneseni a zadrženi piráty.
<P>
Žádám proto Evropskou komisi, aby projevila svoji sílu a doporučila členským států umístění vojáků na paluby rybářských plavidel, a žádám ji, aby toto doporučení adresovala španělské vládě, protože je to opatření účinné. Francie tento krok podnikla a výsledky jsou vidět.
<P>
Parlament ve svém usnesení připustil, že rybářský sektor je bezbranný, protože za prioritu se považuje obchodní loďstvo. V předvečer přepadení to uznal i úředník Evropské komise, a proto žádáme, aby se tato ochrana rozšířila i na rybářská plavidla.
<P>
Vyzývám rovněž pana předsedu, aby vyjádřil naše sympatie a podporu uneseným a jejich rodinám a aby po propuštění pozval kapitána plavidla sem do Parlamentu.
<SPEAKER ID="216" NAME="Ádám Kósa" AFFILIATION="PPE">
(HU) Hodně se tu už hovořilo o menšinách. Rád bych obrátil vaši pozornost k 50 miliónům postižených osob, které žijí v Evropské unii. Považuji je za největší menšinu. Finanční krize je postihuje nejtvrději. Chtěl bych zdůraznit, že tito lidé vždy ztrácejí práci jako první, postihuje je snížení příjmů, mají velmi málo příležitostí získat jiné živobytí, jejich životní úroveň se snižuje, o snižující se podpoře poskytované organizacím, které je zastupují, ani nemluvě.
<P>
Největším poučením ze současné krize je to, že se vyplatí investovat do lidí, a to i na individuální bázi, dokonce i namísto jiných druhů investic. Ti, kdo přijímají politická a hospodářská rozhodnutí, mají povinnost pamatovat na postižené. Žádám vás, abyste pro ně udělali vše, co můžete, aby se jim dostalo spravedlivějšího zacházení. Zdůrazňuji tuto záležitost proto, že 50 miliónů lidí může mít v Evropské unii značný vliv a je v našem zájmu zajistit rovné příležitosti pro celou společnost.
<SPEAKER ID="217" NAME="Nessa Childers" AFFILIATION="S&amp;D">
Pane předsedající, samozřejmě mne těší, že v mé vlasti byla schválena Lisabonská smlouva. Dnešní odpoledne však ukázalo, že diskuze o reformní smlouvě se pohybovala mezi realitou a odváděním pozornosti a my nyní nesmíme zůstat v nečinnosti. Skutečností je, že v uplynulých desetiletích se svět od základů změnil a jeho mnohem větší část nám konkuruje na světovém trhu.
<P>
Jednoduše řečeno, Evropa musí postupovat mnohem systematičtěji, pokud má prosperovat. Smlouva nyní zavazuje evropské instituce k větší demokratičnosti a k větší vnímavosti vůči jednotlivým Evropanům. Trvá na tom Charta základních práv. Nemůžeme si dovolit luxusjednat pouze v zájmu našich vlastních národů, musíme posílit Unii, kterou všichni reprezentujeme. Musíme pokračovat v tom, co jsme dělali při referendu, komunikovat o tom, kdo a co jsme.
<SPEAKER ID="218" NAME="Iosif Matula" AFFILIATION="PPE">
(RO) Během současné hospodářské krize jsou evropské fondy pro méně rozvinuté regiony členských států klíčovým nástrojem z hlediska plnění cílů konvergence.
<P>
Mezi obdobím stanovení těchto cílů a vlastním čerpáním fondů ze strany příjemců stojí dlouhý a ne zrovna jednoduchý proces, který ztěžuje i řada byrokratických nařízení EU. V dobách, kdy poslanci Evropského parlamentu poukazují na dopady hospodářské krize a přijímají opatření pro urychlení celého procesu a zjednodušení pravidel pro přístup k těmto fondům, členské státy z těchto opatření mohou těžit jen velmi pomalu a jen v částečné míře.
<P>
V této souvislosti chci zmínit konkrétní případ z Rumunska. Projekty financované Evropským sociálním fondem zaměřené na zlepšení podmínek dělníků a zvýšení počtu zaměstnanců v určitých podnicích se stále potýkají s potížemi během provádění.
<P>
Chci vyzvat k urychlenému přijetí opatření zaměřených na zjednodušení procedur přístupu k fondům, aby byla usnadněna tvorba pracovních míst v evropských regionech.
<SPEAKER ID="219" NAME="Alan Kelly" AFFILIATION="S&amp;D">
Pane předsedající, s největší naléhavostí vyzývám Parlament, aby dohlédl na co nejrychlejší přidělení 14,8 miliónů EUR, které byly slíbeny dělníkům v středozápadním Irsku v oblastech jako Limerick, Kerry a Tipperary, kteří pracovali pro firmu Dell Computers a její subdodavatele. Tyto prostředky předseda Komise při nedávné návštěvě Limericku přislíbil přidělit z Evropského fondu pro přizpůsobení se globalizaci. Tento slib je třeba dodržet, a ať už jsou záležitosti kolem protokolu a správy tohoto fondu jakékoli, je třeba je bez prodlení vyřešit. Parlament by neměl tyto peníze zdržovat, neboť mohou regionu poskytnout tolik potřebný hospodářský stimul. Odhadovalo se, že Dell a jeho dodavatelé zaměstnávali každého pátého člověka ve středozápadním Irsku, tato oblast tedy byla zasažena velmi tvrdě.
<P>
Proto vyzývám Komisi, aby přezkoumala pravidla týkající se poskytování státní podpory. Ta byla vypracována v roce 2006 před tím, než ztráta Dellu a ostatních průmyslových odvětví způsobila takový šok. Vyzývám Komisi, aby v přezkoumání pravidel o poskytování státní podpory v příštím roce středozápadní Irsko zařadila mezi oblasti s vážnou nezaměstnaností, aby se mohlo ucházet o tolik potřebné finanční zdroje EU.
<SPEAKER ID="220" NAME="Csaba Sógor" AFFILIATION="PPE">
(HU) Pane předsedající, úlohou Evropského parlamentu - cituji jeho předsedu - je zprostředkovat jednání mezi znesvářenými stranami a zeměmi, pokud je to zapotřebí. Parlament by se neměl pouze podílet na hašení požárů, ale měl by přispět i k jejich prevenci.
<P>
Parlament by měl například schválit rámcový zákon o menšinách, který by zaručoval jejich práva. Menšiny mají právo se cítit bezpečně. Podobný rámcový zákon zabezpečí, že menšiny nebudou vydány napospas libovůli vlád, extremistických organizací a skutkům, jako je slovenský jazykový zákon, který menšiny trestá za užívání jejich mateřského jazyka. Je nepřijatelné, aby v rámci Evropské unie byly zakazovány menšinové organizace, přemalovávány dvojjazyčné místní názvy a aby extremistické organizace pořádaly provokativní demonstrace namířené proti menšinám.
<P>
Úlohou Evropského parlamentu je i zavádění legislativy, která chrání lidská práva, zabraňuje diskriminaci a zajišťuje, že menšiny mohou žít jako plnoprávné lidské bytosti v zemi, odkud pocházejí.
<SPEAKER ID="221" NAME="Ricardo Cortés Lastra" AFFILIATION="S&amp;D">
(ES) Pane předsedající, tváří v tvář únosu španělského rybářského plavidla Alakrana piráty v Indickém oceánu chci poukázat na pevné odhodlání španělské vlády osvobodit s podporou Evropské unie 36 členů posádky - mezi nimi 16 Španělů - dopravit je bezpečně a bez úhony domů a předat únosce spravedlnosti.
<P>
Díky evropské operaci Atalanta, která byla z iniciativy Francie a Španělska zahájena v prosinci 2008 a k níž se připojily další státy Evropské unie, disponujeme nyní v oblasti značnými silami. Rozšíření ochranné oblasti však nedosahuje do míst, kde loví rybáři, a právě proto jsme provozovatele lodí vyzvali, aby neopouštěli bezpečnou oblast, a naléháme na Evropskou unii a její členské státy, aby umožnily rozšíření oblasti působnosti Atalanty dále na jih a poskytly více prostředků, které by zabezpečily volný pohyb 20 000 plavidel po oceánu, jehož rozloha je třikrát větší než rozloha Středozemního moře.
<P>
Přestože rozmístění sil umožnilo přístup obchodním lodím přivážejícím 227 000 tun v rámci Potravinového programu OSN pro Somálsko, musíme nyní vyvinout úsilí k zabezpečení činnosti desítek evropských rybářských lodí působících v této oblasti.
<P>
Na závěr vyzýváme členské státy, aby zmobilizovaly své výzvědné a zpravodajské služby a vypátraly a zatkly prostředníky působící na evropské půdě, kteří pirátům poskytují tipy a jsou placeni podle počtu unesených.
<SPEAKER ID="222" NAME="Seán Kelly" AFFILIATION="PPE">
Pane předsedající, v uplynulých dvou hodinách a několika posledních týdnech se v Irsku hodně mluvilo o nedostatku komunikace a o potřebě přiblížit Evropu lidem.
<P>
Měl bych jeden návrh: domnívám se, že bychom o tom v budoucnosti měli hovořit zde v Parlamentu, zejména abychom získali názory poslanců Evropského parlamentu ohledně možného zapojení Komise a samotných poslanců v této oblasti, protože vlády členských států v minulosti prokázaly svou neochotu uznat zásluhy Evropské unie, a následkem toho si lidé tyto zásluhy neuvědomují.
<P>
S většími pravomocemi a většími možnostmi bychom nyní měli využít příležitosti diskutovat o této otázce zde v Parlamentu a přijít se způsoby a návrhy, jak tento komunikační deficit odstranit a Evropu přiblížit lidem. Toto úsilí by rozhodně stálo za to.
<SPEAKER ID="223" NAME="Silvia-Adriana Ţicău" AFFILIATION="S&amp;D">
(RO) V červnu 2009 vyzvala Evropská rada Evropskou komisi, aby do konce roku vypracovala a předložila strategii pro Podunají.
<P>
Evropská komise a členské státy by měly přijmout společnou evropskou strategii, která bude kombinovat existující podunajské iniciativy a zvýší význam této řeky tím, že ji začlení do politiky Evropské unie. Strategie pro oblast Podunají by se měla zaměřit na společné cíle a projekty v oblastech dopravy, energetiky, ochrany životního prostředí a kulturní spolupráce.
<P>
Loni zorganizoval Výbor pro dopravu a cestovní ruch Evropského parlamentu delegaci do oblasti Podunají, aby prozkoumala a zviditelnila potenciál, který tato řeka jako součást politiky EU nabízí. Jedním z hlavních závěrů této delegace bylo vytvoření meziskupiny pro podporu řeky Dunaje v Evropském parlamentu. Vytvoření této meziskupiny napomáhá Evropskému parlamentu potvrdit jeho odhodlání podílet se a rovněž aktivně podporovat jak vypracování strategie pro oblast Podunají, tak její uskutečňování.
<SPEAKER ID="224" NAME="Teresa Riera Madurell" AFFILIATION="S&amp;D">
(ES) Pane předsedající, ráda bych tuto sněmovnu upozornila na skutečnost, že 27. září byl třináctý Den světového cestovního ruchu, který se konal pod heslem 'Cestovní ruch - oslava rozmanitosti' v době, kdy všichni doufáme, že rychle vstoupí v platnost Lisabonská smlouva, která cestovní ruch zahrnuje jako novou oblast činnosti Evropské unie.
<P>
Jednou z výzev stojících před tímto odvětvím je rozšíření škály turistických zážitků, které můžeme nabídnout celému světu bez rozdílu.
<P>
Jak bylo poukázáno v Montrealském prohlášení, celosvětová dostupnost volnočasové turistiky nezbytně znamená, že musíme zápolit s nerovností a vyřazením kulturně odlišných osob, lidí s omezenými prostředky či schopnostmi, či těch žijících v rozvojových zemích.
<P>
Parlament tuto ambici převedl do pilotního projektu sociální turistiky, který Komise letos rozvine. Dalším důvodem pro tyto kroky je skutečnost, že sociální turistika pomáhá zlepšit zaměstnanost tím, že potlačuje sezónní výkyvy - jeden z největších problémů odvětví - a vytváří větší vyrovnanost, více pracovních příležitostí a pracovní příležitosti, které trvají po delší dobu.
<P>
Dámy a pánové, to je náš cíl.
<SPEAKER ID="225" NAME="María Paloma Muñiz De Urquiza" AFFILIATION="S&amp;D">
Pane předsedající, jen před několika hodinami byl v v afghánském Heratu zabit Cristo Ancor Cabello Byl to španělský voják, který patřil k mezinárodním bezpečnostním a asistenčním silám, silám, ve kterých pod mandátem OSN vojáci mnoha rozdílných národností plní velmi obtížný úkol, který si zasluhuje náš vděk, a tím je zlepšit životní podmínky a bezpečnostní situaci afghánského civilního obyvatelstva.
<P>
Pane předsedající, žádám vás, abyste vyjádřil soustrast Evropského parlamentu jeho rodině, jakož i podporu a sympatie jeho spolubojovníkům, z nichž pět utrpělo zranění.
<P>
Pane předsedající, ráda bych rovněž dodala, že španělská vláda stále vynakládá veškeré úsilí, aby zajistila bezpečnost všech vojáků na zahraničních mírových misích nejen v Afghánistánu, ale i na jiných místech po celém světě.
<SPEAKER ID="226" NAME="Vasilica Viorica Dăncilă" AFFILIATION="S&amp;D">
(RO) Poslední dvě kola rozšiřování Evropské unie přinesla mnohé výhody starým i novým členským státům, ale zároveň přinesla i řadu výzev.
<P>
Dva roky po svém přistoupení k Evropské unii patří Rumunsko k zemím s nejnižší úspěšností, co se týká přístupu k evropským fondům. Postup přístupu k evropským financím je značně složitý a neproniknutelný. Strukturální fondy a Fond soudržnosti poskytují finanční nástroj, který může napomoci hospodářské obnově, zejména během současné krize.
<P>
S tímto na paměti se domnívám, že potřebujeme jednoduchá pravidla pro čerpání strukturálních fondů, aby se evropské peníze dostaly k příjemcům co možná nejrychleji. Zvláštní pozornost musí být věnována odstranění veškerých překážek, které brání přístupu k financím Společenství a odrazují obyvatele od získávání finanční podpory EU.
<P>
Musíme na evropské úrovni podpořit úsilí o zjednodušení postupů pro čerpání fondů vyčleněných pro Rumunsko, aby se urychlilo jejich přidělení a využívání.
<SPEAKER ID="227" NAME="Předsedající">
Tím je tento bod uzavřen.
<P>
(Zasedání bylo přerušeno ve 20:40 a pokračovalo ve 21:00.)

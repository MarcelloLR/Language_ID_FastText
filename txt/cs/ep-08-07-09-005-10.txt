<CHAPTER ID="005-10">
10. Vnitřní trh se zemním plynem (
<P>
- Před hlasováním:
<SPEAKER ID="096" NAME="Romano Maria La Russa">
zpravodaj. - (IT) Pane předsedající, dámy a pánové, včera jsem nemohl kvůli omezenému času, jež jsem měl k dispozici, poděkovat tak, jak bych chtěl všem, kteří se mnou pracovali. Je to obtížná směrnice a byly o ní vedeny dlouhé diskuse, z mého pohledu jsme však nakonec dospěli k úspěšnému závěru.
<P>
Rád bych poděkoval všem svým kolegům z Výboru pro průmysl, výzkum a energetiku za spolupráci, zejména stínovým zpravodajům panu Reulovi, panu Swobodovi, panu Mandersovi, panu Turmesovi, panu Seppänenovi a samozřejmě komisaři Piebalgsovi - doufám, že jsem nikoho nevynechal - a také panu Vidal-Quadrasovi za jeho spolupráci. Také bych rád poděkoval celému sekretariátu, svým pracovníkům a spolupracovníkům.
<P>
Jen pár vteřin. Tato směrnice má svůj význam a je nesmírně důležitá. Je to směrnice - prosím, mohl bych pár vteřin mluvit. Je to směrnice - v této sněmovně ztrácíme tolik času! - která má význam pro provozovatele, často naneštěstí ve formě monopolu, a pro zákazníky.
<P>
Věřím tomu, že v naší práci jsme se nesnažili znevýhodnit výrobce nebo zákazníky, ale snažili jsme se - děkuji za potlesk, ale musím spěchat - snažili jsme se pracovat v zájmu všech evropských občanů ve smyslu... dobrá, spěcháte, stručně tedy uzavřu. Toto je, a já vám děkuji, velmi potěšující obraz parlamentní demokracie v Evropě.
<P>
(Potlesk)

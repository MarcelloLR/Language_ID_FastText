<CHAPTER ID="017-01">
1. Srí Lanka: další kroky v souvislosti se zprávou OSN (
<SPEAKER ID="365" NAME="Claude Moraes" AFFILIATION="S&amp;D">
Pane předsedající, hovořím jménem Véronique De Keyserové. Chtěl bych předložit ústní pozměňovací návrh k odstavci 13, který by zněl:
<P>
"Vyzývá místopředsedkyni Komise/vysokou představitelku Unie pro zahraniční záležitosti a bezpečnostní politiku, Radu a Komisi, aby podpořily další snahy o posílení procesu přijetí odpovědnosti na Srí Lance a podpořily zprávu OSN, zejména okamžité zavedení mezinárodního justičního mechanismu."
<SPEAKER ID="366" NAME="Geoffrey Van Orden" AFFILIATION="ECR">
Pane předsedající, o tomto usnesení jsme vedli vleklá jednání, kterých se účastnilo šest politických skupin. Výsledkem je kompromis, jehož součástí jsou samozřejmě prvky, které by si mnozí z nás nepřáli, a naopak neobsahuje ty, které by tam mnozí chtěli. Ale dohoda mezi šesti politickými skupinami byla taková, že nebudou žádné pozměňovací návrhy - ústní, písemné ani v jiné formě -, a proto se domnívám, že jde o porušení dohody a že takovéto předložení pozměňovacího návrhu je výsměchem proběhlým jednáním. Proto bychom měli tento pozměňovací návrh zamítnout.

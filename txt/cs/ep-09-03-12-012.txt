<CHAPTER ID="012">
Schválení zápisu z předchozího zasedání: viz zápis
<SPEAKER ID="303" NAME="Předsedající">
Zápis ze včerejška byl rozdán.
<P>
Jsou k němu nějaké komentáře?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Paní předsedající, žádám poslance, aby mi umožnili hovořit ještě několik minut navíc.
<P>
Rád bych hovořil o tématu Číny. Dnes měl být předložen návrh usnesení o Číně, o případu pana Kao Č'-šenga, dobře známého právníka, který je zatčen. Panují obavy, že bude mučen; jeho rodině bylo právě umožněno, aby vstoupila do Spojených států, a jeho život se zdá být v ohrožení.
<P>
Bohužel vzhledem k tomu, že mohou být projednávána pouze tři témata, návrh týkající se pana Kao Č'-šenga nemohl být ponechán na programu. Měli jsme v úmyslu přesunout návrh na druhé březnové zasedání. Nyní nám bylo řečeno, že na druhém březnovém zasedání nebudou podle pravidel projednávány žádné naléhavé záležitosti, protože konají-li se dvě plenární zasedání v témže měsíci, na druhém zasedání nelze projednávat naléhavé záležitosti.
<P>
Tento výklad považuji za pochybný. Tento výklad totiž odkazuje na dvě zasedání konaná v září před říjnovým zasedáním, během něhož byl projednáván rozpočet. Důvodem k tomu, že se konají dvě zasedání v březnu, jsou volby; je to tedy naprosto výjimečný případ. To znamená, že otázky lidských práv můžeme projednávat až na konci dubna, což je příliš pozdě.
<P>
Žádám proto předsednictví, aby zaprvé přešetřilo tuto otázku a zadruhé aby sdělilo naší obrovskou obavu o tomto případu čínskému velvyslanectví - za tímto účelem vám mohu poskytnout informace o případu pana Kao Č'-šenga - protože ve skutečnosti nikdo neví, kde se v současnosti nachází, a panují obavy, že může být mučen a že může být ohrožen jeho život.

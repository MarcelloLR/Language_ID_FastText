<CHAPTER ID="005-07">
7. Přístup veřejnosti k dokumentům Evropského parlamentu, Rady a Komise (
<SPEAKER ID="087" NAME="Michael Cashman">
zpravodaj. - Pane předsedo, Parlament mi udělil mandát k zahájení jednání o tomto významném dokumentu s ostatními orgány. Bohužel musím oznámit, že jednání nejsou produktivní, a proto dnes Parlamentu doporučuji, abychom nehlasovali a postoupili rozhodnutí o této důležité problematice příštímu Parlamentu, přičemž očekávám, že na podzim letošního roku Komise předloží nový návrh.
<SPEAKER ID="088" NAME="Andris Piebalgs">
člen Komise. - Pane předsedo, Komise bere na vědomí rozhodnutí Parlamentu odložit hlasování o legislativním usnesení ke zprávě pana Cashmana na příští funkční období. Jakkoli rozhodnutí Parlamentu plně respektuje, není Komise přesvědčena, že hlasování uzavírající první čtení v Parlamentu by příštímu Parlamentu svázalo ruce. Proto Komise svůj návrh znovu zváží až poté, co oba orgány s legislativní pravomocí přijmou svá stanoviska, ale v mezidobí hodlá nadále vést konstruktivní dialog s oběma orgány a potvrzuje svou ochotu hledat s Parlamentem a Radou kompromis.
<SPEAKER ID="089" NAME="Michael Cashman">
zpravodaj. - Pane předsedo, myslím, že to dokládá, proč je mimořádně důležité, aby příští Parlament uplatňoval každou jednotlivou výsadu, kterou má. Dialog znamená, že každý orgán musí naslouchat. Dosud Parlamentu nenaslouchá žádný z orgánů. Z tohoto důvodu bychom neměli hlasovat a měli bychom všechny pravomoci svěřit příštímu Parlamentu.
<P>
(Potlesk)
<SPEAKER ID="091" NAME="Předsedající">
Nejsem si jist, zda mám panu Cashmanovi blahopřát. Ano? Pak mu blahopřejeme.

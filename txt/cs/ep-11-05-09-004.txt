<CHAPTER ID="004">
Žádost o ochranu parlamentní imunity
<SPEAKER ID="009" NAME="Předseda">
Nyní přejděme k administrativním sdělením. Pan de Magistris předložil dvě žádosti o uplatnění imunity a poslaneckých výsad ve dvou soudních případech v Cosenze a Miláně, které se týkají jeho osoby. Pan Uspaskich předložil žádost o uplatnění imunity a poslaneckých výsad v probíhajícím soudním případu ve Vilniusu, který se týká jeho osoby. Pan Tudor předložil žádost o uplatnění imunity a výsad. Podle článku 6 odstavce 3 jednacího řádu budou tyto žádosti zaslány odpovědnému výboru, kterým je Výbor pro právní záležitosti.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Pane předsedo, tohle není procesní námitka, jen jsem nerozuměl tomu, co jste právě řekl.
<P>
Pokud to chápu správně, pan de Magistris požádal o ochranu parlamentní imunity. To musí být nějaké nedorozumění. Pan de Magistris je v mé zemi předním zastáncem boje proti imunitě, a proto se patrně jednalo o mylný výklad. Pokládám za nepravděpodobné, že by pan de Magistris požádal o ochranu své imunity. Musel jsem špatně rozumět, a proto bych rád, aby byla tato záležitost objasněna.
<SPEAKER ID="011" NAME="Předseda">
Jak jsem řekl, jednalo se o žádost o ochranu jeho imunity. Dle článku 6 odstavce 3 o ní jako obvykle rozhodne náš výbor.

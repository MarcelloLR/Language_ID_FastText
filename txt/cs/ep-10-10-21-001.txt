<CHAPTER ID="001">
Zahájení zasedání
<P>
(Zasedání zahájeno v 9:00)
<SPEAKER ID="005" NAME="Mario Pirillo" AFFILIATION="S&amp;D">
(IT) Pane předsedající, dámy a pánové, v noci 18. října bylo město Paola, rodiště svatého Františka, zasaženo mohutným přívalovým deštěm, který postihl celou Kalábrii: vznikly rozsáhlé škody na veřejných budovách, soukromých obydlích, vodovodních a kanalizačních sítích i elektrických a telefonních sítích, nemluvě o sesuvech půdy a bahna. Mnoho rodin muselo opustit své domovy a školy zůstaly uzavřené.
<P>
Události jako tato se v Kalábrii již dlouho opakují, pravděpodobně v důsledku změny klimatu. V dohledné době bude zveřejněn stav přírodní katastrofy a doufáme, že bude možné aktivovat Evropský fond solidarity. Chtěl bych vyjádřit solidaritu - kterou, jak doufám, sdílí celá sněmovna - se všemi obyvateli, včetně sousedních měst, která byla poškozena.
<SPEAKER ID="006" NAME="Předsedající">
Informace, které jste nám sdělil, samozřejmě pečlivě povedeme v patrnosti. Rádi bychom vyjádřili solidaritu a znepokojení z katastrofy, která zasáhla Kalábrii, a všichni poslanci tohoto Parlamentu samozřejmě vyjadřují svou podporu lidem, kteří byli postiženi v tomto překrásném regionu Itálie a Evropy.

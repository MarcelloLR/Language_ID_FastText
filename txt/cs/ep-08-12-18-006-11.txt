<CHAPTER ID="006-11">
11. Bezpečnost hraček (
<P>
- Po hlasování o pozměňovacím návrhu č. 142:
<SPEAKER ID="096" NAME="Herbert Reul" AFFILIATION="PPE-DE">
(DE) Pane předsedo, podle jednacího řádu se samozřejmě nacházíme v procesu přijímání rozhodnutí, směrnice, na základě třístranné dohody. Podobný postup jsme tu měli včera ohledně obchodování s emisemi. Dnes, což považuji za správné, předkládáme k hlasování všechny pozměňovací návrhy zvlášť, a to po přijetí celkového usnesení. Včera jsme tak nepostupovali, a opravdu nechápu, z jakého důvodu. Skutkový stav byl tentýž, avšak neproběhla oddělená hlasování, což nepovažuji za přijatelné. Já a mých 40 kolegů poslanců jsme totiž včera předložili pozměňovací návrhy a myslím, že mám také právo na to, aby o nich bylo hlasováno.
<SPEAKER ID="097" NAME="Předseda">
Dělám pouze svou práci a mám jen výkonnou funkci. Mohu ovlivňovat, ale nemám žádnou skutečnou moc.
<SPEAKER ID="098" NAME="Hannes Swoboda" AFFILIATION="PSE">
(DE) Pane předsedo, bylo by rozumné, kdyby Konference předsedů zvážila zavedení obecného postupu spolu s vámi. Jistě bych uvítal včerejší postup, ale v takových případech bychom měli vždy uplatňovat stejný systém hlasování.
<SPEAKER ID="099" NAME="Předseda">
Předneseme to takto Konferenci předsedů a dospějeme k tomu či onomu rozhodnutí.
<SPEAKER ID="100" NAME="Evelyne Gebhardt" AFFILIATION="PSE">
(DE) Pane předsedo, jednou ze součástí dohody mezi Parlamentem a Radou bylo i prohlášení Komise, které nám slíbil pan komisař Verheugen. V pondělí toto prohlášení nepřednesl. Vycházela jsem z toho, že pan komisař Verheugen - který zde dnes samozřejmě není přítomen, avšak je zastoupen panem komisařem Barrotem - učiní toto prohlášení, které se týká tří bodů důležitých pro Parlament, v této sněmovně ještě před hlasováním, ale dosud jsem žádné takové prohlášení neslyšela. Chtěla bych se bez dalších průtahů dozvědět, jaký je skutečný postup.
<SPEAKER ID="101" NAME="Předseda">
Předseda o tom nebyl informován, avšak nyní jsem to vzal na vědomí. Paní Gebhardtová, kdy se domníváte, že je vhodná doba pro to, aby Komise přednesla prohlášení, pokud tak bude chtít učinit - nyní nebo později?
<SPEAKER ID="102" NAME="Evelyne Gebhardt" AFFILIATION="PSE">
(DE) Pane předsedo, obvykle slýcháme toto prohlášení před hlasováním, neboť je součástní textu, avšak tento text dosud nebyl Parlamentu v písemné podobě předložen. Nejprve tento text potřebujeme oficiálně mít - to je snad jasné.
<SPEAKER ID="103" NAME="Předseda">
Paní Gebhardtová, říkáte, že obvykle toto prohlášení slýcháte na začátku. Ten okamžik však již uplynul.
<P>
Pan místopředseda Barrot by možná chtělprohlášení učinit nyní.
<SPEAKER ID="104" NAME="Jacques Barrot" LANGUAGE="FR">
Pane předsedo, v rámci odpovědi paní Gebhardtové vám předložím tři prohlášení, která mohou být přiložena k agendě.
<SPEAKER ID="105" NAME="Předseda">
Pane místopředsedo, jak dlouhé je to prohlášení? Pokud není příliš dlouhé, rád bych vás požádal o jeho přečtení, jak žádala paní Gebhardtová.
<SPEAKER ID="106" NAME="Jacques Barrot">
místopředseda Komise. - Pane předsedo, jedná se o tři prohlášení: prohlášení Evropské komise o sledování bezpečnostních aspektů; prohlášení Evropské komise o požadavcích na hračky, které jsou navrženy tak, aby vydávaly zvuk; prohlášení Evropské komise o klasifikaci knih.
<P>
Jacques Barrot, místopředseda Komise. - (FR) Mohu vám je přečíst.
<SPEAKER ID="108" NAME="Předseda">
To bylo technické vysvětlení.
<SPEAKER ID="109" NAME="Hannes Swoboda" AFFILIATION="PSE">
(DE) Pane předsedo, mohu vás za těchto okolností požádat, abychom přistoupili k hlasování, avšak neprováděli závěrečné hlasování? Umožní nám to podívat se na text a závěrečné hlasování provést až v lednu, pokud budeme spokojeni.
<P>
(Poslanci souhlasně klepou na stoly)
<SPEAKER ID="110" NAME="Předseda">
Z vaší reakce vyvozuji, že návrh pana Swobody podporujete. V tom případě nyní přistupme k hlasování, avšak neprovedeme závěrečné hlasování.
<P>
- Po hlasování o pozměněném návrhu:
<P>
K závěrečnému hlasování přistoupíme, až si vyslechneme celý postoj Komise.
<SPEAKER ID="111" NAME="Jacques Toubon" AFFILIATION="PPE-DE">
Pane předsedo, sledoval jsem všechny tyto rozpravy od začátku až do konce, a zvláště tu v pondělí večer. Musíme přijmout odpovědný postoj k bezpečnosti našich spoluobčanů. Netrpělivě čekají na tyto právní předpisy, které by měly přinést dětem a rodinám více bezpečnosti. Nemůžeme čekat.
<P>
V pondělí večer pan Verheugen velmi přesně vylíčil obsah těchto tří prohlášení, které poskytl pan Barrot. Toto bylo pouze formální odevzdání těchto prohlášení. Jak v pondělí večer řekl komisař Verheugen, můžeme a musíme hlasovat, je to naše povinnost vůči evropským spotřebitelům.
<P>
(Potlesk)
<SPEAKER ID="112" NAME="Předseda">
Dámy a pánové, před okamžikem jste měli opačný názor. Hlasujme tedy nyní o tom, zda budeme hlasovat.
<SPEAKER ID="113" NAME="Bernd Posselt" AFFILIATION="PPE-DE">
(DE) Pane předsedo, se vší úctou bych se rád zeptal, proč pan komisař nemůže přečíst, co si s sebou přinesl. Existuje v tomto ohledu nějaký zásadní problém?
<SPEAKER ID="114" NAME="Předseda">
Pan komisař nemůže nebo nechce odpovídat, pane Posselte. Já to nechci komentovat, protože mi to nepřísluší.

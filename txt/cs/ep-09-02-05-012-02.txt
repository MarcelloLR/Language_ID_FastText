<CHAPTER ID="012-02">
2. Situace barmských uprchlíků v Thajsku (hlasování) 
<P>
Před hlasováním o bodu 2:
<SPEAKER ID="255" NAME="Charles Tannock">
autor. - Paní předsedající, vidím, že úředníci opět nezapsali ústní pozměňovací návrhy ve stejném pořadí, v jakém se o nich hlasuje, takže ani já sám bych si tentokrát netroufl říct, jaké je správné pořadí. V bodě 2 bychom chtěli na konci odstavce doplnit slova, "jakož i úmyslné udržování v chudobě, svévolné vybírání daní a zabavování půdy".
<SPEAKER ID="257" NAME="Charles Tannock">
autor. - Paní předsedající, v pozměněném znění ústního pozměňovacího návrhu zní bod 5 takto: "vítá spolupráci thajské vlády s vysokým komisařem Organizace spojených národů pro uprchlíky a vyzývá k poskytnutí okamžitého a plného přístupu ke všem zadržovaným Rohingyům z lodí s cílem určit, jakou potřebují ochranu; zároveň vyzývá vládu Thajska, aby podepsala Úmluvu OSN o právním postavení uprchlíků z roku 1951 a její Protokol z roku 1967;".
<SPEAKER ID="259" NAME="Charles Tannock">
autor. - Paní předsedající, přečtu celé znění bodu 6 v pozměněném znění ústního pozměňovacího návrhu: "zdůrazňuje, že problematika uprchlíků, kteří zemi opouštějí na malých člunech, která se týká Thajska a i jiných zemí, je v zásadě regionálním problémem; kladně pohlíží na úsilí thajské vlády prohloubit spolupráci mezi sousedními zeměmi regionu za účelem vyřešení problematiky Rohingyů; v tomto ohledu vítá schůzi, která se konala 23. ledna a kterou uspořádal stálý tajemník zahraničních věcí Virasakdi Futrakul spolu s velvyslanci Indie, Indonésie, Bangladéše, Malajsie a Barmy; vyzývá členy ASEAN a zejména thajského předsedu a příslušné mezinárodní organizace, aby nalezli trvalé řešení tohoto dlouhotrvajícího problému;".
<SPEAKER ID="261" NAME="Charles Tannock">
autor. - Paní předsedající, bod odůvodnění E má znít takto: "vzhledem k tomu, že Úřad vysokého komisaře Organizace spojených národů pro uprchlíky vyjádřil znepokojení ohledně zpráv o špatném zacházení s barmskými uprchlíky a požádal, aby získal přístup k některým ze 126 Rohingyů, kteří jsou stále zadržováni thajskými úřady".

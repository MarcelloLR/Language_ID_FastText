<CHAPTER ID="013">
Plán práce
<SPEAKER ID="020" NAME="Předseda">
Bylo rozdáno konečné znění návrhu pořadu jednání tohoto zasedání, který vypracovala Konference předsedů na svém zasedání ve čtvrtek dne 30. dubna 2009 podle článku 132 jednacího řádu. Byly navrženy tyto změny:
<P>
Středa:
<P>
Skupina GUE/NGL požádala, aby bylo společné prohlášení týkající se zpráv zpravodajů Leinena, Dehaeneho, Broka, Guy-Quintové a Kaufmannové ohledně Lisabonské smlouvy vyřazeno z pořadu jednání.
<SPEAKER ID="021" NAME="Mary Lou McDonald">
jménem skupiny GUE/NGL. - Pane předsedo, žádám jménem své skupiny, aby byl tento balíček zpráv vyškrtnut z pořadu jednání tohoto zasedání. Myslím, že by Parlament měl projevit určitou míru pokory a respektu vůči demokratickým postupům. Všichni víme, že Irsko Lisabonskou smlouvu zamítlo, a tak se svým způsobem podivuji nad tím, že Parlament trvá na rozpravě na toto téma.
<P>
Z demokratického hlediska není vhodné, aby tento parlament ignoroval verdikt Irska nebo aby byl v nadcházejících měsících využíván k vytváření nátlaku na Irsko, aby přijalo smlouvu, která jasně není v našem zájmu nebo v zájmu evropských občanů. Připomínám poslancům, že Irsko, jen a pouze Irsko, podrobilo tuto smlouvu demokratickému hlasování a v tomto jediném místě, kde byla smlouva vystavena demokratickému hlasování, ji lidé odmítli.
<P>
Nyní, pár týdnů před volbami do Evropského parlamentu, kdy je téma kvality naší demokracie tak zásadním, tedy žádám, aby byly tyto zprávy vyškrtnuty z pořadu jednání a abychom spíše věnovali pozornost hospodářským otázkám a otázkám nezaměstnanosti - otázkám, které naše občany skutečně postihují.
<SPEAKER ID="022" NAME="Daniel Cohn-Bendit">
jménem skupiny Verts/ALE. - (DE) Pane předsedo, pro mě je takováto argumentace něčím neuvěřitelným. Tady a teď nejde o ratifikaci Lisabonské smlouvy. Pouze chceme být připraveni na to, až bude ratifikována. Pokud ratifikována nebude, pak vše, o čem jsme rozhodovali, bude promarněno. Pokud však bude ratifikována - k čemuž by došlo v říjnu - bude muset tento parlament od listopadu fungovat jinak. Bylo by od nás skutečně nezodpovědné se nepřipravit. Proto je tato rozprava potřebná a je třeba učinit rozhodnutí.
<P>
Dále, paní McDonaldová, považuji za zvláště nefér vůči vaší kolegyni paní Kaufmannové, která bohužel Parlament opouští, že byste jí ani neposkytla příležitost, aby na konci své působnosti mohla být u přijímání tak významné zprávy v Evropském parlamentu. Za vaši kolegyni paní Kaufmannovou s vámi musím nesouhlasit.
<P>
(Potlesk)
<SPEAKER ID="024" NAME="Pedro Guerreiro" LANGUAGE="PT">
Pane předsedo, navrhujeme zahrnout do pořadu jednání rozpravu o reformě společné rybářské politiky s ohledem na to, že Komise dne 22. dubna předložila zelenou knihu o reformě této důležité společné politiky, a také s ohledem na významné dopady některých návrhů obsažených v této zelené knize pro toto strategické odvětví a pro rybáře. Vzhledem k politickému významu a aktuálnosti této rozpravy již byl návrh na zařazení tohoto tématu do pořadu jednání vznesen Výborem pro rybolov tohoto Parlamentu. Toto plenární zasedání je poslední příležitostí, aby stávající Parlament vyjádřil své stanovisko k tomuto tématu.
<SPEAKER ID="025" NAME="Philippe Morillon" LANGUAGE="FR">
Pane předsedo, problém spočívá jen v tom, že nemáme čas. Není praktické zahajovat dnes, kdy zbývá jen několik málo hodin, rozpravu o tématu, které bude uzavřeno až v roce 2012 nebo 2013.
<P>
Diskutovali jsme o tomto tématu na zasedání výboru dne 30. dubna. Názorem všech mých kolegů je, že bychom se zkoumáním těchto záležitostí měli vyčkat do dalšího volebního období.

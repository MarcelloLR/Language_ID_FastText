<CHAPTER ID="011">
Plán práce
<SPEAKER ID="016" NAME="Předseda">
Byl rozdán konečný návrh pořadu jednání, jak byl vypracován na zasedání Konference předsedů ve čtvrtek, 14. ledna 2010, v souladu s ustanovením č. 137 jednacího řádu. Byly navrženy následující pozměňovací návrhy:
<P>
Úterý:
<P>
Obdržel jsem žádost skupiny Progresivní aliance socialistů a demokratů v Evropském parlamentu o ukončení rozpravy o Haiti předložením návrhů usnesení, o kterých se bude hlasovat na prvním zasedání v únoru.
<SPEAKER ID="017" NAME="Hannes Swoboda" LANGUAGE="DE">
Pane předsedo, i Vám samozřejmě přejeme vše nejlepší do nového roku.
<P>
Chtěl bych vědět, zda se vrátíte k usnesení o Haiti. Měli bychom předložit usnesení o Haiti, o kterém musí být každopádně rozhodnuto v únoru.
<P>
Středa:
<P>
Obdržel jsem žádost skupiny Evropa svobody a demokracie o zařazení do hlasování návrhů usnesení o ochraně zásady solidarity předložených za účelem ukončení rozpravy, která se konala dne 15. prosince 2009.
<SPEAKER ID="020" NAME="Francesco Enrico Speroni" LANGUAGE="IT">
Pane předsedo, dámy a pánové, ve prospěch žádosti hovoří dva důvody: zaprvé, její význam - přijde mi poněkud zvláštní, aby Parlament odmítl hlasovat. Každý má své vlastní názory, každý si může myslet, co chce, ale myslím si, že jako Parlament jsme povinni předložit své stanovisko k tomuto tématu, jelikož každý z nás cítí, že je patřičné.
<P>
Zadruhé, tato sněmovna již požádala a hlasovala o začlenění tohoto bodu na program hlasování a přesunula jej z prosince na leden. Nyní věřím, že předsednictvo, či spíše Konference předsedů, se nepostaví proti správnému a včasnému rozhodnutí sněmovny, a domnívám se tedy, že Parlament by měl v brzké době vyjádřit k tomuto bodu svá stanoviska.
<SPEAKER ID="021" NAME="Hannes Swoboda" LANGUAGE="DE">
Pane předsedo, měli jsme několik velmi vzrušených debat. Zjistili jsme, že máme skutečně velmi odlišné názory na zjištění Soudního dvora, který není soudem Evropské unie. Neměli bychom nyní opět zabřednout do rozpravy o tomto velmi závažném tématu, do rozpravy, která nás více rozděluje, než spojuje. Měli bychom toto téma nechat stranout. Měli jsme odlišné názory, stále máme odlišné názory, a proto bychom se k tomu již neměli vracet a neměli bychom se snažit dosáhnout nového usnesení.
<SPEAKER ID="023" NAME="Mario Mauro" LANGUAGE="IT">
Pane předsedo, dámy a pánové, chtěl bych pouze požádat své kolegyně a kolegy, aby ponechali toto téma na pořadu jednání: masakr koptických křesťanů den po nebo ve skutečnosti během noci, kdy koptičtí křesťané slaví vánoce, a mnoho vražd křesťanů v Malajsii jsou znameními, že se jedná o velmi jasný problém: problém svobody náboženského vyznání v těchto zemích.
<P>
Usnesení samotné není iniciativou směřovanou proti jednotlivci nebo konkrétním vládám, ale způsobem, jak zdůraznit, že otázka svobody náboženského vyznání tvoří jeden z pilířů naší občanské harmonie, a Parlament má tedy právo vyjádřit k tomuto tématu svá stanoviska.
<SPEAKER ID="025" NAME="Ioannis Kasoulides">
jménem skupiny PPE. - Pane předsedo, chtěli bychom požádat, aby rozprava o vztazích EU-Tunisko byla odročena na dílčí zasedání v únoru, jelikož se mezitím uskuteční zasedání podvýboru o lidských právech, které se bude zabývat vztahy mezi Evropskou unií a Tuniskem, díky němuž snad budou k dispozici nové materiály.
<SPEAKER ID="026" NAME="Hannes Swoboda" LANGUAGE="DE">
Pane předsedo, našim cílem není dospět nyní k usnesení. Je dobře, že proběhla diskuse, ale bez usnesení. Můj názor také je, že bychom takové usnesení měli vypracovat pouze po uskutečnění návštěvy na místě, pokud k ní vůbec dojde. Nicméně diskuse by jistě měla proběhnout nyní, aby si poslankyně a poslanci, kteří tuto zemi navštíví, s sebou mohli odnést některé názory z ní plynoucí.

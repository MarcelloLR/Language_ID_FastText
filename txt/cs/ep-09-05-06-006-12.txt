<CHAPTER ID="006-12">
12. Obnovená sociální agenda (
<SPEAKER ID="201" NAME="Philip Bushill-Matthews">
jménem skupiny PPE-DE. - Paní předsedající, jen stručně, doufám, že mi sněmovna odpustí tento ústní pozměňovací návrh, který předkládám na poslední chvíli k bodu 14. Kolegyně a kolegové poslanci jsou si patrně vědomi, že se v některých jazycích jedná o citlivou otázku, která představuje pro některé členské státy problém. Je důležité, abychom nakonec získali pro tuto zprávu co nejvyšší možnou podporu.
<P>
Navrhuji, abychom celý bod 14 v jeho stávajícím znění nahradili bodem, který byl již ve sněmovně jednou přijat. Jedná se o bod 23 usnesení Evropského parlamentu ze dne 11. března 2009 o příspěvku k jarnímu zasedání Evropské rady 2009 ohledně Lisabonské strategie a týká se úplně stejné oblasti. Přečtu jej, je to jen několik vět:
<P>
"konstatuje, že některé členské státy již zavedly pojem minimální mzdy; domnívá se, že by z jejich zkušeností mohly čerpat ostatní členské státy; vyzývá členské státy, aby zajistily podmínky pro zapojení všech občanů do společnosti a hospodářského života a zejména aby vytvořily předpisy upravující záležitosti, jako je minimální mzda, nebo v závislosti na vnitrostátních tradicích jinou zákonnou a obecně závaznou úpravu či kolektivní smlouvu, které pracovníkům na plný úvazek umožňují vést ze svých příjmů důstojný život;".
<P>
Jak jsem již uvedl, tento návrh byl již v minulosti schválen politickými skupinami. Omlouvám se, že návrh předkládáme až nyní. Zpravodaj s tím souhlasí, a já doufám, že sněmovna alespoň umožní, aby byl předložen tento ústní pozměňovací návrh.
<SPEAKER ID="203" NAME="Jan Andersson" AFFILIATION="PSE">
(SV) Děkuji vám mnohokrát. Rád bych jen něco stručně řekl ke švédskému překladu. V bodech 13 a 36 se obrat "minimální příjem" překládá švédským slovem "minimilön", což znamená "minimální mzda". Mělo by zde být "minimiinkomst". Mezi "minimiinkomst" a "minimilön" je rozdíl, a proto je v bodech 13 a 36 švédský překlad chybný.

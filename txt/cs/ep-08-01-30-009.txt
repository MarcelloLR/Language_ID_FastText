<CHAPTER ID="009">
Schválení zápisu
<P>
(Zápis z předcházejícího zasedání byl schválen.)
<P>

<SPEAKER ID="015" NAME="Nigel Farage" AFFILIATION="IND/DEM">
Pane předsedo, zápis z minulého dílčího zasedání zmiňuje váš projev, ve kterém jste hovořil o událostech, které se staly v prosinci ve Štrasburku. Od té doby jste na základě článku 147 našeho ctihodného jednacího řádu k sobě předvolal 13 poslanců tohoto Parlamentu, aby se podrobili disciplinárnímu řízení.
<P>
Zdá se mi, že to bylo provedeno na poměrně svévolném základě. Mám pochybnosti o tom, zda jedna z těch osob, které jste předvolal - paní Sinnottová z naší skupiny -, vůbec někdy na někoho v životě křičela. Další z poslanců, které jste předvolal, aby se dostavili do ředitelny - rakouský poslanec -, byl ve skutečnosti ten den ve Frankfurtu, takže musí mít zatraceně silný hlas, že?
<P>
Proč jenom 13? Do tohoto tzv. rušení pořádku nás bylo zapojeno okolo 80. Ve skutečnosti jste mě vy sám, na schůzce Konference předsedů, označil jako jednu z příčin toho konfliktu, takže proč nejsem trestán? Jsem Spartakus!
<P>
(Výkřiky "Jsem Spartakus!" z řad členů skupiny IND/DEM)
<SPEAKER ID="016" NAME="Předseda">
Žádal jsem o vyjádření k zápisu. Očekával bych, že předseda skupiny IND/DEM bude rozumět tomu, co předseda Parlamentu říká, a že zaměří své poznámky na zápis. Očividně tak neučinil, takže nyní můžeme přikročit k dalšímu bodu.

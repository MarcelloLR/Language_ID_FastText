<CHAPTER ID="012">
Doba vyhrazená pro otázky (otázky Radě) 
<SPEAKER ID="271" NAME="Předsedající">
Dalším bodem programu je doba vyhrazená pro otázky (B7-0002/2010).
<P>
Vítám pana ministra na první době vyhrazené pro otázky, která se koná za španělského předsednictví.
<P>
Následující otázky jsou určeny Radě.
<P>
Otázka č. 1 nebude přednesena, neboť téma, jehož se týká, je již na programu tohoto dílčího zasedání.
<P>

<P>
Předmět: Úvěrová krize/Půjčky podnikům
<P>
V prosinci německý ministr hospodářství uvedl, že neposkytnou-li banky větší půjčky, a to zejména malým a středním podnikům, hrozí Německu nová úvěrová krize. Jedná se o problém, který by mohl zasáhnout celou EU.
<P>
Jaké konkrétní kroky činí Rada pro zajištění toho, aby banky poskytovaly půjčky podnikům, které by tudíž mohly dále fungovat a vytvářet pracovní místa, hospodářský růst, a přispívat tak k hospodářské obnově?
<SPEAKER ID="273" NAME="Diego López Garrido" LANGUAGE="ES">
Jak je vám známo, problém zajištění dostatečného přístupu společností ke kapitálu a opatření, která za tímto účelem přijaly členské státy, Radu po určitou dobu znepokojovaly.
<P>
V lednu uplynulého roku Rada zaznamenala, že členské státy jednaly přesvědčivým a rozhodným způsobem s cílem, mimo jiné, uvolnit úvěrové trhy. Na jaře Evropská rada konstatovala, že je důležité pokračovat v realizaci opatření hospodářské obnovy a vyzvala Komisi a Radu k vyhodnocení účinnosti přijatých opatření a k předložení příslušné zprávy na zasedání Evropské rady v červnu.
<P>
Na červnovém zasedání Evropské rady byla skutečně vyhodnocena účinnost opatření, která přijaly členské státy s cílem podpořit finanční sektor, a posouzena situace s ohledem na stabilitu a fungování finančních trhů. Výsledky byly předloženy ve zprávě samotné Evropské radě. Zpráva tedy byla předána Radou, jinými slovy Radou ministrů, Radou Evropské unie. Zpráva byla pozitivní, poukázala na to, že v členských státech existují záruky a mechanismy rekapitalizace a dospěla k závěru, že členské státy sehrály klíčovou roli v zastavení spirálovitého poklesu. Rád bych připomenul, že na konci roku 2008 byl v ohrožení celý systém financí.
<P>
Pozitivní dopad tedy spočíval v tom, že banky získaly přístup ke globálním financím, což přineslo posílení toku úvěrů do reálného hospodářství. Rada ocenila skutečnost, že opatření přijatá členskými státy měla významný vliv na udržení otevřených úvěrových kanálů.
<P>
V současné době je bankovní sektor stále pod jistým tlakem, který souvisí s rekapitalizací a z toho důvodu Rada vyzvala členské státy, aby individuálně rekapitalizovaly nebo obnovily své účetní rozvahy, tím snížily nejistotu a zjednodušily poskytnutí úvěru.
<P>
Do uplynulého měsíce - prosince - mohla Rada být svědkem toho, že členské státy použily širokou škálu podpůrných opatření s cílem opět nastolit finanční stabilitu. Zdůraznila však, že její obnova je stále do určité míry neúplná a vyzvala Výbor evropských orgánů bankovního dohledu k tomu, aby pravidelně podával informace o výši kapitálu, který je k dispozici pro další výpůjčky.
<P>
Nyní se uplatňuje řada opatření: monitoring ze strany Rady a vedení Evropskou radou. Výsledkem je zlepšení, přičemž Evropská centrální banka pochopitelně v první řadě zajišťuje likviditu bank a přístup společností k úvěrům.
<SPEAKER ID="274" NAME="Gay Mitchell" AFFILIATION="PPE">
Vážená paní předsedající, rád bych se s panem ministrem podělil o vlastní zkušenost s tím, že některé banky- zdaleka ne všechny, ale některé, možná dokonce velký počet bank - se v průběhu růstu finančního trhu chovaly nezodpovědně - opět, možná ne všechny banky, ale řada z nich - a stále se chovají stejně v době, kdy začínají týdny a měsíce obnovy.
<P>
Například vím o jedné konkrétní firmě v Dublinu, která je velmi dobře vedená a její majitel úzkostlivě dodržuje své závazky, ale banka mu ani v nejmenším není nápomocna. Využila příležitosti, omezila výši jeho kontokorentu a vyvinula tím tlak na jeho společnost, která je životaschopná a přežije i tuto recesi.
<P>
Pane ministře, prosím vás, postarejte se o tyto banky, vyřiďte jim, že jim poskytujeme finanční prostředky daňových poplatníků a očekáváme, že budou mít na zřeteli veřejný zájem a nejen zájmy svých akcionářů - někteří z nich jsou velmi bohatí.
<SPEAKER ID="275" NAME="Diego López Garrido" LANGUAGE="ES">
Musím říci, že jsem přesvědčen o tom, že Rada a evropské orgány odvádí dobrou práci. Domnívám se, že odvedly dobrou práci a že zásadním způsobem přispěly k tomu, že bylo zabráněno vzniku kolapsu v dostupnosti likvidity v celém hospodářství.
<P>
Rada ve složení pro hospodářské a finanční věci sledovala a nadále sleduje opatření přijatá členskými státy. Počíná si při tom systematicky. Například, Rada ve složení pro hospodářské a finanční věci má v současné chvíli za úkol sledovat, jakým způsobem jsou zpřístupňovány záruky poskytnuté bankám, zda jsou stanovena omezení pro společnosti ve finančním sektoru nebo ne a jak Evropská centrální banka uplatňuje financování úvěrů.
<P>
Rád bych uvedl, že dne 7. prosince 2009 Jean-Claude Trichet, prezident Evropské centrální banky, osobně uvedl, že pro vypůjčení finančních prostředků od Evropské centrální banky neexistuje pro ostatní banky žádné omezení. Neexistuje žádné omezení. V případě, že toho některé banky nevyužijí, je to jejich věc; nicméně co se týče Evropské unie nebo Evropské centrální banky, neuplatňují žádná omezení.
<P>
V každém případě Rada i Evropský parlament samozřejmě ochotně přezkoumá stávající směrnice, o nichž se bude diskutovat v souvislosti se systémy finančního dohledu nebo jakýmikoli jinými iniciativami, které Komise v této oblasti může předložit.
<SPEAKER ID="276" NAME="Catherine Greze" AFFILIATION="Verts/ALE">
(FR) Vážená paní předsedající, jednou z priorit předsednictví Rady je zvýšení vlivu EU na mezinárodní scéně, konkrétně, v Latinské Americe.
<P>
Jaký vliv však máme na mysli? Současné pojetí mezinárodních vztahů skýtá jen málo prostoru pro demokracii a lidská práva. Hodlá Rada využívat dohody o volném obchodu k podpoře režimů, které neustále porušují lidská práva v Latinské Americe?
<P>
Chtěla bych zmínit Peru, kde násilné činy spáchané ve městě Bagua jsou hrozivým příkladem toho, jak vláda spolupracuje s nadnárodními společnostmi tím, že zabavuje půdu domorodému obyvatelstvu z finančních důvodů. Již téměř 70 % půdy je v rukou nadnárodních a těžebních společností.
<P>
Dalším velmi známým případem je Kolumbie, která je se stovkami zavražděných osob nejnebezpečnější zemí pro odboráře. Má otázka je následující: máte v úmyslu opět zařadit otázku lidských práv do centra zahraniční politiky EU v Latinské Americe?
<SPEAKER ID="277" NAME="Předsedající">
Velmi mne to mrzí, ale zdá se, že vaše otázka se ani v nejmenším nevztahuje k poslední otázce. Nejsem si jista, zda se již někdy účastnila doby vyhrazené pro otázky, nicméně je povoleno položit doplňující otázku, která souvisí s otázkou hlavní. Mrzí mě to, ale jsem nucena vaši otázku zcela vyškrtnout z programu. Navrhuji, abyste si pročetla Jednací řád.
<P>
Pokud vím, žádné další doplňující otázky v době, kdy jsem poslední otázku uzavřela, nebyly. Budu tedy pokračovat, nemáte-li jinou otázku vztahující se k tématu Úvěrová krize/Půjčky podnikům.
<P>
Pane Zemke, pokud se k němu vaše otázka vztahuje, máte 30 sekund.
<SPEAKER ID="278" NAME="Janusz Władysław Zemke" AFFILIATION="S&amp;D">
(PL) Ano, přesně o tom je má otázka.
<P>
Velmi dobře víme, že situace je v různých členských státech odlišná. V souvislosti s tím, hovoříme-li o pomoci podnikům, bych chtěl položit otázku o situaci Řecku, neboť nyní je krize v tomto státě vážnější, než kdekoli jinde - jsou pro tuto situaci připravena nějaká zvláštní opatření?
<SPEAKER ID="279" NAME="Diego López Garrido" LANGUAGE="ES">
Domnívám se, že později na programu je otázka, která se zabývá naprosto totožným tématem. Chtěl bych poslance požádat o to, aby zůstal, dokud na ni neodpovím, čímž odpovím i na otázku další, která je na programu a zabývá se zcela stejným tématem.
<P>
Mám na mysli to otázku č. 9 na seznamu, který mám k dispozici, nebo č. 8 na seznamu stávajícím od paní Kratsa-Tsagaropoulouové: hospodářská situace v Řecku.
<P>
úřadující předseda Rady (ES) Mám na mysli to otázku č. 9 na seznamu, který mám k dispozici, nebo č. 8 na seznamu stávajícím od paní Kratsa-Tsagaropoulouové: hospodářská situace v Řecku.
<P>
Předmět: Integrace Kosova do EU
<P>
Jaké kroky hodlá Rada podniknout, aby splnila přání Evropského parlamentu, který by rád zahrnul Kosovo do programů Evropské unie, předvstupních strategií a Soluňského procesu, bez ohledu na otázku statusu?
<SPEAKER ID="282" NAME="Diego López Garrido" LANGUAGE="ES">
Rada vždy opakovaně zdůrazňovala perspektivu připojení zemí západního Balkánu k Evropě, což bylo bezpochyby součástí zahraniční politiky, respektive v tomto případě sousedské politiky, a dokonce i politiky rozšiřování Evropské unie.
<P>
Proto bylo na nedávném zasedání Rady v prosinci 2009 potvrzeno, že je třeba respektovat určité spravedlivé podmínky v rámci procesu stabilizace a přidružení balkánských zemí.
<P>
Pokud jde o Kosovo, Rada konstatovala, že v tomto případě se členské státy rozhodly v souladu s národní praxí a mezinárodním právem.
<P>
Jak je vám známo, jednostranné vyhlášení nezávislosti Kosova je v současné době předmětem soudních řízení Mezinárodního soudního dvora. V každém případě však Evropská rada vždy brala Kosovo v potaz v rámci svých vztahů se zeměmi Balkánu a také zde v tomto ohledu došlo ke konsenzu mezi členskými státy a jednotlivými vládami, například v otázce uvolnění vízového režimu, ze které by mělo Kosovo mít prospěch, čehož si Evropská rada byla vždy vědoma. Rovněž bylo uvítáno sdělení Komise o podpoře politického a socio-ekonomického rozvoje Kosova.
<P>
Rada vyzvala Komisi, aby přijala nezbytná opatření na podporu pokroku Kosova v rámci sbližování s Evropskou unií, a to v souladu s evropskou perspektivou tohoto regionu, o které jsem se již dříve zmínil.
<P>
Rada také vyzvala Komisi, samozřejmě v souladu se společným postojem, aby integrovala Kosovo do programů Evropské unie, což zahrnuje integraci Kosova v rámci ekonomické a finanční kontroly, jež uvede do chodu druhou složku předvstupní pomoci a posílí dialog o procesu stabilizace a přidružení.
<P>
Tyto závěry byly schváleny na posledním zasedání Evropské rady, které se konalo 10. a 11. prosince 2009.
<SPEAKER ID="283" NAME="Bernd Posselt" AFFILIATION="PPE">
(DE) Pane předsedo, mám další dvě konkrétní otázky. Za prvé, věříte, že během španělského předsednictví se nám podaří učinit pokrok v rámci vízové povinnosti pro Kosovo, aby Kosovo nezůstalo uvězněno ve volném regionu Balkánu? Za druhé, co hodláte v průběhu času udělat s členskými státy, které v současné době neuznávají Kosovo? Nicméně, jak jsem řekl, hlavním bodem zůstává vízová povinnost.
<SPEAKER ID="284" NAME="Diego López Garrido" LANGUAGE="ES">
Vízový systém jsem zmínil již dříve.
<P>
Rada vždy byla toho názoru, že Kosovo by mělo mít rovněž prospěch z vízového systému a z možného uvolnění vízové povinnosti v tomto regionu. Jak víte, Evropská komise pracuje na detailech vztahujících se k tomuto problému. Za prvé, jedná se o detaily týkající se zjednodušení vízového režimu, a pak dokonce o uvolnění vízového režimu, tak, aby bylo možno předložit návrh Radě. Samozřejmě, že v této souvislosti je třeba splnit některé požadavky, a proto nyní Komise spolupracuje s dotčenými zeměmi. V tomto případě jde o spolupráci s Kosovem a pravidelné informování Rady.
<P>
Myšlenka liberalizace víz, která se může rozšířit i na sousední oblasti Evropské unie, je bezpochyby myšlenkou, kterou Rada sdílí spolu se španělským předsednictvím, a věřím, že se jedná o jeden z politických směrů, který je třeba v Evropě v průběhu několika následujících měsíců jasně podpořit, a to v otázce mobility, schopnosti komunikace a možnosti pohybu nejen v rámci Evropské unie, ale také v oblastech sousedících s Evropskou unií. Věřím, že tento postoj bude jednoznačně přínosem pro obě strany: jak pro Evropskou unii, která uděluje víza, tak také pro tyto země, které se samozřejmě musí zachovat stejným způsobem na základě vzájemnosti.
<SPEAKER ID="285" NAME="Andreas Mölzer" AFFILIATION="NI">
(DE) Pane předsedo, budou v rámci všech iniciativ, které Rada přijímá v otázkách Kosova, brány patřičně v potaz také informace a názory ze srbské strany? Bez ohledu na územní otázky týkající se Kosova, pokud jde o integraci západního Balkánu do EU, Srbsko je opravdu klíčovým státem a mělo by být zahrnuto do všech kroků, které se podniknou.
<SPEAKER ID="286" NAME="Nikolaos Chountis" AFFILIATION="GUE/NGL">
(EL) Vážená paní předsedající, pane Lópezi Garrido, oceňuji postoj vaší země, Španělska, které neuznalo nezávislost Kosova, a také vaše nedávné rozhodnutí stáhnout španělské vojáky, kteří k dnešnímu dni v Kosovu sloužili.
<P>
Vzhledem k tomu, že se nacházíme v období hospodářské krize, rád bych vám položil jednoduchou otázku: kolik Španělsko stálo vyslání jednotek do těchto míst? Můžete se vyjádřit k postoji, který zaujala má země, Řecko, které má také své vojáky v Kosovu a které, jak všichni víme, má problémy ekonomického rázu? Je správné, aby vojáci v Kosovu zůstali?
<SPEAKER ID="287" NAME="Diego López Garrido" LANGUAGE="ES">
Pokud jde o první otázku týkající se Srbska, samozřejmě, že Srbsko je nejsilnější zemí v oblasti západního Balkánu a je třeba vždy je respektovat při provádění jakékoliv politiky, v tomto případě politiky evropské perspektivy, která je politikou Evropské unie vzhledem k zemím západního Balkánu.
<P>
Jak jistě brzy zjistíte, existuje zde nedávná dohoda o liberalizaci víz pro Srbsko, a dále také jako důsledek uvolnění prozatímní dohody o přidružení se Srbskem, Srbsko nedávno podalo formální žádost o vstup do Evropské unie
<P>
Za předpokladu, že se tak stane, jsme pro uplatňování předpisů Společenství, pro přezkoumání ze strany Evropské komise, pro stanovení technického stanoviska a pro řádné rozhodnutí, zda je opravdu možné zahájit jednání o přístupu prostřednictvím plnění Kodaňských kritérií. Samozřejmě, že Srbsko je zemí, která má v tomto regionu velkou váhu a která má dle našeho mínění evropskou perspektivu. Většina Rady, která je v současné době jednomyslná, byla pro odblokování prozatímní dohody a zaujala ke spolupráci se Srbskem vstřícný postoj.
<P>
Pokud jde o Kosovo, ptal jste se mě, pane poslanče, na věc, která se týká domácí politiky a interních rozhodnutí španělské vlády. Víte, že v tomto případě zastupuji Radu, a to ne jedné konkrétní země, ale Evropskou radu. Proto v tomto případě, bez ohledu na to, zda jsem měl konkrétní údaje, což jsem vzhledem k číslům, k jakým odkazujete, mohl mít jen stěží, není pro mne možné, abych se vyjádřil jménem jedné země, protože zde zastupuji Evropskou radu, která je orgánem Evropské unie, jež reprezentuje 27 členských zemí.
<P>
Předmět: Devastace tropických deštných pralesů
<P>
S ohledem na závěry vyplývající ze světových diskusí o klimatických změnách na prosincovém setkání v Kodani, souhlasí Rada s tím, že zatímco je zemědělství Evropské unie faktorem přispívajícím k produkci emisí CO2, devastace tropických deštných pralesů v povodí Amazonky daleko více převažuje negativní efekty zemědělské produkce v Evropské unii, pokud se jedná o emise CO2?
<SPEAKER ID="289" NAME="Diego López Garrido" LANGUAGE="ES">
Pane Higginsi, Rada s vámi souhlasí, že zemědělství a odlesňování jsou faktory ovlivňující emise CO2 do atmosféry.
<P>
Je obtížné určit, který z těchto dvou faktorů má větší efekt. Jedná se spíše o vědeckou nežli politickou debatu. Nicméně v každém případě musí být podniknuta určitá opatření, a to současně v obou oblastech, jak tomu vždy bylo.
<P>
Vždy když jsme se zabývali udržitelným zemědělstvím, učinili jsme pokrok v obou oblastech. To dokonce vedlo ke změně politiky rozvoje venkova Evropské unie. V rámci revize reformy společné zemědělské politiky je bráno v úvahu také řešení problémů, jakými jsou snižování a adaptace klimatických změn, a jak je vám známo, v rámci evropské rozvojové politiky je společná zemědělská politika považována za důležitý faktor, který je třeba brát v úvahu ve vztahu k širší politice boje proti klimatickým změnám.
<P>
V roce 2008 Rada podpořila návrhy Komise týkající se odlesnění a Komise uvedla, že úbytek lesních ploch, ke kterému neustále dochází vzrůstajícím tempem, by měl být zastaven nejpozději do roku 2030, a že masivní odlesňování tropických deštných pralesů by mělo být do roku 2020 sníženo nejméně o 50 % vzhledem k současným poměrům.
<P>
Proto potřebujeme přispět k podpoře trvale udržitelného obhospodařování lesů. Řešení odlesňování a znehodnocování lesních porostů je jednoznačně jedním z cílů španělského předsednictví a chápeme, že je nutné použít některé z nástrojů, které má Evropská unie k dispozici, například právně nezávazný nástroj pro všechny typy lesů či akční plán Evropské unie o vymahatelnosti lesního práva, kontrole a obchodu, který například stanoví vytvoření právního rámce s cílem zabránit dovozu nelegálně pokáceného dřeva.
<P>
Postoj Evropské unie byl s tímto v souladu a přes určité zklamání, které vyplývalo z nesplnění některých cílů z Kodaně, byly vyjasněny některé technické otázky týkající se významu odlesnění tropických deštných pralesů, které je třeba v rozvojových zemích řešit, neboť se jedná o klíčový faktor prevence emisí CO2.
<P>
Je třeba také poznamenat, že na konferenci bylo přijato rozhodnutí o opatřeních vedoucích ke snížení odlesňování a znehodnocování lesů a k zvýšení podpory na zlepšení kapacit rozvojových zemí.
<SPEAKER ID="290" NAME="Jim Higgins" AFFILIATION="PPE">
Chtěl bych popřát španělskému předsednictví, ať se mu daří. Myslím si, že jste tento týden začali velmi dobře. Takže: ¡viva España!
<P>
K otázce samotné mohu jen dodat, že stromy pohlcují kysličník uhličitý a snižují tak jeho emise. Tragédií amazonského povodí, jež se z 60 % nachází v Brazílii, je nemilosrdná devastace nádherného amazonského deštného pralesa, která je zcela zřejmá: tak například k dnešnímu datu bylo zničeno 4,1 milionu km2. Dochází tak nejen k ničení filtru kysličníku uhličitého, ale také k ničení určitého způsobu života, což dokazuje fakt, že byli vyhlazeni amazonští indiáni. Za třetí, z pohledu zemědělské produkce víme, že úroveň produkce v žádném případě neodpovídá evropským normám o shodě.
<P>
Je zde tedy něco, co můžeme opravdu udělat, nebo jsme si tu jen tak povídali?
<SPEAKER ID="291" NAME="Diego López Garrido" LANGUAGE="ES">
Pane Higginsi, chtěl bych vám říci, že velmi souhlasíme s vašimi úvahami a že pokud jde o biologickou rozmanitost, je pravda, že španělské předsednictví si klade za cíl posílit ochranu a udržitelné využívání zdrojů, jinými slovy mít pokročilou a opravdovou vizi týkající se biologické rozmanitosti. To bude jedním z hlavních priorit našeho předsednictví.
<P>
Děkuji vám za hodnocení, které jste učinil ohledně našeho úspěšného začátku předsednictví, a dále také musím poznamenat, že Komise přišla s představou předložit počátkem tohoto roku Zelenou knihu o ochraně lesů. Mohlo by se tak jednat o velmi významnou iniciativu, na jejímž základě by se započala práce, která by odpověděla na devastaci probíhající v těchto oblastech. Některé z těchto činitelů jste již zmínil, jsou zde však i další, například škody způsobené lesními požáry.
<P>
Je zde celá řada dalších činitelů, které je třeba vzít v úvahu. Je však zřejmé, že nadchází velmi důležité období, kdy je třeba bojovat proti devastaci našich lesů, neboť tento záměr také odpovídá strategii biologické rozmanitosti. Bezpochyby se tak bude jednat o jeden z klíčových kroků Evropské unie v tomto roce.
<SPEAKER ID="292" NAME="Chris Davies" AFFILIATION="ALDE">
Přináším dobrou zprávu, protože jedním z úspěchů kodaňské konference byla všeobecná shoda na mechanismu, který umožní rozvinutým zemím finančně přispět k předcházení devastace tropických deštných pralesů.
<P>
Souhlasí tedy pan ministr s tím, že jako jednomu z hlavních cílů by mělo španělského předsednictví dát této shodě prioritu a zabezpečit vhodný ukazatel toho, jak moc jsme v Evropě připraveni přispět k předcházení devastace deštných pralesů?
<SPEAKER ID="293" NAME="Franz Obermayr" AFFILIATION="NI">
(DE) Pane předsedo, jak všichni víme, byly zavedeny certifikáty s cílem snížit emise CO2, čehož se také týká má otázka. Není tomu dávno, co vyšly najevo nekalé praktiky a zneužívání systému spojené s obchodováním s emisemi. Do jaké míry bylo toto obvinění předmětem šetření, nebo je stále předmětem šetření, a jaké změny se plánují v tomto ohledu přijmout?
<SPEAKER ID="294" NAME="Diego López Garrido" LANGUAGE="ES">
Souhlasím s první intervencí. Myslím, že je v souladu s tím, co jsme zde zmínili. Musíme se zabývat úbytkem tropických lesů v rozvojových zemích. To je základním faktorem při zvyšování kapacit rozvojových zemí a jejich vlastního bohatství, a je třeba tak učinit za účasti původního obyvatelstva místní populace a vytvořit národní systém kontroly lesnictví.
<P>
Proto se domnívám, že bylo v tomto ohledu učiněno v Kodani významného pokroku a nemůže být pochyb, že v souvislosti s dalšími aspekty boje proti klimatickým změnám zaujímá Evropská unie vedoucí a průkopnickou pozici. Kritikou Evropské unie ve vztahu ke Kodani může být to, že byla hodně dopředu, než čeho tam bylo skutečně dosaženo.
<P>
Evropská unie chce tento problém řešit mnohem hlouběji, proto přirozeně bere v úvahu i otázky, které zde byly vzneseny a které úzce souvisí s kroky Evropské unie v boji proti klimatickým změnám.
<P>
Konkrétní uvedený případ spočívá v tom, jaká je praxe, jak jsou realizována opatření v boji proti klimatickým změnám. Součástí je samozřejmě také předcházet činnostem, které by zneužívaly některé nástroje, což je jeden z možných problémů, který může vyvstat při zavádění nejen těchto, ale i jakýchkoliv jiných opatření, a je samozřejmě naší povinností jej pečlivě sledovat.
<P>
Předmět: Postup v boji proti Alzheimerově chorobě na evropské úrovni
<P>
Odhaduje se, že 8,6 milionů lidí trpí v Evropě neurodegenerativními chorobami, jakou je například Alzheimerova choroba, a se stárnutím evropské populace bude toto číslo postižených i nadále růst.
<P>
Může Evropská rada poskytnout další podrobnosti ohledně nedávno ohlášeného společného programování výzkumu těchto nemocí? Jak zamýšlí Evropská rada koordinovat evropská opatření, aby snížila zatížení pacientů, jejich rodin či pečovatelů?
<SPEAKER ID="296" NAME="Diego López Garrido" LANGUAGE="ES">
Rada přikládá Alzheimerově chorobě a neurodegenerativním onemocněním obecně velký význam.
<P>
Kontrola tohoto onemocnění musí být jedním z hlavních cílů Evropské unie, s přihlédnutím také k tomu, že výskyt tohoto onemocnění s věkem exponenciálně roste a zdvojnásobuje se každých 5 let po dovršení 75 let. Eurostat očekává, že se mezi lety 1995 a 2050 počet postižených lidí v Evropské unii starších 65 let zdvojnásobí.
<P>
Vaše otázka, pane Aylwarde, má dva aspekty. Na jedné straně je třeba zavést pro neurodegenerativní choroby, a Alzheimerovu chorobu obzvláště, pilotní program společného plánování, do kterého se Rada již pustila. To je také součástí programu španělského předsednictví, s nímž jste byli obeznámeni. Na tomto základě Komise předložila návrh, který, jak víte, byl rozhodnutím Rady přijat v prosinci 2009. Dále Rada vzala v úvahu rozhodnutí této komory, Evropského parlamentu, týkající se pilotní iniciativy. Na druhou stranu, pokud jde o koordinaci činností v Evropě, Rada souhlasila také s tím, že je třeba spolupracovat především na evropské úrovni, máme-li čelit tomuto či obdobným onemocněním, abychom snížili zátěž pro pacienty a jejich rodiny. Odhaduje se, že na každou osobu trpící touto chorobou jsou tři členové její rodiny nuceni nést břemeno péče. Proto je v tomto ohledu nutná spolupráce na evropské úrovni.
<P>
Ve společné zprávě o sociální ochraně a začleňování, kterou Rada přijala v roce 2008, se členské státy zavázaly zvýšit přístup k vysoce kvalitním službám, vyvažujíce veřejné a soukromé pravomoci a formální a neformální péči. Členské státy se domnívají, že rezidenční či komunitní poskytování služeb je lepší a výhodnější než ústavní péče, i když je pravdou, že tyto vysoce kvalitní služby zůstávají i nadále v řadě členských zemí problémem.
<P>
Je třeba, aby Rada a Evropská unie předložily tyto pokyny týkající se tohoto onemocnění.
<SPEAKER ID="297" NAME="Liam Aylward" AFFILIATION="ALDE">
Jak jste správně poznamenal, odhaduje se, že se do konce roku 2050 počet lidí v Evropě trpících demencí zdvojnásobí.
<P>
V důsledku toho je nezbytné, aby vlády členských zemí řešily specifické potřeby lidí trpících demencí a aby poskytly pečovatelům nezbytnou pomoc.
<P>
Nicméně řada zemí Evropské unie nemá v současné době žádný plán na vytvoření národních strategií týkajících se onemocnění demencí. Proto moje otázka zní: jak konkrétně Rada podpoří členské země, aby onemocnění demencí stanovily jednou ze svých priorit v oblasti veřejného zdraví?
<SPEAKER ID="298" NAME="Diego López Garrido" LANGUAGE="ES">
Během španělského předsednictví plánujeme podpořit směrnici, která se zdá být zásadní v souvislosti s moderními terapiemi a péčí o chronické a nepřenosné nemoci. Jedná se o záležitost, kterou je třeba řešit na nejvyšší úrovni, a proto by měla jít ruku v ruce také s posílením iniciativ zaměřených na zlepšení kvality a bezpečnost pacientů, a také s činností, kterou na vysoké úrovni zastává skupina pro veřejné zdraví.
<P>
Vzhledem k tomu, že Evropská unie velmi často nemá pro toto potřebnou pravomoc, musíme i my v souvislosti s neurodegenerativními chorobami, zejména pak Alzheimerovou chorobou, podpořit řízení, koordinaci, spolupráci a součinnost mezi akcemi jednotlivých členských zemí a nepřímo tak pomoci.
<P>
Je pravdou, že členské země nesou odpovědnost za poskytování přímé pomoci například rodinám, a dokonce také i nevládním organizacím, přestože nevládní organizace mají možnost v rámci Evropského programu veřejného zdraví získat přístup k určitým fondům, které také mohou být zajímavou, byť nepřímou cestou, jak pomoci postiženým jednotlivcům a jejich rodinám, kteří trpí Alzheimerovou či nějakou další degenerativní chorobou a kteří jsou v tomto smyslu velmi závislí.
<SPEAKER ID="299" NAME="Jim Higgins" AFFILIATION="PPE">
Rád bych poděkoval Evropské radě za její odpověď. Mohu se zeptat, jaký je postoj Rady ve vztahu k výživě pacientů trpících Alzheimerovou chorobou za pomoci trubiček, která je velmi rozšířenou praxí ve Spojeném království a Irsku? O zbytku Evropy nevím.
<P>
Mluvíme zde o výživě pomocí trubiček zavedených do dutiny břišní. Rada zde mluvila o pokynech. Pokyny a normy jsou velmi důležité, ale schválení tohoto zvláštního postupu, který pacientovi trpícímu demencí zajistí dostatečný přísun živin i přesto, že odmítá jíst, a který zabezpečí, že bude pacient i nadále žít, je však pro mě něco velmi bizarního. Jaký je váš postoj vůči této záležitosti, a chystáte se stanovit normy?
<SPEAKER ID="300" NAME="Silvia-Adriana Ţicău" AFFILIATION="S&amp;D">
(RO) Vzhledem k tomu, že neurodegenerativní choroby postihují velké množství lidí a, bohužel, některé země nemají odpovídající zařízení pro diagnostiku a léčbu těchto onemocnění, ráda bych se zeptala, zda jste ve prospěch zavedení evropských léčebných center, které vzhledem k vzrůstajícímu počtu pacientů mohou podpořit výzkum v této oblasti a pomoci nalézt prostředky pro prevenci a léčbu těchto onemocnění.
<SPEAKER ID="301" NAME="Diego López Garrido" LANGUAGE="ES">
Tyto dvě otázky, které zde dva poslanci vznesli, bezpochyby vyžadují odborné stanovisko. Věřím, že v tomto ohledu existují v Evropské unii skupiny a iniciativy, které budou vhodným místem pro práci na těchto návrzích a komentářích, které jste právě vznesli. Například pilotní program pro boj proti neurodegenerativním chorobám, a zejména pak Alzheimerově chorobě, k nimž na základě doporučení Rady Evropská komise předložila návrh, s nímž se aktuálně pracuje.
<P>
Na druhou stranu, jak víte, jsem již dříve zmínil existenci skupiny na vysoké úrovni pro společné plánování týkající se chorob, které jsou v tomto případě chronické a nepřenosné. Tato skupina má na starosti pečlivé sledování této pilotní iniciativy, s cílem definovat a upřesnit některé otázky a umožnit tak mnohem přesnější rozhodování, o kterém jste se zmínili ve vašich předchozích projevech. Myslím si, že to je to pravé místo, kde by se měl tento problém řešit.
<P>
Doposud se tato skupina na vysoké úrovni dohodla na přístupu a strategickém výzkumném programu. V současné době se účastní celkem 24 zemí, které zřizují své řídící struktury a rozhodují se o svém akčním plánu. Příští zasedání této skupiny se uskuteční v průběhu španělského předsednictví, a domnívám se, že zde by se mohly vyřešit otázky, které jste zde vznesli velmi konkrétním, přímým a bezprostředním způsobem.
<P>
Domnívám se, že to je správné místo pro diskuzi. To je důvod, proč byla tato skupina na vysoké úrovni založena: pracovat a připravit následná rozhodnutí.
<SPEAKER ID="302" NAME="Předsedající">
Chápu, že pan Higgins nejspíše nebude příliš nadšený, domnívám se však, že se jedná o obtížný problém, který pravděpodobně zasluhuje samostatnou otázku.
<P>
Předmět: Sociální odpovědnost podniků
<P>
Na konferenci ve Stockholmu s podtitulem "chránit, respektovat, pomoci", která se konala 10. a 11. listopadu 2009, stávající předsednictví společně s budoucím španělským předsednictvím vyzvaly Evropskou unii a členské státy, aby se ujaly vedení v oblasti sociální odpovědnosti podniků. V březnu 2007 Evropský parlament požádal o zavedení mechanismu, který by usnadnil obětem špatného zacházení v podniku podat proti tomuto podniku žalobu u Evropského soudu. Rovněž také požádal, aby byla odpovědnost ředitelů podniků rozšířena o povinnost minimalizovat negativní dopad jejich činností na životní prostředí, odpovědnost za dodržování lidských práv a aby prováděli jasné výkaznictví na mezinárodní úrovni. Rada ve svém prohlášení zdůraznila dosažený pokrok, ale také doporučila pracovat ve společném rámci, kde je výslovně stanovena povinnost členského státu zajistit a chránit lidská práva, aby byla respektována i v podnikovém prostředí, a ukládat pokuty v případě jejich porušení.
<P>
Jaké závazné právní nástroje Rada navrhuje, aby se zajistilo, že podniky budou respektovat zásady povinné péče a podávání zpráv, a že budou potrestány v případě porušení lidských práv či práv týkajících se životního prostředí, na které se bude vztahovat jejich odpovědnost.
<SPEAKER ID="304" NAME="Diego López Garrido" LANGUAGE="ES">
Musím odkázat na konferenci o sociální odpovědnosti podniků, která se konala ve Stockholmu ve dnech 10. a 11. listopadu 2009.
<P>
Švédské předsednictví, které konferenci organizovalo, společně s budoucím, respektive současným španělským předsednictvím, dospěly k závěru, že by Evropská unie měla v tomto ohledu převzít roli globálního lídra a posloužit jako příklad v tomto důležitém tématu, které pan Désir zmínil ve své otázce. Vzhledem k tomu, že Evropská unie představuje největší ekonomickou velmoc ve světě a největší měrou přispívá k rozvojové spolupráci, je tímto tématem sociální odpovědnost podniků při vytváření trhů, boj proti korupci, ochrana životního prostředí, ochrana lidské důstojnosti a také ochrana lidských práv na pracovišti. Evropa je domovem mnoha nadnárodních společností. Je proto vhodným místem pro ujmutí se vedení.
<P>
Sociální odpovědnost má v podstatě tři složky - chránit, respektovat a napravovat. Stát by měl poskytovat ochranu, tzn. zákony a pravidla týkající se porušování lidských práv, zejména v podnikové sféře. Podniky mají odpovědnost respektovat lidská práva, a také všechny zúčastněné strany mají odpovědnost zajistit přístup k přiměřené nápravě s cílem ochránit a zlepšit lidská práva.
<P>
Chtěl bych zdůraznit, že máme nyní k dispozici další nástroj, kterým je Listina základních práv občanů Evropské unie, která je právně závazná a která znamená, že poprvé, a to i na evropské úrovni, zde existuje ochrana, jež se vztahuje také na záležitosti ohledně sociální odpovědnosti.
<P>
Je nezbytné, aby se zapojily všechny zúčastněné strany. Je nezbytné pokračovat v dialogu s nečlenskými zeměmi, s občanskými společnostmi, s odborovými svazy, s podniky, a to včetně středních a malých podniků, abychom mohli zavést koncept, trio, o kterém jsme zde mluvili: chránit, respektovat, napravovat. Španělské předsednictví bude i nadále pokračovat v jeho podpoře. Zejména ve dnech 25. až 26 března bude Palma de Mallorca hostit konferenci, která se bude zabývat otázkou institucionalizace sociální odpovědnosti podniků, z hlediska jejich vztahu k sociálnímu dialogu.
<P>
Tato konference se bude zabývat možností zavedení tohoto pracovního rámce do seznamu nástrojů, které budou moci Evropská unie a její členské země využívat k provádění svých činností, a to i v souvislosti s otázkou, která zde dnes ráno zazněla při prezentaci programu španělského předsednictví, a to strategie Evropské unie do roku 2020. I zde by se měla objevit přítomnost cíle týkajícího se sociální odpovědnosti.
<SPEAKER ID="305" NAME="Harlem Désir" AFFILIATION="S&amp;D">
(FR) Děkuji vám, pane ministře, za vaši odpověď. Oceňuji vaši iniciativu navázat na konferenci pořádanou ve Stockholmu a uspořádat v březnu další konferenci v Palma de Mallorce.
<P>
Problémem je, že se musíme potýkat s nadnárodními společnostmi. Jak jste zde poznamenal, Evropa by měla převzít roli globálního lídra v oblasti společenské odpovědnosti podniků, také by však tuto vůdčí roli měla zaujmout vůči evropským podnikům, které se nacházejí mimo Evropu. Problémem je, že tyto dceřiné společnosti jsou samostatnými právními subjekty. Jste ochoten uvažovat o právním nástroji, který by učinil mateřské společnosti zodpovědnými za chování svých dceřiných společností, v případě, že by tyto dceřiné společnosti umístněné v jiných zemích světa neplnily své povinnosti vůči životnímu prostředí či vůči dodržování lidských a zaměstnaneckých práv? Protože pokud tuto povinnost nezavedeme, evropské podniky budou unikat své společenské odpovědnosti, kterou zde v Evropě chceme prosazovat, díky jednání svých dceřiných společností umístněných po celém světě.
<SPEAKER ID="306" NAME="Diego López Garrido" LANGUAGE="ES">
Domnívám se, že by Evropská unie měla usnadňovat osvědčené postupy v celé Evropě, což povede ke vzniku legislativních návrhů, které mohou zlepšit danou situaci.
<P>
Je třeba se zabývat tou částí sociální odpovědnosti, kterou nazýváme právně závaznou částí, jež souvisí především s dodržováním lidských práv. K dispozici je také dobrovolná část, která se skládá z volitelných postupů. Je proto důležité zavést fóra na evropské a vyšší úrovni, na kterých se o těchto záležitostech bude jednat. Některá z nich jsou již zavedena. Například skupina členských zemí na vysoké úrovni se schází každých šest měsíců, aby sdílela své zkušenosti týkající se společenské odpovědnosti.
<P>
Dále se také domnívám, že v souvislosti s hospodářskou krizí je čím dál důležitější spolupracovat v tomto směru, a také spolupracovat směrem ke konkurenceschopnosti a ochraně životního prostředí, které je třeba spojit se sociálním začleněním. To se týká zejména roku 2010, který je rokem boje proti chudobě a sociálnímu vyloučení.
<P>
Myslím si, že by toto mohlo být výchozím bodem, a že v tomto ohledu, který je stále do určité míry průkopnickým, by měla být vytvořena fóra, na kterých by se každá ze zúčastněných stran podílela na dialogu, který by byl základem dalších opatření. Nicméně se domnívám, že bychom měli přistoupit k této fázi dialogu, který je naprosto zásadním, prostřednictvím společných akcí, což doposud prakticky nemělo obdoby.
<SPEAKER ID="307" NAME="Ádám Kósa" AFFILIATION="PPE">
(HU) Rád by přivítal návrh pana ministra, v němž chtěl vyzdvihnout osvědčené postupy. Všichni jsme si vědomi skutečnosti, že Evropská unie má značně stárnoucí populaci a podniky mají odpovědnost udržovat zdraví lidí trpících dlouhodobým zdravotním postižením. Hodlá Evropská rada vyvíjet na podniky tlak, aby využívaly odborné znalosti občanů, kteří jsou již v důchodu? Tak, aby zůstali aktivní, a ne nečinní po odchodu do důchodu.
<SPEAKER ID="308" NAME="Hans-Peter Martin" AFFILIATION="NI">
(DE) Pane předsedo, tímto problémem, který jste zde zmínil, jsme se zabývali dlouhou dobu. Řada věcí, která zde zazněla, mohla zaznít již před 10 či 15 lety. V tomto ohledu bych vám rád položil několik konkrétních otázek. Souhlasíte s tím, že aby bylo řádně zavedeno a zviditelněno přijetí sociální odpovědnosti podniků, je třeba také zavést odpovídající sankce a pobídky? Domníváte se, že je možné v Evropské unii zavést seznam hříšníků? Zvážíme-li, jak často používáme značení produktů, dalo by se uvažovat i o značení produktů různých společností s odkazem na to, zda jednají v souladu se základními pravidly sociální odpovědnosti firem, či zda naopak je porušují? Jsme zvyklí na nejrůznější typy označování, proč tedy nepoužít tuto metodu také s ohledem na sociální záležitosti?
<SPEAKER ID="309" NAME="Diego López Garrido" LANGUAGE="ES">
Souhlasím s prvním prohlášením, a jsem o tom přesvědčen, že základem je to, co jsem nazval dialogem Evropské unie s nečlenskými státy, občanskou společností, odborovými svazy, podniky a všemi zainteresovanými stranami, a je naprosto nezbytná účast všech lidí, na které se zde odvoláváte, pane poslanče.
<P>
Věřím, že nastal čas jednat o tomto, ale také o věcech, které jste zde zmínil. Domnívám se však, že by to mělo tvořit součást celkového, komplexního přístupu k otázce, která se bude pravděpodobně vůbec poprvé, respektive téměř poprvé v rámci skupiny na vysoké úrovni, řešit na konferenci, která se bude konat v březnu. Zde by dle mého názoru měla diskuze probíhat, a myslím si, že se jedná o nejlepší způsob, jak dosáhnout našich cílů.
<P>
Někdy je lépe zvolit cestu pobídek, jindy je zase lépe zvolit cestu trestů. Ne vždy je však cesta trestů tou nejlepší cestou. Domnívám se, že si celá věc zasluhuje integrovanou studii, neboť dle mého názoru potřebujeme integrovanou vizi s celou řadou opatření. Nikoliv tedy po sobě jdoucí jednotlivá opatření, ale konečně jednotný pohled na celý problém, který tato záležitost představuje, což je skvělá příležitost pro sociální odpovědnost.
<P>
Předmět: Finanční dohled EU
<P>
V pondělí 7. prosince 2009 v souvislosti s tématem finančního dohledu EU a dohody ministrů financí Evropské unie president ECB, Jean-Claude Trichet, řekl výboru Evropského parlamentu pro hospodářské a měnové záležitosti, že "není třeba nejlepšího řešení", protože kupříkladu neexistují žádná ustanovení pro plánované orgány EU, aby měly přímé pravomoci udělovat pokyny.
<P>
Jak Evropská rada zabezpečí, aby se nadnárodní banky, pojišťovny, poskytovatelé finančních služeb, investiční fondy a zajišťovací fondy nevyhýbaly efektivnímu dohledu, protože národní kompetence zůstávají i nadále roztříštěné?
<SPEAKER ID="311" NAME="Diego López Garrido" LANGUAGE="ES">
Pane Martine, domnívám se, že Evropská unie řeší řádný dohled nad finančními systémy na evropské úrovni, a v tomto případě je jasné, že je třeba vymanit se z vážné krize. Toto vypořádání se s krizí má dvě základní dimenze, které jsou stanoveny ve směrnicích o finančním dohledu, v šesti směrnicích, které Komise minulý rok představila, a které nyní vyžadují dohodu mezi Radou a Evropským parlamentem. Rádi bychom k této dohodě dospěli během španělského předsednictví. Proto o tom budeme diskutovat především v této komoře.
<P>
Na jednu stranu zde máme prostřednictvím Evropského výboru pro systémová rizika takzvaný makro-finanční dohled, který se snaží předejít vážným krizím, zabezpečit finanční stabilitu a redukovat poruchy finančního systému. Na druhou stranu zde máme takzvaný mikrofinanční dohled, na který, dle mého názoru, pan Martin odkazoval ve své otázce.
<P>
Jedná se o tři evropské orgány pro bankovnictví, pojištění a kapitálový trh. Cílem tohoto dohledu je hlubší monitoring, snížení narušení individuálních finančních subjektů, a tedy ochrana klientů těchto subjektů.
<P>
Jak jsem již poznamenal, Rada k této záležitosti nakonec zaujala společný postoj. Nejdříve minulý rok v říjnu Rada vydala politické prohlášení a důvěru v makro-dohled, a v prosinci v mikrodohled a v celý legislativní balíček. To je, jak jsem také poznamenal, předmětem běžného legislativního postupu, a tudíž součástí dohody mezi Evropským parlamentem a Radou.
<P>
Tyto tři výbory by měly fungovat. Rádi bychom přijali směrnici, pokud možno již v prvním pololetí španělského předsednictví, nejpozději však do konce roku 2010. To je cílem Evropské rady.
<P>
V důsledku toho očekáváme plodnou spolupráci s Evropským parlamentem, abychom mohli udělat tento velmi důležitý krok směrem k dohodě, která je dle mého názoru historicky významná a která je v souladu s přístupy, jejichž původcem není výhradně Evropa, nýbrž G20. Spojené státy americké připravují podobné nařízení. Věříme, že toto je jedna z výzev, kterým je třeba čelit, abychom předešli dalším krizím, jako byla krize, která vzešla z finančního systému díky nedostatku regulace finančního systému a díky nezodpovědnosti některých z vedoucích představitelů finančního systému, jak zde již pan poslanec poznamenal.
<SPEAKER ID="312" NAME="Hans-Peter Martin" AFFILIATION="NI">
(DE) Pane Lópezi Garrido, děkuji vám za vaše prohlášení. Zmínil jste dohled evropského výboru pro systémová rizika nad makroekonomickou oblastí. Jistě jste si vědom toho, že již teď se v souvislosti s tím objevuje velmi intenzivní kritika. Na jedné straně se jedná o kritiku velikosti tohoto výboru, protože opět bylo sestaveno pomocí typického evropského systému poměrného zastoupení. Jste si vědom rizika, stejně jako řada dalších, že tento výbor nebude efektivně pracovat?
<P>
Druhým problémem týkajícím se evropského výboru pro systémová rizika je jeho nedostatečná nezávislost. Domníváte se, že byste mohli učinit během španělského předsednictví ještě o jeden krok více a pokusit se zajistit tomuto výboru větší nezávislost a stejně tak učinit určitá zlepšení s ohledem na jeho velikost, neboť za současného stavu bude jen stěží smysluplně fungovat?
<SPEAKER ID="313" NAME="Diego López Garrido" LANGUAGE="ES">
Domnívám se, že zde existuje návrh ze strany Evropské komise. Došlo k dohodě, konečně došlo k dohodě, když bylo dosaženo konsenzu v Radě, což nebylo nijak jednoduché. Švédské předsednictví spolu s Komisí musely tvrdě pracovat, aby dosáhly této dohody v Radě ministrů hospodářství a financí Ecofin, a tady ji máme. A jak zde již jiní poznamenali, je nyní na Evropském parlamentu, aby tento přístup přijal.
<P>
Toto je místo, kde by mělo být dosaženo dohody mezi oběma oblastmi. V Radě již dohoda existuje, a uvidíme, zda dokážeme dosáhnout dohody i v Evropském parlamentu.
<P>
Otázky, které jste zde vznesli, jsou dle mého názoru stejně jako řada dalších otázek sporné a diskutabilní, a jsem si jist, že bezpochyby dospějeme k dohodě mezi dvěma legislativními orgány Evropské unie: Evropskou radou a Evropským parlamentem, neboť tato dohoda je absolutně nezbytná.
<SPEAKER ID="314" NAME="Seán Kelly" AFFILIATION="PPE">
V rámci navrhovaného dohledu nad finančním trhem zváží španělské předsednictví doporučení týkající se osvědčených postupů, jak zmrazit platy generálních ředitelů velkých bank, a jak také omezit absurdní kulturu bonusů, která za současných potíží, ve kterých se nacházíme, jen přilila olej do ohně?
<SPEAKER ID="315" NAME="Nikolaos Chountis" AFFILIATION="GUE/NGL">
(EL) Vážená paní předsedající, pane Lópezi Garrido, rád bych vztáhl otázku týkající se finančního dohledu v Evropské unii ke spekulativní činnosti investičních fondů, včetně fondů sídlících v Evropské unii, v londýnské City. V článcích se objevují zprávy, že správci fondů sázejí na propad eura, na státní dluhopisy Řecka, včetně dalších dluhopisů, a na dluh a schodek rozpočtu, a tím i zhoršení zadlužení.
<P>
Jste mi tedy ochotni vysvětlit, jaká konkrétní opatření je možné přijmout, abychom ochránili hospodářství členských zemí Evropské unie před spekulativními útoky vysoce rizikových podílových fondů, včetně fondů sídlících v Evropské unii?
<SPEAKER ID="316" NAME="Diego López Garrido" LANGUAGE="ES">
Ano, domnívám se, že je zcela možné jednat o osvědčených postupech ve vztahu k finančním subjektům. Otevíráme zde diskuzi, která se bude soustředit na dohled nad finančními systémy, a věřím, že toto je vhodné místo pro práci v tomto směru, a že budeme schopni přispět k některým z bodů, které jste zde zmínil, pane Kelly, a které se dokonce mohou stát součástí nové směrnice.
<P>
Dále se také domnívám, že zde existuje prostor pro návrh týkající se směrnic, který předložil druhý řečník, a o kterém budete mít v této komoře možnost debatovat, například ve vztahu k regulaci zajišťovacích fondů, která je součástí požadavků finančního dohledu, o kterých jsme zde diskutovali, nebo například ve vztahu k vymýcení daňových rájů, o kterém zde ráno hovořil současný předseda Rady Evropské unie.
<P>
Všechny tyto myšlenky, které zde byly vzneseny, mají své místo, a dokonale zapadnou do rozpravy o reformě, o kompletní a aktuální reformě dohledu nad finančním systémem, tak, jak k tomu vyzvala Evropská Rada, která se bude konat v této komoře v průběhu několika příštích měsíců. Bude se jednat o důkladnou a důležitou reformu, ve které veškeré problémy, které jste zde zmínili, budou mít své místo.
<P>
Předmět: Ekonomická situace v Řecku a role eurozóny
<P>
Zpráva pocházející z nedávného summitu, která se týká vážných ekonomických problémů Řecka a podpory zemím nacházejícím se ve stejné situaci, je rozporuplná. Zatímco kancléřka Merkelová se snažila zdůraznit společnou zodpovědnost všech zemí eurozóny za osud jednoho ze svých členů, pan Reinfeldt zastával názor, že za své problémy je odpovědné Řecko a musí si je samo vyřešit.
<P>
Jaký je postoj předsednictví ve vztahu k solidaritě mezi členskými zeměmi, zejména v rámci eurozóny, kdy jedna ze zemí musí čelit platební neschopnosti? Je v zájmu úvěrů Evropské centrální banky a záruk pro vlády členských zemí omezit spekulativní obchodování a ochránit veřejné dluhy před propadem do začarovaného kruhu v důsledku snížení ratingu?
<P>
Má se za to, že je třeba kromě represivních prostředků stanovených v rámci Paktu stability a růstu také potřeba účinnějších preventivních kontrol doprovázených příslušnými opatřeními, aby se posílila zaměstnanost a ekonomický růst zadlužených zemí před tím, než se jejich ekonomická situace drasticky zhorší?
<SPEAKER ID="318" NAME="Diego López Garrido" LANGUAGE="ES">
Ve smlouvách Evropské unie je jasně stanoveno rozdělení kompetencí. Hospodářské politiky členských zemí jsou ve společném zájmu Evropské unie, současně jsou však národní rozpočty záležitostí jednotlivých členských zemí.
<P>
Vzhledem k tomu, že v 16 zemích Evropské unie existuje jednotná měna, a vzhledem k dalšímu rozšíření měnové unie, které se objevuje v Maastrichtské dohodě jako jeden z možných cílů, je samozřejmě kladen důraz také na rozpočty jednotlivých členských zemí, protože ty mají vliv na celé hospodářství a měnový systém Evropské unie.
<P>
Proto je nezbytné vyhnout se nadměrným schodkům veřejného rozpočtu, což je nezbytné pro fungování hospodářské a měnové unie, přičemž je třeba mít na paměti, že více rozvinutá je unie měnová a ne hospodářská.
<P>
Proto Pakt stability a dříve Maastrichtská smlouva, nyní Smlouva o fungování Evropské unie v článku 123 zakazují deficit či poskytnutí úvěru na pokrytí tohoto deficitu Evropskou centrální bankou či centrální bankou členského státu, jehož měnou je euro. Dále tato smlouva stanoví, že ani Evropská unie, ani členské státy nejsou odpovědné a nepřebírají závazky za centrální vládu či jiný veřejný orgán jiného členského státu.
<P>
Proto každý členský stát musí převzít závazek za svůj dluh. Rada uvedla, že tak musí učinit všechny členské země. Rada je dále přesvědčena, že Řecko a ostatní členské země musí přijmout vhodná opatření k nápravě ekonomické nerovnováhy, aby zdraví jejich národních ekonomik a finančního prostředí zůstalo zachováno.
<P>
Musíme mít na paměti, že postup při nadměrném schodku předpokládá v odůvodněných případech dohled nad hospodářskou politikou. Doufáme, že v únoru bude Rada jednat o případu Řecka. Je pravděpodobné, že poté bude doporučení přijato, záleží na právu iniciativy Evropské komise, a budou sestaveny strategie, což umožní Evropské unii projevit svůj zájem a účast na složitých situacích a okolnostech, do kterých se členské státy mohou dostat.
<SPEAKER ID="319" NAME="Rodi Kratsa-Tsagaropoulou" AFFILIATION="PPE">
(EL) Vážená paní předsedající, pane Lópezi Garrido, zmínili jste články Smlouvy, které se zabývají postupem při nadměrném schodku. Parlament tyto články dobře zná. Nicméně se domnívám, že byste mi mohli poskytnout více informací o tom, co konkrétně měl pan Zapatero na mysli, když mluvil o solidaritě v eurozóně, a o solidaritě se zeměmi trpícími finančními problémy. Znamená to, že je zde možné diskutovat o lepší finanční koordinaci dotací mezi centrem a regiony? Je možná lepší fiskální koordinace, abychom zabránili daňovému a sociálnímu dumpingu, který zatěžuje Evropskou unii a který má zvláštní dopad na některé země? Můžete mi říci více o tom, co jste již dříve zmínili, ve vztahu k tomu, co pan Zapatero nazýval solidaritou?
<SPEAKER ID="320" NAME="Diego López Garrido" LANGUAGE="ES">
Evropská Unie je světovým regionem, kde se solidarita praktikuje velmi viditelně. Například v případě Řecka, či v případě mé země, Španělska, jsme byli svědky příkladné solidarity ze strany Evropské unie, a to prostřednictvím fondů Evropské unie a strukturálních fondů, které tvoří základní prvky evropské politiky solidarity.
<P>
Toto nemá nikde ve světě obdoby. To umožnilo dosáhnout významného pokroku v mnoha zemích, což prospívá zemím jako celkům, zatímco současně otevírá trhy. Zároveň také došlo k transferům určitých částek na modernizaci regionu. Toto je dokonalý příklad solidarity. Samozřejmě je logické, že tyto fondy musí být správně využívány a také řádně sledovány Evropskou unií. Solidarita tedy existuje.
<P>
Další forma solidarity jasně vyplývá ze Smlouvy. Velmi konkrétně jste zde hovořili o Smlouvě. Smlouva zavádí povinnost pro členské státy, aby koordinovaly svou hospodářskou politiku, sociální politiku a politiku zaměstnanosti. O tom mluví článek 5 Smlouvy o fungování Evropské unie a dále se zde také zmiňuje solidarita v rámci Evropské unie, konkrétně ve společné diskuzi a společném příjímání cílů s ohledem na hospodářskou politiku, kterou je třeba koordinovat.
<P>
Řada současných problémů, které jsou důsledkem krize, a které se objevují v mnoha evropských zemích, by nebyla tak intenzivní, kdyby hospodářská unie existovala již mnohem dříve a nedošlo k jejímu pozastavení. Měnová unie pokračovala ve svém vývoji, zatímco ekonomická unie byla pozastavena, a proto nedošlo k synergické koordinaci hospodářských politik Evropské unie. Ve zkratce, to je to, k čemu mělo dojít a co Smlouva nakonec navrhuje.
<P>
Strategie Evropy 2020, cíle, na kterých se musíme dohodnout, vztahující se k investicím do vzdělání, specializaci a dělbě práce a boji proti změnám klimatu, jsou také prvky solidarity, které je třeba sdílet. Zde se také velmi jasně objevuje solidarita v rámci kontinentu, Evropské unie, který vždy musí být co možná nejvíce jednotný. Nicméně toto samozřejmě nijak Smlouvě nebrání, aby po členských zemích vyžadovala odpovědnost za úroveň jejich zadlužení a odpovědnost za úvěr na jeho pokrytí. Samozřejmě, že se jedná o odpovědnost každého státu. Nicméně je zde celý kontext trhu, sociálních politik, strukturálních politik, regionálních politik, a doufáme, že v budoucnu i koordinace hospodářských, sociálních a zaměstnaneckých politik, které jsou bezpochyby kontextem solidarity.
<P>
To je nejvhodnější, nejvíce jdoucí do hloubky a nejvíce dalekosáhlý způsob politiky solidarity Evropské unie.
<SPEAKER ID="321" NAME="Janusz Władysław Zemke" AFFILIATION="S&amp;D">
(PL) Pane ministře, rád bych vám ještě položil otázku ohledně velmi vážné situace v Řecku, která se bude projednávat na zasedání Komise v únoru tohoto roku. Je pravda, že krize v Řecku je velmi vážná, všichni však také víme, že, bohužel, se tato krize může dál rozšířit. Moje otázka zní: neměli byste kromě diskuzí v Komisi také zahájit mnohem důležitější diskuzi s Evropskou centrální bankou? Domnívám se, že se také jedná o velmi důležitý orgán, který by měl být více aktivní, zejména v souvislosti se situací v Řecku.
<SPEAKER ID="322" NAME="Diego López Garrido" LANGUAGE="ES">
Myslím, že každý orgán má své pole působnosti. To je jednou z nejdůležitějších charakteristik struktury hospodářství Evropské unie a měnové unie, a to také Evropské unii dodává na důvěryhodnosti.
<P>
Je pravdou, že Rada bude projednávat případ Řecka, neboť se jedná o jednu z členských zemí, a samozřejmě to, co se odehrává v jedné evropské zemi, ovlivňuje nás všechny. Všichni jsme ovlivnění tím, co se odehrává v zemích mimo Evropu, nemluvě o místě, kde máme jednotný trh a jednotnou měnu pro 16 zemí.
<P>
Je logické, že se diskuze odehrává v rámci mezí, které Smlouva stanovuje, a že se tato diskuze také dotýká rozpočtové a ekonomické strategie, která je za daných okolností považována za vhodnou, a která se v tomto případě Řecku doporučuje, neboť z ní bude mít bezpochyby prospěch.
<P>
Smlouva také stanoví povinnosti Evropské centrální banky, které se týkají finanční stability a cenové stability, z pozice nezávislé strany. Nezávislost Evropské centrální banky je základním principem Evropské unie, díky kterému nabývá na věrohodnosti náš ekonomický a finanční systém a naše společná měna, euro. Toto kritérium nezávislosti by mělo být respektováno, neboť tvoří základní prvek hospodářské a měnové unie, kterou jsme schválili před několika lety v Evropské unii.
<SPEAKER ID="323" NAME="Předsedající">
Pane ministře, velmi vám děkuji za vaši účast na této první době vyhrazené pro dotazy vašeho předsednictví.
<P>
Otázky, které zůstaly nezodpovězeny v důsledku nedostatku času obdrží odpověď písemně (viz. příloha).
<P>
Tímto se uzavírá doba vyhrazená pro dotazy.
<P>
(Zasedání bylo přerušeno v 19:15 a pokračovalo v 21:00)

<CHAPTER ID="011-03">
3. Egypt (rozprava) 
<SPEAKER ID="196" NAME="Předsedající">
- Dalším bodem je rozprava o šesti návrzích usnesení o Egyptu.
<SPEAKER ID="197" NAME="Raül Romeva i Rueda">
autor. - (ES) Paní předsedající, na úvod bych rád řekl, že tento parlament by se dopustil závažné chyby, kdyby podlehl tlaku těch, kteří by byli raději, kdybychom nediskutovaly o problémech, které mohou v některých zemích vyvolat neklid, obzvláště když veřejně odsuzují porušování lidských práv.
<P>
S některými zeměmi, jako jsou země v rámci evropské politiky sousedství, udržujeme privilegované vztahy. S těmito zeměmi musíme vést zvláště jasný dialog a připomínat jim, že obchod nemůže a nikdy nesmí být, ani zde ani tam, oddělován od dodržování lidských práv.
<P>
Situace v Egyptě si zasluhovala určité zamyšlení a také vztahy mezi Egyptem a Evropskou unií si podobné zamyšlení vynutily. Je proto více než legitimní odsoudit, a v tomto usnesení tak činíme, pronásledování řady nevládních organizací, zvláště organizací bránících lidská práva, kterého jsme v současné době svědky v Egyptě, a vyjádřit podporu kampani za svobodu sdružování vedenou řadou sociálních hnutí v zemi.
<SPEAKER ID="198" NAME="Paulo Casaca">
autor. - (PT) Paní předsedající, i já musím zdůraznit, že samozřejmě neexistují hranice nebo posvátná místa, v nichž by lidská práva nebyla prvořadým zájmem. Musíme ale vzít v úvahu fakt, že jsme byli svědky ochoty egyptského ministra zahraničí, který přišel do Výboru pro zahraničí věci Evropského parlamentu, aby odpověděl na všechny otázky týkající se porušování lidských práv, které mu byly položeny . Já jsem tam byl a otázky jsem mu kladl, a nějaké odpovědi jsem od pana ministra dostal.
<P>
Kromě určitých negativních faktorů tento návrh usnesení vyzdvihuje i některé pozitivní faktory, které považuji za důležité, jako např. závazek odvolat výjimečný stav v tomto roce, v zásadě během několika měsíců, a spolupráci v boji proti pašování zbraní v Gaze. Podle mého názoru bychom měli využít ochoty egyptských úřadů a podpořit je v úsilí o nápravu některých závažných případů porušování. V této souvislosti musím poukázat na pokračující věznění bývalého kandidáta na prezidenta Egyptské republiky. Chtěl bych opakovaně vyzvat ke skoncování s touto situací, protože jedině tento postup je koherentní se základními principy země, která brání lidská práva, za kterou se Egypt opakovaně prohlašoval, a k jejichž dodržování se zavázal.
<SPEAKER ID="199" NAME="Erik Meijer">
autor. - (NL) Paní předsedkyně, v Egyptě nemá demokracie tradici. Mladí příslušníci armády Nasser a Naguib, kteří před více než 50 lety svrhli špatně fungující režim krále Farouka, přinesli naději na změnu a pokrok. Nasser vrátil svým lidem hrdost a stal se zdrojem inspirace pro budoucnost, jeho úkolem bylo skoncovat se zaostalým a pokořeným Egyptem. Po řadě hrůzných válek jeho nástupce Sadat dal Egypťanům naději na trvalý mír se sousedním Izraelem.
<P>
Současný prezident Mubarak nenabízí žádnou naději. Stal se symbolem stagnace. Jeho vláda se vyznačuje pouze tím, že se tvrdou rukou snaží udržet stabilitu, aby v něm okolní svět viděl spojence proti terorismu a islámskému fundamentalismu. Nenabízí však žádnou demokratizaci a vyhlídky do budoucna. Opozici připouští pouze selektivně, nedostává se jí ale takového prostoru, jaký běžně mají opoziční strany v parlamentních demokraciích. V důsledku toho se zdá, že vytváří živnou půdu pro vnitřní konflikt mezi fundamentalisty a demokraty.
<P>
Nesnášenlivost vůči náboženským menšinám, včetně velké koptské křesťanské menšiny, která v Egyptě žije po staletí, také narůstá. Dlouhodobou stabilitu nelze budovat na těchto základech, kdy se problémy neřeší, ale zakrývají násilím. Proto má toto zásadní usnesení veškeré opodstatnění pro přijetí.
<P>
Sabotování činnosti nevládních organizací, zastrašování oponentů, diskriminace menšin, zatýkání a mučení a další doložená selhání vedou k obavám z nejhoršího, pokud jde o nástupce Mubarakova režimu. Zdá se, že Egypt se propadl zpět do zaostalosti, která před 60 lety provázela vládu krále Farouka. Evropské vztahy s Egyptem by měly pomoci vypořádat se s touto situací v co nejširší míře.
<SPEAKER ID="200" NAME="Ewa Tomaszewska">
autorka. - (PL) Paní předsedající, postupné zhoršování situace v oblasti dodržování lidských práv v Egyptě vyvolává rostoucí znepokojení.
<P>
Změny ústavy usnadnily porušování lidských práv. Pod záminkou potřeby poskytovat ochranu proti teroristickým útokům, a v souvislosti s údajným problémem pašování zbraní do pásma Gazy, byly tajným službám přiznány dodatečné pravomoci. Snáze se tak mohou vyhýbat odpovědnosti za používání mučení. Utlačování z důvodu náboženského přesvědčení, zatýkání a dlouhotrvající zadržování bez řádného soudu jsou dnes mnohem častěji na denním pořádku.
<P>
Organizace, jako je Amnesty International, které sledují dodržování lidských práv, upozornily na lhostejnost mezinárodního společenství vůči této situaci. Vyzývám Evropskou komisi, aby uvažovala o účinných metodách tlaku, který by vyvinula na egyptské úřady s cílem zastavit tento proces.
<SPEAKER ID="201" NAME="Jana Hybášková">
autorka. - (CS) Vážená paní komisařko, kolegové, Egypt je bezpochyby nejvýznamnější arabskou zemí, je kolébkou starobylé civilizace, nejdůležitějším arabským státem. Nikdo v Evropské unii a v tomto Parlamentu nepochybuje o tom, že Egypt je nejen klíčovým partnerem Evropské unie, ale partnerem dynamickým, připraveným a silným, a právě proto považujeme dialog s touto zemí za velmi důležitý a významný. Příští týden začínají nová jednání o akčním plánu mezi Evropskou unií a Egyptskou arabskou republikou. Je dobře, že náš Parlament jednomyslně a jasně vyjádří k těmto jednáním podporu a stává se hráčem v zahraniční politice. Jasně říkáme: partnerem Evropské unie nemůže být stát, který dovoluje tvrdé zásahy do nezávislosti starobylého demokratického institutu soudců, který dovolí týrání ve vězení, zabíjení imigrantů, který ruší svobodu projevu, blokuje internet a posílá členy parlamentu, jako synovce prezidenta Sadáta, před vojenský soud. Egypt je naším klíčovým spojencem v boji proti terorizmu, musí proto být klíčovým spojencem hlavně v potírání příčin terorizmu a radikalizace islámu. A právě proto nesmí takovým způsobem postupovat proti registraci nevládních organizací, nesmí ničit svobodu projevu a zejména musí hájit starobylou vládu práva, která vždy v Egyptu existovala. Věříme, že to Egypt dokáže a zejména věříme, že naše rezoluce přispěje Evropské komisi proto, aby sjednaný akční plán s touto zemí byl kvalitní. Děkuji za podporu.
<SPEAKER ID="202" NAME="Bernd Posselt">
jménem skupiny PPE-DE. - (DE) Paní předsedající, jsem jedním z mála přítomných zde ve sněmovně, kdo měl tu čest být přítomen slavnému projevu prezidenta Sadata v Evropském parlamentu. Tento projev by mohl sloužit jako politický program pro Rok mezikulturního dialogu, který právě začal. Byl to jeden z nejvýznamnějších projevů, které kdy byly v této sněmovně proneseny.
<P>
Během let strávených v úřadu se i prezident Mubarak stal důležitým a spolehlivým partnerem Evropské unie, a to i navzdory mnoha nedostatkům a chybám, k nimž v Egyptě došlo. Proto zkrátka nemohu pochopit projev předsedy egyptského parlamentu, který přednesl v reakci na tento návrh usnesení. V tomto návrhu jen racionálním a slušným způsobem konstatujeme, že Egypt je jedním z našich nejvýznamnějších partnerů v oblasti Středomoří, a na základě řady konkrétních bodů a rozhodných faktů kriticky poukazujeme na nutnost dalších změn v Egyptě na jeho cestě k demokracii a právnímu státu.
<P>
Takový je náš závazek vůči našim občanům a vůči obyvatelům Egypta. Pochopitelně se domnívám, že přerušení vztahů, které nám nyní hrozí, by bylo zcela nesprávným krokem. Musíme spolu dále jednat, a proto podporuji tento návrh usnesení, který byl napsán racionálním jazykem, a vyzývám Egypťany, aby jej nepovažovali za selhání dialogu, ale za jasný signál k zahájení intenzivnějšího dialogu s Egyptem, o který tímto usnesením usilujeme.
<SPEAKER ID="203" NAME="Bogusław Sonik" AFFILIATION="PPE-DE">
(PL) Paní předsedající, chtěl bych se v rámci dnešní rozpravy o Egyptu zmínit o dvou aspektech, z nichž jeden tu byl již určitě zmíněn.
<P>
I když si myslím, že bychom měli udržovat a rozvíjet vztahy s Egyptem, a že by se Egypt měl stát hlavním partnerem EU v této části světa, začnu upozorněním, že koptičtí křesťané jsou v této zemi považováni za druhořadé občany. Týká se to těch, kteří praktikují ortodoxní víru i katolíků, a na to bychom ve vztazích s Egyptem neměli zapomínat. Již několikrát jsem se zmínil o tom, že bychom se měli situací náboženských menšin v této části světa podrobně zabývat a vypracovat zprávu na toto téma.
<P>
Druhým aspektem, o němž bych se rád zmínil je fakt, že dokud nebude nalezeno řešení konfliktu mezi Izraelem a Palestinou na Středním východě, nemůžeme hovořit o trvalém míru, demokracii a dodržování lidských práv v této oblasti. V tomto konfliktu je skryt zdroj všeho násilí, terorismu a fanatismu, kterým je ohrožována i Evropa.
<SPEAKER ID="204" NAME="Marcin Libicki" AFFILIATION="UEN">
(PL) Paní předsedající, rád bych vyjádřil určité uspokojení, že v dnešní rozpravě o Egyptu nejsme nuceni hovořit o skutečných zločinech. Během čtvrtečních rozprav o lidských právech, jichž se obvykle aktivně účastním, se zpravidla projednávají mimořádně závažné a nebezpečné případy. Většinou se jedná o případy porušování lidských práv, vraždění a znásilňování. Dnes však můžeme cítit určité uspokojení, protože ve srovnání s tolika jinými případy, v Egyptě intervenujeme ve fázi, kdy ke zločinům ještě nedošlo, i když v této zemi dochází k porušování základních svobod. Díky naší včasné intervenci můžeme doufat v její vyšší účinnost a v zabránění případným závažnějším důsledkům. Obvyklým modelem v první etapě bývají restrikce médií - .v tomto případě zatýkání novinářů - a omezování sdružovacího práva. Všichni máme na mysli odborové svazy a pronásledování náboženských menšin. Další etapa je etapou zločinu. Naštěstí, v případě Egypta druhá etapa dosud nenastala.
<SPEAKER ID="205" NAME="Meglena Kuneva">
členka Komise. - Paní předsedající, Komise věnuje důkladnou pozornost situaci v oblasti demokratických a lidských práv v Egyptě, který je jedním z našich partnerů v rámci Evropské politiky sousedství. Pečlivě sledujeme vývoj v oblasti díky naší delegaci v Káhiře a partnerství se členskými státy. Udržujeme také pravidelný kontakt s místními a mezinárodními nevládními organizacemi, které se zabývají otázkami lidských práv a demokracie.
<P>
Komise sdílí vaše obavy v souvislosti se zjevným zhoršováním situace v oblasti lidských práv v Egyptě, a počtem doložených případů porušování lidských práv, které se týkají zejména svobody projevu, mučení a špatného zacházení, a úcty k náboženským menšinám.
<P>
Komise vyzvala k rozsáhlejší politické reformě, a dodržování lidských práv považuje za zásadní součást partnerství EU s Egyptem. Proto využívá všech dostupných prostředků, aby povzbudila egyptské orgány k dosahování pozitivních výsledků v této oblasti.
<P>
Jako člen Rady OSN pro lidská práva se Egypt zavázal potvrdit "nejvyšší standardy v oblasti podpory a ochrany lidských práv". EU důsledně poukazuje na význam dodržování lidských práv - obzvláště na základě článku 2 Dohody o přidružení - v rámci dvoustranných vztahů s Egyptem, včetně vztahů na nejvyšší úrovni.
<P>
Přijetím společného evropsko-egyptského akčního plánu v rámci Evropské politiky sousedství v březnu 2007 jsme získali další politický nástroj k podpoře dodržování lidských práv a základních svobod v Egyptě, založený podle našeho názoru na sdílených hodnotách. V akčním plánu je stanoveno zahájení formálního a pravidelného dialogu o lidských právech a demokracii na půdě Podvýboru pro politické záležitosti: lidská práva a demokracii, mezinárodní a regionální otázky. Cílem práce tohoto podvýboru je usnadnit vedení dialogu o všech aspektech lidských práv a demokracie, mezinárodních a regionálních otázkách v atmosféře vzájemného porozumění, ve vzájemné úctě ke stanoviskům druhé strany a na základě komplexního a demonstrativního přístupu. První zasedání podvýboru je svoláno na příští týden - 23. a 24. ledna 2007 - v Káhiře, a na něm bude moci Egypt konstruktivním způsobem prokázat svou odpovědnost vůči sdíleným hodnotám.
<P>
Komise je pevně přesvědčena, že dialog s Egyptem v rámci politických ujednání obsažených v dohodě o přidružení a v akčním plánu v rámci Evropské politiky sousedství je neúčinnějším způsobem, jak egyptské vládě tlumočit obavy EU ohledně dodržování lidských práv a mezinárodního práva.
<P>
Komise potvrzuje svůj závazek podílet se na reformním procesu v Egyptě prostřednictvím finanční a technické pomoci, a podpora politické reformě, lidským právům a demokracii zůstává nadále prioritou v rámci národního orientačního plánu na období 2007-2010 a Evropského nástroje pro podporu demokracie a lidských práv.
<P>
Jsem si jistá, že Evropský parlament bude naším silným spojencem v tomto úsilí.
<SPEAKER ID="206" NAME="Předsedající">
Rozprava je ukončena.
<P>
Nyní přistoupíme k hlasování.

<CHAPTER ID="019">
Dobrovolnictví a hospodářská a sociální soudržnost (rozprava) 
<SPEAKER ID="193" NAME="Předsedající">
Dalším bodem je zpráva, kterou předkládá Marian Harkinová jménem Výboru pro regionální rozvoj o přínosu dobrovolnické práce pro hospodářskou a sociální soudržnost.
<SPEAKER ID="194" NAME="Marian Harkin">
zpravodajka. - Vážený pane předsedající, děkuji vám za příležitost říci několik slov o své zprávě o dobrovolnické práci a o přínosu, kterým dobrovolnická práce přispívá k hospodářské a sociální soudržnosti.
<P>
Nejprve bych chtěla poděkovat všem kolegům z Výboru pro regionální rozvoj za jejich vynikající spolupráci na této zprávě a především stínovým zpravodajem. Rovněž chci vyjádřit vděčnost úředníkům Komise, personálu skupiny ALDE a personálu Parlamentu ve Výboru pro regionální rozvoj za jejich zájem a pomoc.
<P>
Více než 100 milionů evropských dobrovolníků - to je neuvěřitelné číslo! Podle Komise je jedna třetina až jedna polovina obyvatelstva EU zapojená do nějakého druhu dobrovolnické činnosti. Podle mého názoru my jako instituce máme povinnost uznat, ocenit a podporovat dobrovolnické činnosti při každé možné příležitosti.
<P>
Dobrovolnictví je v mnohých směrech jedinečnou činností: je otevřené pro všechny a volně poskytované. Přispívá k sociální soudržnosti a k hospodářské soudržnosti. Aktivizuje jednu z nejdůležitějších evropských hodnot, hodnotu solidarity. Ať už jde o jednotlivce, který přiváží stravu staršímu sousedovi, nebo o tisíce lidí, kteří se zmobilizovali v případě přírodní katastrofy, jako jsou povodně nebo lesní požáry, dobrovolníci mohou pomáhat tvořit komunity a snižovat pocit odcizení.
<P>
Dobrovolnictví jako činnost přemosťuje generace. Je zdrojem, někdy skrytým, existujícím v rámci společenství, organizace a sítí. Je to energie v každém z nás, ale aktivizuje se jen tehdy, když se angažujeme s jinými. Podle mého názoru je to nejcennější forma obnovitelné energie.
<P>
Mezi dobrovolnickou prací a aktivním občanstvím existuje pevné spojení: angažovanost v dobrovolnických činnostech je hmatatelným vyjádřením participativní demokracie. V tomto parlamentu reprezentujeme našich občanů a jako politici se angažujeme v reprezentativní demokracii, ale někdy nevěnujeme dostatečnou pozornost druhé straně rovnice: participativní demokracii. To je taková, ve které se občané svými aktivitami zúčastňují demokratického procesu, a dobrovolnictví tento důležitý proces zjednodušuje.
<P>
Přejdu k zprávě, obsahuje mnoho praktických návrhů, jak můžeme na evropské úrovni přidat hodnotu. Komise má sehrávat úlohu při zajišťování, aby členské státy dodržovali zásadu partnerství ukotvenou v strategických pokynech Společenství o soudržnosti a aby zajistila, že nebudeme pokračovat s iluzí začlenění mimovládních organizací, dobrovolnických skupin atd., což je aktuální situace v mnohých členských státech.
<P>
Rovněž věřím, že by se měl ve všech evropských fondech uplatnit systém, kterým by se dobrovolnická činnost uznala jako příspěvek k projektům spolufinancování. Pokud to uděláme, ukážeme svými kroky, že podporujeme dobrovolníků.
<P>
Měli bychom rozšířit možnosti a programy, které už existují, aby se ulehčila dobrovolnická práce mezi mladými lidmi, a uplatnit podobné příležitosti a programy na zjednodušení dobrovolnické práce pro starší lidi. A při každé příležitosti bychom měli podporovat mezigenerační dobrovolnickou práci.
<P>
Další oblastí, ve které může Komise jednat, je umožnění liberálnějšího vízového režimu, ve kterém jsou dobrovolníci ze sousedních zemí zapojení do programů financovaných EU.
<P>
Členské státy mohou sehrávat významnou úlohu tvorbou pravidelných satelitních účtů tak, aby bylo možné měřit hodnotu dobrovolnické práce a neziskových institucí. Čísla v mnohých zemích včetně USA, Belgie, České republiky a Kanady naznačují, že neziskové instituce se podílejí 5 % až 7 % na HDP. Političtí činitelé nemohou tyto čísla ignorovat a musí jejich při tvorbě politiky vzít v úvahu. Kromě toho za každé euro, které organizace vydala na podporu dobrovolníků, získali průměrný výnos od 3 % do 8 %. Dokonce ani ECB nemá takovou míru výnosu.
<P>
Členské státy mohou podporovat dobrovolnické činnosti i vytvořením trvale udržitelné dobrovolnické infrastruktury na řešení otázek jako jaderné financování, krytí pojištění a výjimky z DPH v přiměřených případech.
<P>
Konečně jedním z našich hlavních úkolů v EU je mít pozitivní vliv na životy občanů a přidávat hodnotu na evropské úrovni. Můžeme to udělat podporou dobrovolníků a dobrovolnické činnosti hmatatelným způsobem.
<P>
(potlesk)
<SPEAKER ID="195" NAME="Danuta Hübner">
členka Komise. - Vážený pane předsedající, ráda bych poděkovala paní Harkinové za její zprávu. Zpráva souvisí s mnohými politikami EU a mnohými iniciativami, zdůrazňuje silné propojení mezi dobrovolnickou prací a aktivním občanstvím.
<P>
Zvláště oceňuji vaše poznámky k programu PEACE, ve kterém bylo zapojení dobrovolné práce velmi silné. Setkáme se tu opět v květnu, abychom prodiskutovali zprávu paní de Brúnové, ve které, jak jsem přesvědčená, budou výrazně prezentované příklady místního posílení, především prostřednictvím odvětví dobrovolnictví a mimovládních organizací.
<P>
Vzhledem k vašemu doporučení týkající se nepeněžního příspěvku mi dovolte říci, že zatím co článek 56 všeobecného nařízení o Evropském fondu regionálního rozvoje, Evropském sociálním fondu a Kohezním fondu už umožňuje nepeněžní příspěvek do projektů spolufinancovaných EU, skutečnou výzvou je používání tohoto ustanovení. Dovolte mi však říci, že především v případě místních iniciativ, které jsou spolufinancované sociálním fondem, je celkem běžné, aby dobrovolníci poskytovali pozoruhodný příspěvek, přičemž existuje mnoho činností, především v rámci iniciativy URBAN v Německu, Itálii, Spojeném království a Řecku, které podporuje široká škála dobrovolnických organizací.
<P>
Dobrovolnickou práci je možné vnímat jako pevnou součást zásady partnerství. Mnohokrát jsem v tomto Parlamentu opakovala plné odhodlání Komise efektivní zavést zásady partnerství, především v nové generaci politiky soudržnosti. Trvali jsme na partnerství během jednání o nových programech a nyní máme mnoho pozitivních příkladů pevného odhodlání k partnerství. Ale samozřejmě jak víte, v našich členských státech máme velké škálu přístupů k partnerství a dobrovolnické práci.
<P>
Úlohu vaší zprávy vnímám i v přípravě půdy pro další zprávu z vlastní iniciativy o zprávě a partnerství na vnitrostátní, regionální a místní úrovni, kterou bude předkládat pan Beaupuy.
<P>
Dovolte mi říci několik slov o konkrétních politikách a iniciativách v oblasti dobrovolnické činnosti, ve kterých je Komise zvláště aktivní. Vyplatí se připomenout Evropskou dobrovolnickou službu a aktivní evropské občanství v novém programu EU celoživotního vzdělávání.
<P>
Můj kolega Ján Figeľ v současné době připravuje novou iniciativu týkající se dobrovolnických činností mládeže, která bude obsahovat mnohé ze snah vyjádřených ve vaší zprávě. Zlepšení a podpora transevropských dobrovolnických činností budou dále posilovat mobilitu našich mladých občanů. Komise se ve své nové iniciativě bude snažit zajistit větší interoperabilitu existujících vnitrostátních dobrovolnických programů.
<P>
V bílé knize o sportu se také zdůrazňuje, že dobrovolnické činnosti v odvětví sportu posilují sociální soudržnost a zařazení a podporují místní demokracii a aktivní občanství. I v Lisabonské smlouvě je odkaz na sport, ve kterém se uvádí, že "Unie přispívá k podpoře evropských hledisek sportu, s přihlédnutím k [...] jeho strukturám založeným na dobrovolné činnosti".
<P>
Zde sdílíme názor, že potřebujeme více holistický přístup vůči příspěvku dobrovolnické práce k hospodářské a sociální soudržnosti Evropy. V úvahu by se určitě měl brát problém stárnoucího evropského obyvatelstva. S ohledem na to si váš návrh "mezigenerační dobrovolnické práce" zaslouží další zkoumání.
<P>
V této souvislosti vám s radostí oznamuji, že generální ředitelství Komise pro vzdělávání, odbornou přípravu, kulturu a mládež se chystá spustit hodnocení současného stavu dobrovolnické práce v Evropě. Toto hodnocení bude sloužit jako zdroj lepších znalostí a pevný základ pro další iniciativy v této oblasti, neboť dosud nebyl vyvinutý na úrovni EU žádný systematický a integrovaný přístup k dobrovolnické práci.
<P>
Jsem přesvědčená, že všichni ti, na něž se obracíte v návrhu usnesení, budou na vaši výzvu reagovat. Určitě můžete počítat s podporou Komise.
<P>
Dovolte mi také vás ujistit, že všechny ostatní požadavky, které jsou určeny specifičtější Komisi, budou přezkoumány, především pány komisaři Figeľem a Špidlou.
<SPEAKER ID="196" NAME="Tunne Kelam">
jménem skupiny PPE-DE. - Vážený pane předsedající, nejprve bych rád jménem skupiny PPE-DE poděkoval paní Harkinové k vynikající a dobře načasované zprávě. Cílem je dosáhnout lepší porozumění týkající se potenciálu a úlohy dobrovolnické práce, která by mohla být nazývaná jednou z opor občanské společnosti. Dobrovolnická práce spočívá na iniciativě občanů, a tak se přímo pojí se solidaritou, základní hodnotou sjednocené Evropy. Jak zpravodajka právě uvedla, je jednou z nejúčinnějších forem obnovitelné energie.
<P>
Myslím si, že smyslem této zprávy je podpořit členské státy, aby uznaly hodnotu dobrovolnické práce v podporování sociální a hospodářské soudržnosti. Samozřejmě se neočekává od státu, že bude financovat dobrovolnickou práci, to by ztratila svůj význam, ale stát se vyzývá, aby poskytl pobídky soukromému sektoru na podporu dobrovolnického odvětví.
<P>
Parlament se obrátil na Komisi i v souvislosti s opožděním v navrhované evropské chartě dobrovolníků, od které se očekává, že se v ní lépe vymezí úloha dobrovolnické práce. Velmi důležitou součástí této zprávy je výzva na podporu dobrovolnické práce prostřednictvím vzdělávání na všech úrovních, počínaje tvorbou příležitostí pro dobrovolnické činnosti ve včasném stadiu systému vzdělávání a rovněž v podpoře dobrovolnické práce jako součásti celoživotního vzdělávání.
<P>
Rád bych opět vyjádřil vděčnost za vynikající spolupráci. Dokázali jsme diskutovat o téměř všech změnách a doplněních v pozitivním a konstruktivním duchu a využít většinu podnětů.
<SPEAKER ID="197" NAME="Catherine Stihler">
jménem skupiny PSE. - Vážený pane předsedající, vítám zprávu Marian Harkinové o dobrovolné práci a gratuluji jí k spolupráci s kolegy na jejím návrhu. Více než sto milionů občanů EU jsou dobrovolníci a každé euro vydané na jejich podporu vytvoří výnos od tří do osmi eur. S počtem 1,2 milionu dobrovolníků ve Skotsku s jeho populací 5 milionů a odvětvím dobrovolnictví dosahujícím 5 % pracovní síly Skotska musíme veřejně ocenit snahy dobrovolníků v Skotsku a v EU.
<P>
Zpráva zvyšuje kredit dobrovolníkům a zaměřuje se na výhody dobrovolnické práce pro hospodářskou a sociální soudržnost. Oprávněně požaduje, aby se tento příspěvek objevil na vnitrostátních účtech. Uvádí se v ní, že dobrovolnická práce přispívá k hrubému domácímu produktu v mnohých zemích stejně jako stavební nebo spotřební průmysl. To znamená, že neziskové odvětví se v některých zemích EU podílí na 5 až 7 % HDP.
<P>
Dobrovolnická práce je dobrá pro vás, vaši komunitu, hospodářský rozvoj vašeho regionu a vaše národní hospodářství. Pomáhá vytvářet i sociální kapitál, který potřebují veřejné politiky pro svůj úspěch. Naléhavě žádám Evropskou komisi, aby uvedla do činnosti plán B, kterým by se zajistilo ohodnocení, uznání a zviditelnění dobrovolníků v Skotsku a ve zbytku EU a žádám kolegy, aby podpořili zprávu paní Harkinové.
<SPEAKER ID="198" NAME="Jean Marie Beaupuy">
jménem skupiny ALDE. - (FR) Vážený pane předsedající, paní komisařko, dámy a pánové, také já bych se rád přidal ke svým kolegům a poděkoval a pogratuloval paní Harkinové za přípravu této zprávy. Výběr zpravodajky není náhodný, neboť paní Harkinová má rozsáhlé zkušenosti v oblasti dobrovolnické práce, a je proto přirozené, že předložila tuto zprávu. Samozřejmě, že jsme s radostí schválili, že dostala tuto zprávu, kterou navrhla v skutečném duchu konsenzu, poněvadž, jak si všimnete, navrhli jsme jen jednu změnu a doplnění, s kterým souhlasí. To dokazuje kvalitu její zprávy a cítím, že toto si zaslouží zdůraznění.
<P>
Paní komisařko Danuto Hübnerová, vy jste nám v jisté míře sebrala vítr z plachet a dala jste nám odpovědi na otázky nastolené v této zprávě hned na začátku svého příspěvku. Rád bych vám předem poděkoval a je velmi pravděpodobné, že některé další příspěvky od poslanců vám umožní později a během následujících několika dní získat od Komise další odpovědi.
<P>
Rád bych zdůraznil k tomu, co už bylo řečeno, a dále k tomu, co bylo napsáno ve zprávě, že pokud existuje 100 milionů Evropanů, kteří se věnují pomáhání 500 milionům Evropanů každý den, nesmí se zapomenout, že 100 milionů Evropanů, kteří dělají dobrovolnickou práci, z toho mají osobní prospěch, ne ve finančním významu, ale ve smyslu osobního naplnění. Vy všichni víte, my všichni víme, jsem si jistý, o sportovních týmech a o kulturních a sociálních vedoucích představitelů, bez kterých by naše mimovládní sdružení a organizace nefungovaly. Třeba říci, že tito lidé potřebují toto odhodlání pro svůj osobní rozvoj.
<P>
V stárnoucí společnosti, ve společnosti s rostoucím počtem mladých důchodců, potřebujeme i tuto individuální rovnováhu práce a života, která se dosahuje dobrovolnickou prací. Proto z ekonomických důvodů, ale také se zřetelem na naplnění lidských hodnot sdílených evropskými občany (více než 100 milionům z nich), dovolte nám vyvinout snahy na podporu dobrovolnické práce v našich společenstvích a doufat, že v nadcházejících letech bude více než 100 milionů evropských občanů zapojených do dobrovolnické činnosti. Děkuji paní Marian Harkinové, děkuji Komisi, děkuji i vládám a regionálním a místním odpovědným orgánem, které jsou připravené, aby zítra projevili svou podporu prostřednictvím svých kroků, za přání vyjádřené Evropským parlamentům.
<SPEAKER ID="199" NAME="Mieczysław Edmund Janowski">
jménem skupiny UEN. - (PL) Vážený pane předsedající, paní komisařko, jménem skupiny UEN bych rád vyjádřil své obrovské uznání paní Marian Harkinové za zabývání se tímto předmětem. Dobrovolnická činnost je dobrovolná, neplacená a záměrná práce pro jiné. Překračuje rodinné nebo přátelské vztahy. I když je tato práce bez materiální odměny, dobrovolník získává zadostiučinění jiným způsobem: splňuje svou motivaci, realizuje se a prokazuje solidaritu s ostatními. Dobrovolnická činnost je vysoce výchovná pro mládež a velmi povzbuzující pro starší.
<P>
V této souvislosti je třeba vliv dobrovolnických organizací na posílení místních a regionálních společenství vnímat jako velmi pozitivní. Věřím, že to pomůže vytvořit občanskou společnost, ve které jeden jednotlivec nezištně pomáhá jinému a má soucit s ostatními, aniž by byl v ohrození. Irský příklad, s kterým jsem měl tu čest se seznámit, je dobrý.
<P>
Takovéto chápání dobrovolnické činnosti znamená i to, že dobrovolník, který je často také sponzorem, nesmí utrpět žádnou hmotnou škodu, když pomáhá jiným a nabízí jim dary. Odvolávám se tu na případ, který je v Polsku známý, o pekaři, jehož podnikání zkrachovalo, poněvadž na něm úřady požadovaly, aby platil daně za chléb, který dával chudým lidem.
<P>
Rovněž si přeji zdůraznit velmi dobrý nápad vyhlásit rok 2011 za Evropský rok dobrovolnické práce.
<SPEAKER ID="200" NAME="Gisela Kallenbach">
jménem skupiny Verts/ALE. - (DE) Vážený pane předsedající, také bych velmi ráda poděkovala paní Marian Harkinové za její vyváženou a komplexní zprávu.
<P>
Je výsledkem sdílené snahy deklarovat víc uznání cílem, podstatě a sociálnímu významu dobrovolnické práce na evropské úrovni. V současnosti se uplatňují nespočetné dobrovolnické iniciativy v členských státech, které jsou důležitými příspěvky, nejen hospodářsky, ale také sociálně a v oblasti integrace. Evropský rozměr, který je taký důležitý pro propojení, však často chybí.
<P>
Už jsme obeznámeni s Evropskou dobrovolnickou službou pro mladé lidi a potřebujeme podobné programy pro všechny věkové skupiny, především pro rostoucí počty lidí v důchodu, kteří jsou aktivní, zdraví a zkušení. Také oni by mohli významně přispět k tomu, aby bylo Evropské společenství smysluplnější, a tak abychom to umožnili, mohla by se použít existující opatření v rámci našich regionálních a kohezních politik.
<P>
Potřebujeme přiměřené rámcové podmínky a vymezení, která jsou co nejjasnější, v zájmu dlouhodobého a krátkodobého vývoje pro všechny partnery dobrovolnického odvětví. Úvodní opatření podnikla Komise a i Rada. Já doufám, že obě instituce přijmou návrhy a názory Parlamentu tak, abychom dosáhli, že Evropský rok dobrovolnické práce, společně navržený na rok 2011, bude skutečně úspěšný.
<SPEAKER ID="201" NAME="Lambert van Nistelrooij" AFFILIATION="PPE-DE">
(NL) Vážený pane předsedající, dobrovolníci dělají velký kus práce, na místní i regionální úrovni. Jejich snahy dodávají sociální soudržnosti velmi osobní tvář. Mezi městy v určitých částech Evropy je rozdíl. V nových členských státech je úroveň dobrovolnické práce stále mnohem nižší. Dělá se mnoho a ve zprávě paní Harkinové se zdůrazňují pozitivní nápady na podporu dobrovolníků a činností na všech úrovních. Skupina Evropské lidové strany a evropských demokratů zastávají názor, že neexistuje otázka dobrovolníků na jedné straně a profesionálů na druhé straně. Ty dvě se navzájem nevylučují: žádná skupina nemůže fungovat bez pomoci té druhé. Obě skupiny, profesionálové i dobrovolníci, jsou součástí sociálního modelu, který Evropa ztvárňuje, modelu občanské společnosti, ve které má i občan důležitý hlas. Je to známá zásada partnerství.
<P>
Po rozpravě ve výboru bych rád nastolil jeden bod. Nový odstavec 17 je o tom, zda by měla být dobrovolnická práce odměňovaná daňovými stimuly nebo ne. Odpověď zní ano, ale jejich forma se může výrazně lišit. Jde o záležitost našich jednotlivých států, aby se rozhodly, když hovoříme o DPH. Má vlast, Nizozemsko, má vlastní speciální systém: například činnosti sportovních sdružení jsou výjimkou a jiné činnosti, jako například správa jídelny jsou částečnou výjimkou, neboť jde o sponzorství třetí strany. Takže v roce 2010, kdy dojde k revizi systém DPH, by bylo dobré, vzít v úvahu tuto zprávu a dokázat upozornit na příklady osvědčených postupů v členských státech, které by mohli ostatní užitečně následovat.
<P>
Konečně abych ještě jednou podotkl, že dobrovolnická práce si zaslouží naši širokou podporu v práci církví, politice a ve zbytku společnosti.
<SPEAKER ID="202" NAME="Andrzej Jan Szejna" AFFILIATION="PSE">
(PL) Vážený pane předsedající, podporování aktivní a vědomé úlohy pro občany ve společnosti je jednou z hlavních zásad, kterou má seskupení evropských socialistů. Podporujeme zapojování se do dobrovolnických činností, když jde o konkrétní vyjádření participativní demokracie.
<P>
Na evropské úrovni je dobrovolnická činnost praktickým vyjádřením takových evropských hodnot, jakými jsou solidarita, soudržnost a integrace. Pro mnohé lidí, kromě zúčastňování se ve volbách na různých úrovních je účast v organizacích této povahy jejich jedinou zkušeností spojenou s demokratickým procesem. Proto je uspokojivé, že více než 20 % obyvatel EU se zúčastňuje různých dobrovolnických činností. Tyto činnosti pomáhají snižovat hospodářské rozdíly a jsou katalyzátorem v činnostech různých sdružení, a proto vytvářejí sociální kapitál.
<P>
Koncepci sociálního kapitálu čím dál více využívají organizace, jako například OECD nebo Světová banka, v kontextu logického sociálně-hospodářského rozvoje. Evropská unie by měla zvýšit svou podporu různým formám účasti, především ve vztahu k regionálnímu plánování a místnímu rozvoji, a využívat politické strategií EU a evropské fondy.
<SPEAKER ID="203" NAME="Maria Petre" AFFILIATION="PPE-DE">
(RO) Nejprve bych chtěla poděkovat paní zpravodajce za její práci a zvláštní zapojení do této věci.
<P>
Podrobně jsem sledovala tuto zprávu, neboť dobrovolnická práce má v současné společnosti zásadní význam.
<P>
Pozitivní účinky je možné měřit v oblasti sociální soudržnosti, ochrany lidských práv, lékařské a zdravotnické pomoci, podpory a organizace kulturních, uměleckých a vzdělávacích činností.
<P>
Účinky jsou velmi důležité pro obyvatelstvo a hospodářství. Tato činnost je podle mého názoru podceňovaná a pro veřejnost příliš neznámá.
<P>
Důsledky jsou pro dobrovolnickou práci negativní, neboť kroky podpory od státu jsou nedostatečné, i když může představovat významnou část hospodářství země.
<P>
Jako poslankyně Evropského parlamentu pocházející z bývalé komunistické země vám mohu říci o velmi nízké účasti na dobrovolnické práci v mé zemi.
<P>
Neboť komunistický režim zavedl povinnou neplacenou práci s cílem sloužit státu, spojuje se nyní tento postup v lidském podvědomí se zmiňovaným obdobím.
<P>
V současnosti je procentuální podíl dobrovolníků v Rumunsku mnohem nižší než ve většině členských států. Činnost je pro občany často neznámá, státní politika ji nepodporuje a mentalita lidí tuto činnost nepodporuje.
<P>
Občané by měli být informovaní o pozitivních účincích dobrovolnické práce. Na druhé straně bychom měli zabránit situacím, kdy dochází k zneužívání, která se udála, například organizace, které přijaly tento právní statut na vytváření zisku.
<P>
Podporuji dobrovolnictví jako významnou činnost a ráda bych, aby se propagovalo a podporovalo v celé Evropské unii, především v bývalých komunistických zemích, ve kterých by se tyto snahy měly posílit.
<SPEAKER ID="204" NAME="Stavros Arnaoutakis" AFFILIATION="PSE">
(EL) Vážený pane předsedající, paní komisařko, dovolte mi také pogratulovat zpravodajce k její vynikající práci a zdůraznit, že přispívání a dobrovolnictví ve společnosti jsou neocenitelné. Na vnitrostátní a místní úrovni jsou prostředky, kterými se vyjadřuje participativní demokracie a které umožňují aktivní účast občanů na veřejné scéně. Na evropské úrovni může dobrovolnictví přispět k vytvoření pevnějších pout mezi občany EU.
<P>
Kromě toho dodatečnými lidskými zdroji, které nabízí sociálnímu a hospodářskému životu a i jejím příspěvkem k tvorbě sociálního kapitálu přispívá dobrovolnictví významné k dosažení cílů EU týkajících se hospodářské a sociální soudržnosti.
<P>
Přidaná hodnota dobrovolnictví by se neměla podceňovat. Především dnes, když EU čelí výrazným sociálním, hospodářským a environmentálním výzvám, by se dobrovolnictví mělo nejen povzbuzovat, ale také podporovat evropskými politikami, především politikou soudržnosti. Členské státy a příslušné regionální orgány by se měly snažit zajistit, aby mohly dobrovolnické skupiny a projekty transparentně a flexibilně přistupovat k přiměřenému, trvale udržitelnému financování ze strukturálních fondů.
<SPEAKER ID="205" NAME="James Nicholson" AFFILIATION="PPE-DE">
Vážený pane předsedající, nejdříve bych chtěl poděkovat paní Harkinové za všechnu její práci na této pečlivě připravené a aktuální zprávě, která byla pozitivně přijata ve Výboru pro regionální rozvoj.
<P>
Podporuji hlavní myšlenku zprávy, že dobrovolnictví díky tomu, že klade důraz na spoluúčast a solidaritu, posiluje veřejnost a upevňuje pouta mezi komunitami. Pozitivně přijímám i postoj k úloze členských států, kterou by měly sehrávat v souvislosti s dobrovolnictvím. Souhlasím s názorem, že dobrovolnictví by mělo doplňovat, a ne nahrazovat veřejné služby.
<P>
V této souvislosti si dovolím připomenout úlohu, kterou sehrávají dobrovolníci v našich společnostech, v zemích Evropy. Často se na tyto horlivé lidi zapomíná, i když péčí o staré a bezvládné pomáhají státu.
<P>
Zpráva také zdůrazňuje, že dobrovolnictví je prospěšné především pro mladé, neboť vychovává k spolužití a rozvíjí praktické dovednosti, které zároveň doplňují vzdělání.
<P>
Zpráva také klade důraz na potřebu šíření dobrovolnictví mezi staršími občany. Zapojení této věkové skupiny umožní čerpat z jejich bohatých zkušeností a posílí jejich postavení v společnosti.
<P>
Pro mě má tato zpráva ještě větší význam, neboť v mém volebním obvodu v Severním Irsku se snažíme o obnovení společnosti, která byla poznamenaná násilím a konfliktem. Navzdory tomu, že v současnosti zažíváme období míru a blahobytu, v některých částech provincie jsou následky společenského vyloučení, pomalého vývoje a rozdrobenost ještě stále viditelné.
<P>
Zpráva paní Harkinové oceňuje pozitivní vliv dobrovolnictví na rozdělení společnosti, a pokud uvážíme, že Severní Irsko je příkladem, dobrovolnictví z celkového pohledu podporuje mezikomunitní spolupráci s cílem propagovat porozumění a smír. Do značné míry měly tyto aktivity pozitivní účinek.
<P>
Proto doufám, že přijetí této zprávy Parlamentem zajistí uznání dobrovolnictví a Komise a členské státy udělají všechno, co je v jejich silách, aby podpořily dobrovolnictví.
<SPEAKER ID="206" NAME="Emmanouil Angelakas" AFFILIATION="PPE-DE">
(EL) Vážený pane předsedající, vážená paní komisařko, dámy a pánové, zpráva kolegyně paní Harkinové o dobrovolnictví umožňuje Evropskému parlamentu dokázat občanům Evropy, že zohledňuje i sociální aspekt. Celkově se zpráva věnuje myšlence přispění na teoretické i praktické úrovni. Práce naší kolegyně je velmi důležitá a já ji pozitivní přijímám a srdečně jí blahopřeji.
<P>
Následně jsme měli snahu přispět k její iniciativě a mezi jiným jsme upozornili na důležitost společného dobrovolnictví, koordinace dobrovolnické činnosti v souvislosti se sladěním rodinného a profesionálního života a také na založení oddílů dobrovolníků rychlého nasazení ve všech regionech, které by byly nasazeny v případě přírodních katastrof a nehod.
<P>
Obecně vzato dobrovolnictví pomáhá zvyšovat HDP. Jak už bylo řečeno, podporuje získávání nových dovedností a zvyšuje šance dobrovolníka zaměstnat se. Zároveň dává možnost osobám vyloučeným ze společnosti a nevzdělaným osobám a nezaměstnaným a podporuje účast imigrantů v místní komunitě.
<P>
Činnost dobrovolníků hovoří sama za sebe. V mé zemi, Řecku, nám například dobrovolníci zúčastňující se olympijských her roku 2004 vyhráli významnou medaili. Oba druhy dobrovolnictví, dobrovolnictví jednotlivce i skupinové dobrovolnictví, jsou podstatné pro společnost, hospodářství, životní prostředí a kulturu. Sjednocují, ale zároveň odkrývají a podporují všechny rozdílnosti v duchu svornosti a společných zájmů.
<P>
Ještě jednou blahopřeji zpravodajce. Vyzývám k podpoře zprávy paní Harkinové a na podepsání společného písemného prohlášení vypracovaného společně s ostatními členy, ve kterém budeme žádat, aby byl rok 2011 vyhlášen za Evropský rok dobrovolnické práce.
<SPEAKER ID="207" NAME="Zbigniew Zaleski" AFFILIATION="PPE-DE">
Vážený pane předsedající, dobrovolnická činnost, kromě hospodářské stránky má i obrovskou výchovnou hodnotu, především pro mladé dobrovolníky, doma nebo v zahraničí, v různých oblastech života - společenské, hospodářské a výchovné. Dobrovolně může znamenat "bez výdělku", ale my jako evropské instituce můžeme dobrovolnickou činnost zintenzivnit pomocí různých opatření.
<P>
S ohledem na zprávu, která je podle mě důležitá především kvůli zvyšování povědomí o dobrovolnictví, musím konstatovat, že tu něco chybí. Skupinou, která tu zatím nebyla zmíněna, jsou mniši a jeptišky, misionáři, kteří vykonávají a šíří dobrovolnickou činnost po celém světě. Rád bych věděl, jakou cenu má jejich práce, když pomáhají lidem.
<P>
Dobročinnost je výsledkem vnitřní motivace a čistého altruismu, což jsou hodnoty, které nejsou dostatečně uznávány. Tato zpráva je klíčová pro formování našeho názoru.
<SPEAKER ID="208" NAME="Ewa Tomaszewska" AFFILIATION="UEN">
(PL) Vážený pane předsedající, práce dobrovolníků není vždy dostatečně oceněná. Formování názorů veřejnosti prostřednictvím práce dobrovolníků není věnována dostatečná pozornost.
<P>
Místní orgány jsou odpovědné za zorganizování a poskytnutí sociální podpory včetně zásobování chudých potravinami. Někdy místní charitativní mimovládní organizace, která vykonává dobrovolnickou činnost, musí platit místní správě vysoké poplatky za kuchyně a jídelny pro chudé a bezdomovce. Někdy dokonce nemá ani zdroje na jídlo nebo pojištění dobrovolníků. Neboť dobrovolníci nejsou placení, nemohou finančně podporovat aktivity mimovládních organizací. S ohledem na tyto souvislosti bych ráda obrátila vaši pozornost na odstavec 15 této zprávy. Demografická situace v Evropě poukazuje na důležitost dobrovolnictví, především péči o starších lidi. Proto je tato zpráva velmi důležitá. Ráda bych poblahopřála zpravodajce, paní Harkinové.
<SPEAKER ID="209" NAME="Czesław Adam Siekierski" AFFILIATION="PPE-DE">
(PL) Vážený pane předsedající, rád bych obrátil vaši pozornost na dvě konkrétní formy dobrovolnické činnosti.
<P>
První je přenos znalostí v této velmi specifické oblasti. Zkušení a vzdělaní lidé přenášejí své vědomosti, dovednosti a možná i úspěchy ze svých pracovních skupin do jiných oblastí. Ti, kteří mají prospěch z těchto znalostí, jsou obvykle na začátku svého vzdělávání, učí se novým vědomostem a dovednostem a čelí novým výzvám, mění sebe samé.
<P>
Další oblast dobrovolnictví je zaměřená na mladé lidi. Učí dovednostem, které jsou potřebné pro život, a učí i tomu, jak tyto dovednosti využívat ve veřejném životě. Cestování po jiných zemích jako součást dobrovolnictví následně podněcuje mezikulturní dialog a vychovává k toleranci a úctě. To je důvod, proč by měly místní a vnitrostátní orgány a mezinárodní organizace podporovat a přispívat k zviditelnění dobrovolnictví.
<SPEAKER ID="210" NAME="Rumiana Jeleva" AFFILIATION="PPE-DE">
(BG) Všichni souhlasíme se závěrem, který paní Harkinová uvedla ve své výborné zprávě, že dobrovolnictví sehrává důležitou úlohu v rozvoji místních komunit, občanské společnosti a demokracie. To je důvod, proč dobrovolnictví a dobrovolnické organizace potřebují podporu. V tomto ohledu založení evropské databáze poskytující údaje o dobrovolnických organizacích v Evropské unii a popisy osvědčených postupů pomohou zlepšit systém práce dobrovolníků. Založení jednotné Evropské databáze umožní účinnější spolupráci a spolupráci mezi dobrovolnickými organizacemi a posílí mezinárodní dobrovolnické výměnné dohody. To je důležité především pro mladé lidi a školou povinné děti. Získáním zkušeností s prací v dobrovolnických organizacích už v raném stadiu přispěje k uvědomění si smyslu práce dobrovolníků pro místní komunity a evropskou společnost.
<SPEAKER ID="211" NAME="Zdzisław Zbigniew Podkański" AFFILIATION="UEN">
(PL) Vážený pane předsedající, dnes diskutujeme o zprávě paní Harkinové o dobrovolnictví v Evropské unii. To, jak důležitou roli bude dobrovolnictví v Evropské unii sehrávat v budoucnosti, závisí částečně i na nás. Rád bych připomenul, že ročně se miliony občanů EU přímo nebo nepřímo podílejí na práci dobrovolníků. Aktivity dobrovolníků se realizují na místní, regionální a mezinárodní úrovni. Nezáleží na tom, kde se konají, tyto aktivity získávají několikanásobně víc, než činí náklady na jejich uspořádání. To je důvod, proč zastávám názor, že členské státy by měly intenzivněji spolupracovat s neziskovými organizacemi a vytvořit účinný systém podpory spolupráce mezi všemi dobrovolnickými organizacemi v rámci jednotlivých zemí a za jejich hranicemi.
<P>
Skutečnost, že dobrovolnické organizace platí daně ze sponzorských darů, stejně tak DPH, zabraňuje a omezuje dobrovolnickou činnost. Jsem přesvědčený, že tyto problémy by měly být vyřešeny co nejdříve.
<SPEAKER ID="212" NAME="Petru Filip" AFFILIATION="PPE-DE">
(RO) Dovolte mi vyjádřit vděčnost za významnou zprávu paní Harkinové v diskusi o novém hospodářském, společenském, evropském modelu a o nepřetržitých snahách zlepšit hospodářskou a sociální soudržnost na úrovni Evropské unie.
<P>
S ohledem na řešení, které zpráva nabízí, jsem přesvědčený, že zpráva je textem, který poskytuje řadu velkorysých a pozoruhodně užitečných zásad zvyšujících kvalitu života občanů Evropy.
<P>
Vzhledem k předloženým návrhům se domnívám, že ve zprávě by mohla být zdůrazněna představa o dobrovolnictví, a to určením podmínek, na základě nichž by byla činnost dobrovolníků považovaná za jednostranně orientovanou.
<P>
Rád bych také vyzdvihl úlohu náboženství v dosahování křesťanských principů souvisejících s dobrovolnictvím.
<SPEAKER ID="213" NAME="Danuta Hübner">
členka Komise. - Vážený pane předsedající, jen dvě velmi krátké poznámky. Dovolte mi poznamenat, že ani nejlépe připravené politiky nemohou uspět bez účasti všech těch, kteří se cítí být spoluzodpovědní a cítí potřebu odevzdat se. Nejlepším způsobem na zajištění této účasti je dobrovolnictví a spolupráce.
<P>
Také vás ubezpečuji, že o těchto závěrech budu informovat své kolegy v Komisi. Jsem přesvědčená, že budoucnost role dobrovolnictví v Evropě a jeho další vývoj bude navazovat na usnesení, která se chystáte přijmout, a také na diskusi, jíž jsme se dnes večer zúčastnili.
<SPEAKER ID="214" NAME="Marian Harkin">
zpravodajka. - Vážený pane předsedající, nejdříve bych ráda poděkovala kolegům za jejich připomínky a podporu, kterou vyjádřili návrhu této zprávy. Na závěr bych ráda řekla jednu, dvě připomínky.
<P>
Vítám návrh paní komisařky, pokud jde o přispění ze strany dobrovolnických skupin, neboť v některých projektech financovaných EU je možné toto doporučení uplatnit. Jsem přesvědčená, že potřebujeme zajistit tento status quo.
<P>
Dívám se do budoucnosti s přihlédnutím k oznámení komisaře Figeľa o dobrovolnictví mládeže a k příslibu komisařky Hübnerové o přezkoumání a propagaci mezigeneračního dobrovolnictví.
<P>
Opakovaně žádám Komisi, aby zajistila dodržování principu spolupráce při všech jednáních a konzultacích týkajících se návrhu programů EU na vnitrostátní úrovni. Jde o klíčový okamžik, neboť existuje skutečná potřeba ze strany EU, aby se dobrovolníci, mimovládní organizace a další stali nedílnou součástí procesu a nebyli pouze jakýmsi doplňkem.
<P>
Pokud jde o návrh týkající se osvobození od daně z přidané hodnoty, jde o dobrý kompromis a velmi ráda ho podpořím.
<P>
Ráda bych využila tuto příležitost a vyzvala k podpoře návrhu vyhlásit rok 2011 za Evropský rok dobrovolnické práce a zároveň požádala o podporu ze strany Parlamentu podepsáním tohoto prohlášení, které bylo sestavené členy pěti největších politických skupin.
<P>
Tato výzva je podpořena Výborem regionů, Hospodářským a sociálním fórem, závěry portugalského předsednictví a mnohými dobrovolnickými skupinami z celé EU.
<P>
Pokud Komise vyhlásí rok 2011 za Evropský rok dobrovolnické práce, zároveň umožní institucím EU spolupracovat s dobrovolnickými organizacemi na dosažení společných cílů, a jak jsem už řekla, doplnit evropské hodnoty.
<P>
Konečně v této souvislosti, bychom měli podpořit rozvoj veřejnosti a participativní demokracie a přispět k naplnění cíle přiblížit Evropu jejím občanům.
<P>
Propagace a podpora dobrovolnictví a dobrovolnické činnosti spojená s růstem společenského kapitálu bude neocenitelným nástrojem k dosažení těchto cílů.
<SPEAKER ID="215" NAME="Předsedající">
Rozprava je ukončena.
<P>
Hlasování se bude konat v úterý 22. dubna 2008.
<P>
Písemná prohlášení (článek 142)
<SPEAKER ID="993" NAME="Zita Gurmai" AFFILIATION="PSE">
, písemně. - (HU) V Evropě je více než sto milionů lidí, kteří pracují jako dobrovolníci v službách veřejnosti a věnují se druhým. V Spojeném království se věnuje dobrovolnické činnosti více než 38 % celkové populace, v Polsku 18 %.
<P>
Dobrovolnická činnost musí být součástí evropského pracovního života, neboť je zároveň jedním ze základních principů demokracie na místní i státní úrovni. Práce dobrovolníků pomáhá řešit sociální problémy a podporuje získávání nových dovedností a sociálního povědomí. Dobrovolnictví je příležitostí pro různé skupiny lidí pro začlenění se do společnosti, starší občané se začleňují do života společnosti, věnují své životní zkušenosti a cítí se déle užiteční.
<P>
Pohnutky, které vedou k dobrovolnické činnosti, jsou zároveň základními evropskými hodnotami: solidarita a smysl pro zodpovědnost. Dobrovolnická činnost je v rámci EU stále víc uznávaná a dobrovolnické organizace se stávají součástí rozhodovacího procesu.
<P>
V posledních letech se dobrovolnictví rozšířilo. Zájem o dobrovolnictví stále roste, ale protože není dostatečně uznáno, odměňování je omezené a infrastruktura je slabá. Proto je nezbytná změna. Pro podporu dobrovolnické činnosti a její vyzdvihnutí v společnosti je důležité vytvořit sdružení, prostřednictvím něhož si budou hlavní aktéři - vláda, podnikatelé, odbory a dobrovolnické organizace - předávat své poznatky a zkušenosti, vést společný dialog a spolupracovat.
<SPEAKER ID="992" NAME="Anna Záborská  " LANGUAGE="SK">
Dovolte mi velmi osobní úvahu. I když jsem členkou předsednictví velké národní asociace na Slovensku, Fóra života, vím, že i dobrovolníci, kteří jednají samostatně a nejen přes specializovaná sdružení, představují světlo naděje, které proniká temnotami samoty a je oporou v zápasu proti pokušení násilí a egoismu.
<P>
Co vede dobrovolníka k tomu, aby se věnoval druhým? Je to především přirozené nadšení srdce, které nabádá člověka, aby pomáhal těm okolo sebe. Jde téměř o existenční zákon pro formování lidského kapitálu tak potřebného pro budoucnost sociální koheze v regionech. Dobrovolník pociťuje radost, která přesahuje jím vykonávanou činnost, protože je ochotný nezištně dávat jiným to nejlepší ze sebe samého. Nestačí se totiž setkávat s lidmi, kteří se ocitli v materiálních těžkostech: ale zároveň je třeba odpovědět na jejich žízeň po hodnotách a na jejich nejhlubší touhy.
<P>
Druh pomoci, který nabízíme je sice důležitý, ale srdce, které tuto pomoc dává, znamená ještě víc. Nebo se jedná o mikroprojekty nebo velké realizace, dobrovolnictví má být za každých okolností školou života především pro mladé, poněvadž výchovně přispívá ke kultuře solidarity a spolužití, která je otevřená k darování sebe sama. Toto je pro mě nejdůležitější přínos k spolužití současných i budoucích generací.

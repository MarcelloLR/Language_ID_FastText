<CHAPTER ID="006">
Hlasování
<SPEAKER ID="070" NAME="Předsedající">
Dalším bodem je hlasování.
<P>
(Výsledky a další podrobnosti hlasování: viz zápis)
<P>
- Před hlasováním:
<SPEAKER ID="071" NAME="Sajjad Karim" AFFILIATION="ECR">
Pane předsedající, deník Le Figaro dnes ráno přinesl zprávu o tom, že minulý týden se jednomu novináři podařilo nejen vstoupit do Evropského parlamentu s napodobeninou střelné zbraně, ale rovněž se dostat do těsné blízkosti prince Charlese, britského následníka trůnu.
<P>
Můžete nás vzhledem k rostoucím obavám o bezpečnost v této sněmovně ujistit, že to berete vážně a že předsednictvo Parlamentu, které nyní v utajení provádí takzvaný přezkum, nebude pouze lepit záplaty, ale skutečně zajistí reformu bezpečnosti od základů?
<SPEAKER ID="072" NAME="Předsedající">
Pane Karime, mohu vás ujistit, že tato záležitost je brána velmi vážně. Podle mých informací je projednávána na Konferenci předsedů, tudíž si můžete být jist, že Parlament tomuto problému věnuje velkou pozornost. Jde mimořádně závažnou věc.
<SPEAKER ID="073" NAME="Předsedající">
S ohledem na nedávný vývoj bude třeba přezkoumat dokument o mediálním zákonu v Maďarsku, o němž jsme dnes měli hlasovat. Navrhuji tedy, aby toto hlasování bylo odloženo na základě čl. 177 odst. 4. Rozhodnutí o dalším postupu v této věci a o nezbytných nových termínech budou přijata na zasedání Konference předsedů ve čtvrtek 3. března 2011.
<P>
Chce se někdo vyjádřit pro? Chce se někdo vyjádřit proti?
<SPEAKER ID="074" NAME="Renate Weber">
jménem skupiny ALDE. - Pane předsedající, po nedávných událostech, které nyní projednává Komise, ale Parlament nikoli, mám pocit, že hlasování o usnesení musíme odložit, jelikož je nutné jej upravit tak, aby odráželo aktuální vývoj.
<SPEAKER ID="075" NAME="Předsedající">
Tak to byl příspěvek ve prospěch mého návrhu. Chce se někdo vyjádřit proti? Nikdo? Přejděme tedy k hlasování. Kdo je pro odložení? Proti? Zdržel se někdo hlasování? Návrh je schválen. Hlasování o usnesení je odloženo.

<CHAPTER ID="011">
Plán práce
<SPEAKER ID="020" NAME="Předseda">
Byla rozdána konečná verze návrhu pořadu jednání tohoto dílčího zasedání, jak ji vypracovala Konference předsedů na své schůzi ve čtvrtek 16. října 2008 podle článku 130 a 131 jednacího řádu.
<P>
Pondělí, úterý a čtvrtek:
<P>
Žádné změny.
<P>
Středa:
<P>
Výbor pro regionální rozvoj požádal, aby otázka Komise pro ústní zodpovězení týkající se Fondu solidarity Evropské unie byla odložena na příští dílčí zasedání.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Pane předsedo, věc se má skutečně tak,, že na žádost Výboru pro regionální rozvoj byla rozprava o problematice Fondu solidarity zařazena na pořad středečního jednání. Nyní však vychází najevo, že příslušná komisařka paní Hübnerová, se kterou bychom velice rádi o této otázce hovořili, se nebude moci zúčastnit.
<P>
Předsednictvo Komise i koordinátoři jednotlivých skupin proto navrhují, aby tato rozprava, která je pro Parlament tak důležitá, proběhla na listopadovém plenárním zasedání. Žádáme proto, aby tato rozprava byla odložena na listopadové dílčí zasedání. A tento požadavek bych chtěl vyjádřit.
<P>
(Parlament návrh přijal)
<P>
(Plán práce byl přijat)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
Pane předsedo, chtěl jsem jenom upozornit, že od té doby, co jsme byli ve Štrasburku naposledy, byly na osmém podlaží Tower Building minimálně dvě poslanecké kanceláře otevřeny a zmizely některé věci. Zajímalo by mě, zda se jedná pouze o náhodnou událost, nebo zda existují další důkazy, že v době, kdy jsme nebyli ve Štrasburku, do kanceláří poslanců kdosi vnikl a některé věci řekněme "vyklidil”. Pokládám to za velice znepokojivé zjištění. Jestliže nedokážeme zajistit, aby naše kanceláře byly v době naší nepřítomnosti zabezpečené, je to velmi špatné.
<SPEAKER ID="024" NAME="Předseda">
Velice vám děkuji, pane Bradbourne. Tato věc bude prověřena, generální tajemník si to vezme na starost.

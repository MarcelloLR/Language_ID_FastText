<CHAPTER ID="008-04">
4. Změna nařízení (ES) č. 539/2001, kterým se stanoví seznam třetích zemí, jejichž státní příslušníci musí mít při překračování vnějších hranic vízum, jakož i seznam třetích zemí, jejichž státní příslušníci jsou od této povinnosti osvobozeni (
<SPEAKER ID="128" NAME="Agustín Díaz de Mera García Consuegra">
zpravodaj. - (ES) Vážený pane předsedající, rád bych zde ve sněmovně učinil krátké prohlášení.
<P>
Tchaj-wanská vláda informovala prostřednictvím stálých zastoupení Radu, Parlament a Komisi, že počínaje dnešním dnem, tedy od 11. listopadu, ruší vízovou povinnost pro Kypr, Bulharsko a Rumunsko. Z toho plyne, že občané všech 27 států Evropské unie mohou nyní vstupovat na území Tchaj-wanu bez víza.
<P>
Až bude sněmovna za chvíli hlasovat, pane předsedající, rád bych využil příležitosti a poděkoval všem politickým skupinám za podporu, kterou věnovaly této záležitosti, stejně jako tchaj-wanským občanům, tchaj-wanským orgánům a jejich výjimečně silnému diplomatickému týmu.

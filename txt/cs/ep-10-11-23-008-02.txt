<CHAPTER ID="008-02">
2. Aspekty akčního plánu provádění Stockholmského programu v oblasti občanského, obchodního a rodinného práva a mezinárodního práva soukromého (
<P>
- Před hlasováním:
<SPEAKER ID="125" NAME="Luigi Berlinguer" LANGUAGE="IT">
Pane předsedo, dámy a pánové, kvůli změně v programu jednání, kterou tato sněmovna včera schválila, bych zaprvé chtěl vyjádřit svůj souhlas s tím, že Výbor pro právní záležitosti jednomyslně schválil návrh zprávy, o níž dnes hlasujeme.
<P>
Skutečnost, že budování evropského prostoru soudnictví nachází tak širokou shodu v Parlamentu, je důležitá. Stockholmský program předpokládá, že každodenní život by měl být pevně spojen s procesem budování Evropy občanů a nikoli jen s politickými silami nebo institucionálními zastoupeními. Hodlá vyřešit každodenní problémy Evropanů skutečným a jednotným vytvořením efektivního trhu práce, zboží a služeb, podnikatelské činnosti bez vnitřních hranic a byrokracie, s cílem posílit společný základ dědictví, smluv, spotřebitelů, včasných plateb, rodiny, dětí a dalších věcí.
<P>
Také bude povinností a odpovědností systému soudnictví, vnitrostátních soudů, právníků, účetních a pracovníků budujících Evropu v jednotlivých členských státech, aby vykládali právní předpisy, které sjednocují náš kontinent. Naše minulost je poznamenána rozdílnými soudními a právními tradicemi - obyčejovým a občanským právem - rozdíly mezi francouzským či německým systémem a někdy velmi odlišnými historiemi. Respektujeme národní výsady a zásadu subsidiarity, ale uvědomujeme si, že pro budování Evropy - a naštěstí po této cestě stále jdeme - potřebujeme postupné sbližování založené na velké ústavní tradici základních práv, která Evropa zastává.
<P>
Pane předsedo, akční plán, který budeme schvalovat, se snaží budovat, posilovat, rozšiřovat a šířit řádnou evropskou kulturu soudnictví, evropské právní myšlení. Proto budu hlasovat v jeho prospěch.

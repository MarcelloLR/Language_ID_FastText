<CHAPTER ID="007-20">
20. Revize rámcové směrnice o odpadech (
<P>
Před začátkem hlasování:
<SPEAKER ID="124" NAME="Godfrey Bloom" AFFILIATION="IND/DEM">
Vážený pane předsedo, dovolte mi, abych se odvolal na článek 9 jednacího řádu, konkrétně na přílohu 1 článek 1. Snažil jsem se vystoupit již včera večer v rozpravě v rámci postupu "catch-the-eye", avšak bezúspěšně. V jednací síni byli již jen tři nebo čtyři lidé. Zpravodajka, paní Jacksonová, dostávala peníze od společnosti na recyklaci odpadu nebo od společnosti na likvidaci odpadu, což v době, kdy byla zpravodajkou tohoto výboru, nepřiznala. Považuji to za dosti pochybné, dokonce i podle norem tohoto Parlamentu, proto si myslím, že paní Jacksonová není správnou ani vhodnou osobou, která by měla zastávat postavení zpravodajky této zprávy.
<SPEAKER ID="125" NAME="Předseda">
Vážený pane Bloome, nemohu se vyjádřit k okolnostem, na něž se odvoláváte. Když však na tomto místě řeknete něco natolik závažného, jde o velmi vážnou záležitost a měl byste si být vědom důsledků svých tvrzení.
<SPEAKER ID="126" NAME="Caroline Jackson">
zpravodajka. - Vážený pane předsedo, k této záležitosti jsem se již v plné míře vyjádřila včera večer. Pan Bloom to možná neslyšel, protože jeho kolega, pan Batten, se snažil upoutat pozornost Parlamentu na otázku referenda a hovořil během celé úvodní části mého vystoupení.
<P>
V té době jsem učinila úplné prohlášení. To naleznete v rejstříku zájmů poslanců. Uvedla jsem to i během diskusí v rámci Výboru pro životní prostředí. Už tři roky jsem členkou environmentálního poradního výboru společnosti Shanks plc, která má sídlo ve Spojeném království. Mezi členy environmentálního poradního výboru patří také člen organizace Green Alliance a předseda jednoho z poradních vědeckých výborů Evropské unie. Environmentální poradní výbor se zabývá výhradně výkonem environmentálního auditu na provozech uvedené společnosti podle právních předpisů Evropské unie. V tomto směru je můj postoj zcela otevřený a takový byl vždy.
<P>
Myslím si, že zkušenosti, jež jsem získala během působení v tomto poradním výboru, mi pomohly při přípravě přiměřené zprávy, která nezvýhodňuje žádný způsob zpracování odpadu. Doufám, že mne kolegové podpoří, když řeknu, že jsem se v této otázce chovala vždy otevřeně a že jsem se snažila vypracovat vyváženou zprávu zohledňující všechna názorová hlediska, která se v tomto Parlamentu vyskytují.
<P>
(Hlasitý potlesk)
<SPEAKER ID="127" NAME="Předseda">
Vážená paní Jacksonová, znám vás osobně již mnoho let a nemám o vaší bezúhonnosti vůbec žádné pochybnosti. Vaše prohlášení bylo kromě toho řádně zaregistrováno v rejstříku prohlášení o finančních zájmech poslanců, kde je k dispozici k nahlédnutí.
<SPEAKER ID="128" NAME="Monica Frassoni" AFFILIATION="Verts/ALE">
(IT) Vážený pane předsedo, dámy a pánové, nechci se vyjadřovat k tomu, co právě uvedla paní Jacksonová. Myslím si však, že je nutno uvést, že členové Skupiny zelených / Evropské svobodné aliance vždy vyzývali k přijetí lepší právní úpravy v oblasti střetu zájmů, zejména s ohledem na skutečnost, že tento Parlament jako spoluzákonodárce bude muset být v budoucnosti transparentní a korektní a stále více je toho zapotřebí již nyní. Nestačí tedy, aby byl Parlament pouze transparentní, musí být také korektní, zejména pokud jde o otázku střetu zájmů poslanců.
<P>
- Po ukončení hlasování:
<SPEAKER ID="130" NAME="Daniel Hannan" AFFILIATION="NI">
Vážený pane předsedo, nelíbí se mi způsob, jakým probíhají některá hlasování. Mohu tedy navrhnout, s ohledem na naši reakci na referenda, která se konala ve Francii, Nizozemsku a v Irsku, abychom prostě nebrali hlasování v úvahu a abychom pokračovali tak, jak jsme zamýšleli?
<SPEAKER ID="131" NAME="Předseda">
Vážený pane Hannane, když se hlásíte o slovo, musí to být v souladu s jednacím řádem. Změněné stanovisko prohlašuji tedy za přijaté.
<SPEAKER ID="132" NAME="John Bowis" AFFILIATION="PPE-DE">
Vážený pane předsedající, omlouvám se, že na konci přerušuji hlasování, ale zdá se, že došlo k omylu. Během hlasování jsme si to ověřili a myslím si, že všechny skupiny se shodnou na tom, že jste, pravděpodobně omylem, oznámil, že pozměňovací návrh č. 27 byl schválen. Pozměňovací návrh č. 27 nemohl být schválen. Byl bych vám vděčen, kdybyste se k němu vrátil a ujistil se, že byl zamítnut. Jde o to, že jste v dané době nepřešel k dalšímu pozměňovacími návrhu.
<SPEAKER ID="133" NAME="Předseda">
Pozměňovací návrh č. 27 byl schválen, a proto je pozměňovací návrh č. 92 neplatný. Znovu to zkontrolujeme, ale takto jsme to zde stanovili. Pokud je to možné, můžeme o pozměňovacím návrhu č. 27 znovu hlasovat.
<SPEAKER ID="134" NAME="Daniel Cohn-Bendit" AFFILIATION="Verts/ALE">
(DE) Vážený pane předsedo, chci vám pouze říci, že si můžeme ověřit, zda jste oprávněn umožnit opakování hlasování, které již proběhlo, poté, co jste již oznámil jeho výsledek. Myslíme si, že podle jednacího řádu tohoto Parlamentu to není možné.
<SPEAKER ID="135" NAME="Předseda">
Vážený pane Cohn-Bendite, každý se může zmýlit, a pokud jsem postupoval příliš rychle nebo pokud mé oznámení nebylo správné, nesu za to odpovědnost. Je mi to samozřejmě líto, ale nezveličujme to. Podíváme se na to.
<SPEAKER ID="136" NAME="Hannes Swoboda" AFFILIATION="PSE">
(DE) Vážený pane předsedo, my jsme to chápali tak, že elektronické ověření hlasování už proběhlo. V tomto ohledu byl záměr jasný.
<SPEAKER ID="137" NAME="Paul Marie Coûteaux" AFFILIATION="IND/DEM">
(FR) Vážený pane předsedo, myslím si, že postupujete příliš rychle. Stalo se vám to už i dříve, a během hlasování o pozměňovacím návrhu ke zprávě paní Jacksonové jste znovu řekl: "poslanci hlasující pro", "poslanci, kteří se chtějí zdržet hlasování" a "schváleno". Jinými slovy jste vynechal možnost hlasování "proti". Vážený pane předsedo, vím, že je vám paní Jacksonová sympatická a že to, co se v této jednací síni děje, nemá s demokracií mnoho společného, ale přesto vás žádám, abyste dodržoval řádné zvyklosti.
<P>
(Potlesk)
<SPEAKER ID="138" NAME="Předseda">
Vážený pane Coûteauxi, každý se může zmýlit, dokonce i poslanci vaší skupiny. Pokud připouštíte, že se to může stát i vám, pak jsme na tom stejně. Příště se budu snažit, abych nepostupoval příliš rychle a abyste měli možnost všimnout si, že jste nezvítězili. V pořádku?
<SPEAKER ID="139" NAME="Bernard Lehideux" AFFILIATION="ALDE">
(FR) Vážený pane předsedo, omlouvám se, ale zřejmě jsem se stal obětí nějaké tajné lobbyistické skupiny. Mé hlasovací zařízení mi umožňuje hlasovat "pro", ale nemohu hlasovat "proti". To by mohlo být nepříjemné.
<P>
(Potlesk)
<SPEAKER ID="140" NAME="Předseda">
Velice vám děkuji, pane Lehideuxi. Jsem rád, že si nemyslíte, že jsem za tento problém odpovědný.
<SPEAKER ID="141" NAME="Guido Sacconi" AFFILIATION="PSE">
(IT) Vážený pane předsedo, dámy a pánové, chci pouze uvést, že díky tomu, že jste nám dal příležitost znovu hlasovat o pozměňovacím návrhu č. 27, jsme měli možnost napravit křivdu, protože takto jsme mohli hlasovat o pozměňovacím návrhu č. 92, který by byl neplatný v případě, že by skutečně došlo k přijetí pozměňovacího návrhu č. 27. Myslím si tedy, že toto rozhodnutí bylo mimořádně moudré a demokratické.

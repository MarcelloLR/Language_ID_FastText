<CHAPTER ID="009-05">
5. Opatření EU v oblasti těžby ropy a průzkumu ložisek ropy v Evropě (hlasování) 
<SPEAKER ID="133" NAME="Corien Wortmann-Kool" AFFILIATION="PPE">
Pane předsedající, odstavec 7 požaduje, aby byly přezkoumány kapacity EU pro okamžitou reakci na nehody a pro evropský akční plán. Ve druhé části tohoto odstavce je konkrétně zmínka o arktickém pásmu. Ústní pozměňovací návrh je doplněním k druhé části a zní takto: "dále bere na vědomí, že je potřeba vzít v úvahu Středozemní, Baltské a Severní moře".
<SPEAKER ID="135" NAME="Vytautas Landsbergis" AFFILIATION="PPE">
Pane předsedající, navrhuji vložit krátké zpřesnění ohledně vrtacích prací, aby nedošlo k nesprávnému výkladu v případech, kdy je dotčen i třetí stát. Pokud jde o vrtací práce, chtěl bych vložit "EU a třetími zeměmi". Prosím podpořte to.
<SPEAKER ID="137" NAME="Bogusław Sonik" AFFILIATION="PPE">
(PL) Jakožto zpravodaj bych vám chtěl za vaše hlasování poděkovat. Cílem bylo ve spolupráci s Evropskou komisí definovat ty nejpřísnější možné normy pro těžbu ropy v evropských vodách.
<P>
Současně bych chtěl vyjádřit soustrast a solidaritu maďarským kolegům v souvislosti s tím, co nyní zažívají v důsledku rozlití jedovatého kalu. Dále bychom měli v Evropě zavést nejpřísnější možné normy pro nebezpečný odpad.

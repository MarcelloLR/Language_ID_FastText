<CHAPTER ID="007-03">
3. Situace v Bělorusku (
<P>
Před hlasováním o bodu 2:
<SPEAKER ID="143" NAME="Justas Vincas Paleckis" AFFILIATION="S&amp;D">
Pane předsedající, navrhujeme důležitý a krátký dodatek do bodu 2: "má obavy zejména o zdraví Mikalaje Statkeviče, který posledních 31 dní drží hladovku".
<SPEAKER ID="145" NAME="Jacek Protasiewicz" AFFILIATION="PPE">
Pane předsedající, tento pozměňovací návrh je velice podobný tomu, který předkládal Justas Paleckis. Vzhledem k tomu, že usnesení není jen politickým prohlášením Parlamentu, ale představuje i morální podporu těm, kdo jsou vězněni, chtěli bychom navrhnout, aby do našeho usnesení byla začleněna jména čtyř bývalých prezidentských kandidátů, kteří jsou stále pod dozorem KGB.
<P>
Jsou to Vladimir Nekliajev, Andrej Sannikov, Nikolaj Statkevič a Alexej Michalevič a dva vedoucí představitelé opozičních demokratických stran, Pavel Severinets, spolupředseda běloruských křesťanských demokratů, a Anatolij Lebedko, vedoucí představitel Jednotné občanské strany. Kolegové, žádáme vás o podporu, aby těchto šest jmen bylo začleněno do bodu 3.
<SPEAKER ID="147" NAME="Vytautas Landsbergis" AFFILIATION="PPE">
Pane předsedající, bylo by vhodné mít na paměti, nebo začlenit do bodu 9, následující myšlenku: "zároveň by Komise měla financovat dotisk a distribuci sbírek poezie Uladzimira Niakliajeua, které byly před nedávnem běloruskými orgány zabaveny a spáleny". Pokud můžete, nebuďte prosím proti.
<SPEAKER ID="149" NAME="Kristiina Ojuland" AFFILIATION="ALDE">
Pane předsedající, chtěli bychom předložit ústní pozměňovací návrh a do bodu 13 přidat slova "ne později než" za "činnostech probíhajících v rámci Východního partnerství". Tento pozměňovací návrh potřebujeme, protože potřebujeme dělat rychlá rozhodnutí týkající se vztahu s Běloruskem a zejména Východního partnerství a další účasti Běloruska. Chceme vás požádat o podporu.

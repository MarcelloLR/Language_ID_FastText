<CHAPTER ID="005-20">
20. Výroční zpráva Rady pro Evropský parlament o hlavních hlediscích a strategických rozhodnutích společné zahraniční a bezpečnostní politiky (SZBP) v roce 2009 (
<SPEAKER ID="151" NAME="Giles Chichester" AFFILIATION="ECR">
Pane předsedající, nerad vás ruším, když se tak dobře bavíte tím, že dokážete tak žertovným a neortodoxním způsobem vyřizovat žádosti o kontrolní hlasování, které k vám přicházejí z pléna, dovolil bych si nicméně skromně podotknout, že kdybyste postupoval o něco pomaleji, pak by tlumočníci vaše oznámení stačili překládat a my bychom pak měli na hlasování o něco víc času. Postupujete poněkud rychle a vzniká tak trochu zpoždění.
<SPEAKER ID="152" NAME="Předsedající">
Pane Chichestere, jestli si z vaší poznámky něco odnesu, tak to bude vaše ocenění mých neortodoxních způsobů.
<P>
Před hlasováním o odstavci 33 v původním znění:
<SPEAKER ID="154" NAME="Gabriele Albertini">
zpravodaj. - (IT) Pane předsedající, nemá smysl, abych ho zde citoval. Odstavec je uveden ve vysvětlení hlasování: začíná slovy "vítá" a končí slovy "způsobem". Můžete si ho tam přečíst.
<SPEAKER ID="156" NAME="Gabriele Albertini">
zpravodaj. - (IT) Pane předsedající, text je i v tomto případě uveden v hlasovacím seznamu. Chtěl bych k tomu poznamenat jen jednu věc: tématem je protest proti odsouzení demonstrantů v Bahrajnu s kritika tohoto postupu.
<SPEAKER ID="157" NAME="Předsedající">
Pane Albertini, ne, to je ústní pozměňovací návrh k pozměňovacímu návrhu 7 za odstavcem 45.
<SPEAKER ID="158" NAME="Gabriele Albertini" LANGUAGE="IT">
Pane předsedající, špatně jsem si přečetl text. Vypustili jsme název "Makedonie", abychom se vyhnuli tématům, na které jsou někteří lidé velmi citliví, patří mezi ně myslím i pan předsedající.
<P>
Bylo proto použito pouze výrazu "Bývalá jugoslávská republika Makedonie". Název "Makedonie" jsme vypustili.
<SPEAKER ID="160" NAME="Nick Griffin" AFFILIATION="NI">
Pane předsedající, musím zopakovat připomínku, kterou tu měl již pan Chichester. Naši tlumočníci nám nabízejí možnost, abychom hlasovali "ne" ve chvíli, kdy vy říkáte "Εγκρίνεται" ["Přijat"]. Nejsem si vědom toho, že by se od poslanců EP vyžadovala znalost řečtiny. Kdyby k tomu mělo dojít, tak nám, prosím vás, dejte vědět. Dokud tomu tak není, tak prosím zpomalte.
<SPEAKER ID="161" NAME="Předsedající">
Odpověď na tuto otázku je ta, že od poslanců EP se znalost řečtiny vyžaduje.
<P>
(Potlesk a smích)
<P>
Podívejte se: mohu to říkat velmi pomalu, ale tohle je, vážení kolegové, způsob, jakým se to dělá. Postupuji stejným způsobem, jako při každém jiném hlasování. Všichni tlumočníci, jak víte, mají hlasovací seznam před sebou. A pokud ho nemají, tak by ho měli mít. Vůbec nezáleží na tom, jak rychle nebo pomalu a v jakém jazyce předsedající říká čísla; tlumočníci mají seznam před sebou. Ale pokusím se postupovat pomaleji, jestli to pomůže. Takhle už je to správně?
<SPEAKER ID="162" NAME="William" AFFILIATION="The Earl of) Dartmouth  (EFD">
Pane předsedající, mluvíte velmi dobře anglicky, jak jste právě více než dostatečně prokázal. Proč tedy neustále provádíte tuhle šarádu, pantomimu, a mluvíte řecky, když to vůbec není nutné?
<P>
(Déle trvající hluk)
<SPEAKER ID="164" NAME="Gabriele Albertini" LANGUAGE="IT">
Pane předsedající, omlouvám se, možná jsem se spletl, ale nepamatuji si hlasování o ústním pozměňovacím návrhu k odstavci 68.
<P>
Pokud se nepletu, přeskočili jsme ústní pozměňovací návrh, který jsem tu zmínil dříve a který se týká odsouzení postoje bahrajnské vlády. Měli bychom tedy přejít k hlasování o tomto návrhu.
<SPEAKER ID="165" NAME="Předsedající">
Pane Albertini, odpověď na tuto otázku je taková, že jsme přijali pozměňovací návrhy 13 a 18, takže původní odstavec, k němuž jste měl ústní pozměňovací návrh, vypadl.
<P>
Před závěrečným hlasováním:
<SPEAKER ID="166" NAME="Robert Goebbels" AFFILIATION="S&amp;D">
Pane předsedající, chtěl jsem podpořit pana Albertiniho. Domnívám se, že bychom o jeho ústním pozměňovacím návrhu mohli hlasovat tak, že by to byl dodatek k odstavci, o kterém jsme hlasovali, protože by bylo dobře, kdyby tato sněmovna odsoudila to, co se děje v Bahrajnu, zejména tresty smrti.
<P>
(Potlesk)
<SPEAKER ID="167" NAME="Hannes Swoboda" AFFILIATION="S&amp;D">
Pane předsedající, chci tento návrh podpořit, protože muselo dojít k chybě, buď v našich hlasovacích seznamech, nebo v postupu našeho hlasování, ale ten pozměňovací návrh měl tak jednomyslnou podporu, že by bylo zvláštní, kdyby z tohoto textu vypadl.
<P>
Myslím, že sněmovna by souhlasila s návrhem pana Goebbelse a pana Albertiniho, aby se o něm hlasovalo jako o dodatku nebo samostatném odstavci.

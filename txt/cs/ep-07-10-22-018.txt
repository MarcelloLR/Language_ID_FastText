<CHAPTER ID="018">
Poradní výbor pro správu evropských statistik - Evropský poradní výbor pro politiku Společenství v oblasti statistických informací (rozprava) 
<SPEAKER ID="197" NAME="Předsedající">
Dále následuje spojená rozprava o těchto zprávách:
<P>
, kterou připravila Sharon Bowlesová jménem Výboru pro hospodářské a měnové záležitosti o návrhu rozhodnutí Evropského parlamentu a Rady o založení Poradního výboru pro správu evropských statistik - C6-0348/2006 - a
<P>
, kterou připravila Ieke van den Burgová jménem Výboru pro hospodářské a měnové záležitosti o návrhu rozhodnutí Evropského parlamentu a Rady, kterým se zřizuje Evropský poradní výbor pro politiku Společenství v oblasti statistických informací - C6-0379/2006 -.
<SPEAKER ID="198" NAME="Joaquín Almunia">
člen Komise. - (ES) Vážený pane předsedající, dámy a pánové, v roce 2005 začala Komise za podpory Rady a Parlamentu neléhat na reformu řízení statistky v rámci Evropské unie s cílem posílit nezávislost, integritu a zodpovědnost vnitrostátních statistických institucí všech členských států Unie a samozřejmě Eurostatu, statistického úřadu Evropských společenství.
<P>
Prvním krokem v tomto procesu bylo přijetí Kodexu evropských statistik v květnu 2005. Zavedení tohoto kodexu vyústilo v užší spolupráci mezi Eurostatem a vnitrostátními statistickými institucemi a přineslo vyšší míru spolehlivosti statistických údajů shromažďovaných k různým účelům; zejména bych se však chtěl věnovat jednomu cíli, který byl předmětem jednání během více let, konkrétně jde o vysoký veřejný dluh.
<P>
Když byl navržen Kodex evropských statistik, Komise také doporučila, aby se samoregulační zaměření vyvážilo zřízením systému podávání zpráv, kterým by se monitorovalo dodržování kodexu. Tak vznikla myšlenka založit nezávislý externí poradní orgán, jenž má mít aktivní roli v monitorování realizace Kodexu evropských statistik v Evropském statistickém systému jako celku.
<P>
Zároveň Komise poukázala na vhodnost prověření fungování a složení Evropského poradního výboru pro statistické informace v oblasti statistických informací v hospodářské a sociální oblasti, s cílem zefektivnit ho a dát mu možnost hrát ještě strategičtější roli. Rada ECOFIN a obecně představitelé vnitrostátních statistických institucí uvítali obě doporučení a Komise je uskutečnila v dvojitém návrhu v říjnu loňského roku; dnes o těchto návrzích perspektivně jednáme a já věřím, že budete moci potvrdit, zda se mnou souhlasíte v tom, že budou schváleny v prvním čtení.
<P>
Rád bych pogratuloval dvěma zpravodajkám, paní Bowlesové a paní Van den Burgové, za jejich práci a kvalitu jejich zpráv.
<P>
Tento proces posilování řízení evropské statistiky je doplněn o nový návrh Komise, jenž byl přijat 16. října, tedy teprve před několika dny, na přepracování nařízení o vytváření evropské statistiky. Tento návrh také patří do postupu spolurozhodování Rady a Parlamentu, a proto budeme mít v následujících měsících opět možnost se jím zde zabývat.
<P>
Tento soubor podnětů poskytne Unii moderní, spolehlivý a efektivní evropský statistický systém, který umožní zvýšit důvěru veřejnosti vůči oficiálním statistickým údajům. Ještě jednou se vrátím k rozpravám, které se v posledních letech často na půdě tohoto Parlamentu věnovaly důležitosti spolehlivých údajů o rozpočtu, nebo spolehlivých údajů pro jiné veřejné účty, HDP a jiné, nebo potřebě mít cenový index, na který se může veřejnost plně spolehnout.
<P>
Se zřetelem ke zprávám, o nichž budeme dnes jednat, mi dovolte, abych jednoduše poukázal na skutečnost, že by bylo lepší, kdyby se více respektovala institucionální rovnováha, jak to, podle našeho názoru předkládá první návrh v souvislosti se schůzkou členů Poradního výboru pro správu evropských statistik a v souvislosti s navrhováním a vysíláním zpráv tohoto výboru. V každém případě, Komise uznává, že pozměňující a doplňující návrhy vypracované k původním návrhům jsou nesporně důležité, mají podporu Rady a Parlamentu a nemění podstatu našich návrhů.
<P>
Z tohoto hlediska bych rád ještě před ukončením svého příspěvku zopakoval své poděkování zpravodajkám a Výboru pro hospodářské a měnové záležitosti za jejich vynikající práci a za pokračující podpůrnou činnost pro Komisi v zájmu modernizace našeho statistického systému, který chceme udělat spolehlivějším a kompetentnějším.
<SPEAKER ID="199" NAME="Sharon Bowles  " AFFILIATION="ALDE">
zpravodajka. - Vážený pane předsedající, toto rozhodnutí se zabývá zřízením Poradního výboru pro správu evropských statistik. Statistické výsledky používají členské státy, EU, využívají se mezinárodně a také slouží mnohým jiným spoluúčastníkům k různým účelům. Používá je například i Evropská centrální banka pro své hospodářské analýzy; Komise prostřednictvím Eurostatu vypracovává statistiky, jež sumarizují údaje získané členskými státy.
<P>
Před několika lety vznikla otázka zabývající se důvěryhodností statistik, které poskytují některé členské státy institucím EU, a bylo jasné, že budeme potřebovat určitý druh kontroly kvality. Jak řekl ve své odpovědi pan komisař, byl sestaven Kodex evropských statistik. S cílem zajistit kontrolu důslednosti a dodržování Kodexu evropských statistik je každý vnitrostátní statistický úřad vystaven kontrole prostřednictvím kolegů z jiného členského státu a Eurostatu. Pro další kontrolu bylo navrženo vytvoření nezávislého poradního orgánu na vysoké úrovni. Je to orgán, jenž se teď jmenuje Poradní výbor pro správu evropských statistik, který je předmětem tohoto návrhu.
<P>
Je třeba říci, že v případě všech zúčastněných stran existuje vysoká míra citlivosti na to, v jakém rozsahu může zasahovat tento výbor. Jsem vděčná současnému portugalskému předsednictví a také bývalému německému předsednictví a Komisi za to, že byly vůči mně upřímné vzhledem k těmto citlivým záležitostem. Parlament byl ovšem přesvědčen, že výbor by měl být víc než jen razítko na zprávu Komise. V každém případě, dohodli jsme se na vyváženém a uskutečnitelném návrhu, jenž obsahuje nejdůležitější pozměňující a doplňující návrhy Parlamentu v té či oné podobě. Jsem obzvlášť ráda, že jsme byli schopni dohodnout se s Radou na tom, že by měl být posílen dialog nejen mezi výborem, Výborem pro statistický program a Poradním výborem pro správu evropských statistik, ale i se zúčastněnými orgány jednotlivých členských států.
<P>
Výbor bude podávat zprávy Parlamentu a Radě a v nich bude zahrnuto i hodnocení uplatňování Kodexu evropských statistik v rámci Evropského statistického systému jako celku. Výbor bude také radit Komisi v příslušných opatřeních pro usnadnění uplatňování kodexu zásadv souvislosti s Eurostatem a celým Evropským statistickým systémem. Dále bude radit v záležitostech týkajících se informování uživatelů a poskytovatelů údajů o Kodexu evropských statistik a o jeho aktualizaci. Zahrnuta byla i opatření na zajištění nezávislosti výboru a účasti Parlamentu na jeho fungování. Takže po konzultacích s Komisí Rada vybere a Evropský parlament schválí nominaci předsedajícího pro tento výbor. Parlament a Rada jmenují po třech členech výboru. Předsedající nemůže být současně i členem vnitrostátního statistického úřadu nebo Komise, a ani nemůže spravovat takovou pozici během posledních dvou let. Zvažovali jsme podobná kritéria i pro ostatní členy, ale to by opravdu nebylo praktické. Přidali jsme však požadavek, aby výbor poskytl určitou škálu doplňujících zručností a zkušeností. Pouze v případě, že nedosáhneme správné rovnováhy, samotný výbor by měl být v takové pozici, aby dokázal posoudit, zda šlo o zmaření aktivit, nebo ne, z toho důvodu se po třech letech udělá ověřovací doložka. To poskytne výboru a ostatním dostatečný čas, aby mohli určit, zda jsou postupy funkční a efektivní, nebo zda nastaly změny, které jsou potřebné, a nato musí proběhnout seriózní kontrola.
<P>
Parlament, portugalské vedení a Komise vedly velmi účinný dialog o tomto dokumentu a já jim za to děkuji. Jsem ráda, že mohu s podporou stínových zpravodajů, kterým také děkuji, posunout tento návrh přes jediné čtení.
<SPEAKER ID="200" NAME="Ieke van den Burg  " AFFILIATION="PSE">
zpravodajka. - Vážený pane předsedající, dovolte mi nejdříve dvě úvodní poznámky. Jedna je o tom, že je zřejmé, že otázka statistiky není příliš "sexy" téma a vždy jí připadne až poslední místo v rámci pořadu jednání. Trochu mě však znepokojuje fakt, že existují politici, poslanci Evropského parlamentu a jiní, kteří si rádi stěžují na nařízení v oblasti statistiky. Následně, pokud se naskytne příležitost opravdu něco zlepšit, už se až tak moc neangažují za zlepšení situace.
<P>
Moje druhá poznámka, věřím, že alespoň pan komisař ocení, že máme tuto rozpravu. Paní Bowlesová a já jsme řekly, že pro nás není nezbytné, aby se tato rozprava uskutečnila. Je však důležité zdůraznit skutečnost, že vy jste už se statistikou měli co do činění a že si tento problém zaslouží určitou pozornost. Takže věřím, že nás nebudete odsuzovat za to, že vás tu držíme v tuto hodinu.
<P>
Dále mi dovolte pogratulovat vám za velmi konkrétní opatření, která jste podnikli v rámci těchto problémů se statistikou, které se několikrát za poslední období objevily. Vím, že jste to na půdě politiky museli udělat kvůli manévrování, které vám povoluje Rada, protože jsme si vědomi toho, že Evropská komise nemůže přinutit členské státy, aby založily nezávislé statistické úřady a předepsat jim, jak mají pracovat a jak zacházet s čísly a daty.
<P>
Ministři a poslanci, kteří si nejhlasitěji a nejzarytěji stěžují na nedostatek důvěryhodnosti statistických výsledků jiných, jsou právě ti, kteří nechtějí, abyste se jim pletli do jejich záležitostí a zasahovali do jejich autonomie a jejich způsobu zacházení se statistikami. To je problém, se kterým se musíme poprat.
<P>
Ale za těchto podmínek si myslím, že bylo od Vás, pane komisaři, rozumné uplatnit pragmatický přístup zdola nahoru, abychom se zaměřili na kolegiální kontroly a kodex zásad, a tak zreformovali strukturu řízení statistického systému vytvořením nového poradního výboru, o němž hovořila paní Bowlesová, a také změnou existujícího Evropského poradního výboru pro statistické informace v hospodářské a sociální oblasti (CEIES), který se zabýval hospodářskými a sociálními statistikami, na efektivnější a menší poradní výbor s větším mandátem.
<P>
Ve zprávě paní Bowlesové a v mé zprávě jsme se pokusili ještě více vylepšit, upevnit a posílit přístup Komise. Zároveň jsme se snažili zajistit, aby mohly, v souladu s vaším návrhem, tyto dva nové orgány v rámci evropské rodiny správně fungovat a byly méně závislé na Komisi a Eurostatu.
<P>
To nemuselo být docela v souladu se záměry Komise; v každém případě bych však chtěla vyjádřit své uznání generálnímu řediteli Eurostatu za to, že s velkým pochopením přijal skutečnost, že jsme ho v navrženém systému zbavili hlasovacích práv.
<P>
Také bych chtěla vyjádřit své uznání portugalskému vedení a paní Cordeirové za účinný způsob, jakým předsedala pracovní skupině Rady a projednala s námi odsouhlasení této otázky v prvním čítaní. Bylo to velmi efektivní jednání, které šetří čas i administrativní byrokracii. Takže pan Hans-Peter Martin, jenž se také ucházel o prostor, zde může vidět příklad toho, jak se dokážeme účinným způsobem vyrovnat s takovým druhem postupu spolurozhodování.
<P>
Dovolte mi velmi stručně zmínit několik součástí statistického výboru, které poskytnu písemně. Jestliže si přečtete dokument, zjistíte, kde jsme udělali změny, takže to tu nebudu opakovat, ale zůstanu při svém slibu, že tyto dva orgány opravdu přinesou určité uvědomění si a zlepšení ve způsobu fungování statistických systémů a pomohou nám opravdu získávat spolehlivá čísla a postavit naše hospodářské aktivity na důvěryhodných údajích.
<SPEAKER ID="201" NAME="Jean-Paul Gauzès">
jménem skupiny PPE-DE. - (FR) Vážený pane předsedající, pane komisaři, dámy a pánové, zkvalitnění evropského statistického systému je součástí rozsáhlejší úlohy správného nasměrování hospodářství v rámci Unie, obzvlášť se zřetelem ke změně Paktu stability a růstu. Přeji si stejně jako Komise a členské státy, aby se zvýšila kvalita statistických informací. Vidím to tak, že zjištění toho, co zapříčiňuje rozsáhlý deficit, závisí na spolehlivosti údajů. Nespolehlivé údaje ohrožují celý Pakt stability a růstu.
<P>
Naopak pro flexibilitu v provádění tohoto paktu, který byl představen v rámci reformy přijaté v březnu 2005 Evropskou radou, potřebné údaje musí být nezpochybnitelné a prokazatelné. Flexibilita je v současných podmínkách rozšiřování nulové zóny stejně důležitá. Musíme se poučit z minulých zkušeností! Evropská unie už byla požádána o překontrolování statistik týkajících se rozpočtového deficitu členských států a výšky dluhu; nyní se chce několik členských států přidat do nulové zóny, a tak se zvýší množství statistických informací, které bude potřeba zpracovat, stejně jako i počet stran zainteresovaných do diskusí.
<P>
Navrhovaná zlepšení pro Evropský statistický systém mají za cíl uchopit oprávněné námitky, které byly vzneseny v souvislosti s validitou údajů, které členské státy poskytují, a se systémem jejich kontroly. Musíme si dát pozor na to, aby nebyl zpochybněn celý statistický systém a kompetence Eurostatu v oblasti ověřování údajů o rozpočtech, které předkládají členské státy.
<P>
Na základě těchto důvodů podporuji reformu, která vyústí nejdříve ve zřízení Evropského poradního výboru pro politiku Společenství v oblasti statistických informací a dále do vytvoření Poradního výboru pro správu evropských statistik - oba orgány budou schopny aktivně pomáhat v monitorování uplatňování kodexu chování v rámci celého Evropského statistického systému.
<P>
Vůbec nepochybuji o podpoře návrhů, které připravily naše dvě vynikající zpravodajky.
<SPEAKER ID="202" NAME="Wolf Klinz">
jménem skupiny ALDE. - (DE) Vážený pane předsedající, pane komisaři, dámy a pánové, jako jste už vy, pane komisaři, podotkl, statistiky jsou nezbytně potřebné pro Evropskou unii, stejně jako i pro členské státy v mnohých oblastech politiky. Pokud se máme vyhnou špatným rozhodnutím a nechtěnému vývoji, statistiky musí být smysluplné, spolehlivé, otevřené jen pro jednu interpretaci, a tedy i srovnatelné. Bohužel, ne vždy tak tomu opravdu je. Proto jsem uvítal založení Evropského poradního výboru pro politiku Společenství v oblasti statistických informací a Poradního výboru pro správu evropských statistik. Doufám, že pozměňující a doplňující návrhy předložené Evropským parlamentem dodají oběma institucím autoritu, kterou budou potřebovat.
<P>
Dovolte, abych v první řadě zdůraznil, že Poradní výbor pro správu evropských statistik bude nezávislý a že v něm budou zastoupeny všechny zúčastněné skupiny. Výbor bude mít mnohem méně členů než jeho předchůdce, Evropský poradní výbor pro statistické informace v hospodářské a sociální oblasti (CEIES), a toto snížení ze 79 na 24 členů výrazně zefektivní jeho činnost. Uvítal jsme i skutečnost, že evropský inspektor ochrany údajů bude hlasujícím členem Poradního výboru, zatímco generálnímu řediteli Eurostatu bylo poskytnuto pouze členství bez hlasovacího práva. Tento fakt zdůrazňuje nezávislost výboru.
<P>
Za druhé, Poradní výbor pro správu evropských statistik užitečně doplňuje funkci Poradního výboru. Výbor bude monitorovat, a věřím, že i aktivně podporovat, zavedení kodexu chování ve všech evropských záležitostech v oblasti statistiky.
<P>
Zbývá nám jen věřit, že s pomocí těchto dvou orgánů budou mít potřeby uživatelů větší vliv na statistický pracovní program a že kodex chování zapustí tak silné kořeny, že záměrně nebo omylem poskytnuté nepravdivé informace či nepřesné údaje budou už jen věcí minulosti.
<P>
Dovolte mi, abych uzavřel svůj příspěvek poděkováním oběma zpravodajkám za jejich práci a ochotu otevřeně a konstruktivně diskutovat o sporných bodech.
<SPEAKER ID="203" NAME="Mieczysław Edmund Janowski">
skupiny UEN. - (PL) Vážený pane předsedající, rád bych vyjádřil své uznání paní Bowlesové a paní van den Burgové za jejich zprávy.
<P>
Měli bychom si být vědomi toho, jakou roli hraje Evropský statistický systém, který může být nejlepším systémem na světě. Nemluvíme tu jen o srozumitelnosti čísel, tabulek nebo grafů. Nejdůležitější věcí je spolehlivost a úplnost statistických údajů na úrovni Evropské unie, členských států a také, a to bych rád zdůraznil, regionů. Pro tento účel je nezbytné zajistit kontinuitu informací, stejně jako přístup k nim. Zde bych dodal, že jen statistické údaje, které byly získávány a shromažďovány stejným způsobem, v souladu se statistickými zásadami, mohou být spolehlivé, transparentní a nebudou je ovlivňovat krátkodobé zájmy nebo přechodné priority. Moje zkušenost v rámci regionální politiky mi jasně ukázala, že taková rizika existují.
<P>
Z toho důvodu bychom měli být rádi, že máme statistický program EU na období 2008-2012. Aby však fungoval, bude potřebné vhodné financování a především patřičné konzultování, monitorování kodexu statistických postupů a také řízení v oblasti statistiky. To je velmi důležité i z hlediska různých systémů používaných v členských státech, potřeba koordinovat a sjednotit je na úrovni 27 zemí a statistických úřadů, a stejně tak na úrovni Eurostatu. V této souvislosti bych rád podpořil obě zprávy.
<SPEAKER ID="204" NAME="Hans-Peter Martin" AFFILIATION="NI">
(DE) Vážený pane předsedající, existuje všeobecný souhlas v tom, jaké jsou důležité statistiky, a to nejen mezi lidmi, kteří sem byli schopni v tuto pozdní hodinu přijít. Nejisté je, zda bude možné dosáhnout cíle, o němž předpokládám, že o něj všichni usilujeme, prostřednictvím opatření, která zde zavádíme. Udivilo mě, pane komisaři, když jste mluvil o další nové směrnici, o níž jste s námi jednal. Možná nám umíte říct, zda její nařízení ovlivní tyto poradní orgány.
<P>
Druhá otázka je následující: v případě poradních orgánů vždy existuje vážné nebezpečí, že se stanou zákonem samy pro sebe a budou všechno protahovat. Nebylo by v konečném důsledku rozumnější za pomoci externích konzultantů stručně, výstižně a srozumitelně zhodnotit problémy, které nastaly s Eurostatem, a potom přistoupit k urychlené dohodě s Parlamentem, než si opět předávat horkou bramboru a odsouvat problém? Když už se všechno řeklo a udělalo, každý z nás ví, že podstata problému je někde na rozhraní mezi Eurostatem a vnitrostátními statistickými úřady. To nejlepší, co může poradní orgán udělat, je vrátit problém zpátky do pořadu jednání, ale to určitě nepřinese skutečnou transparentnost a efektivnost.
<SPEAKER ID="205" NAME="Joaquín Almunia">
člen Komise. - (ES) Vážený pane předsedající, v první řadě děkuji všem, zejména zpravodajkám, ale i všem ostatním, kdo v této rozpravě hovořili, za jejich zainteresovanost a spolupráci při zlepšování řízení v oblasti statistiky v rámci Evropské unie a prostřednictvím druhé reformy výboru za zlepšení zainteresovanosti uživatelů do hospodářského a sociálního života Evropy s cílem dosáhnout lepšího a důvěryhodnějšího statistického systému.
<P>
To, o čem tu mluvíme, je systém, jak říkala paní Van den Burgová, v němž Eurostat a vnitrostátní statistické agentury 27 členských států musí být z hlediska požadavků a nadějí, jež do nich vkládáme, rovnocenné; musí spolupracovat a fungovat koordinovaným způsobem, musí pohánět jeden druhého; a tak je Kodex evropských statistik a způsob, jakým se tento kodex zavádí, podle mého názoru, velmi pozitivní věcí. Doufám, že tento nový orgán je schopen si uvědomit svou hodnotu a pustit se do práce se zřetelem k budoucnosti, protože v mnoha situacích je velmi důležité mít k dispozici kvalitní statistiku.
<P>
Pan Gauzès se zmínil o Paktu stability a růstu. Já jsem udělala totéž ve svém prvním příspěvku. Je pro nás velmi důležité mít spolehlivá čísla, když monitorujeme rozpočtovou disciplínu v tomto multilaterálním systému. Ale je důležité i to, abychom měli spolehlivá čísla o národním produktu na financování Evropské unie; velmi důležitý je i spolehlivý cenový index; stejně jako je důležité mít spolehlivé statistiky o vnějším obchodu; dále statistiky o vnějších investicích nebo o modelech obchodování či finančních tocích.
<P>
Ze všech aspektů, o nichž se diskutovalo, nebo v mém případě poslouchalo, v předcházejícím příspěvku o energii se zvláštní význam připisuje energetické statistice a také statistice o emigraci nebo i o záležitostech souvisejících s tím, co se dosud nazývalo třetím pilířem. Existuje mnoho, velmi mnoho oblastí působení, konkrétně jde o všechny oblasti aktivit Evropské unie, které vyžadují dobrou statistiku, takže je evidentně důležitá tato rozprava, ačkoliv nejde o příliš sexy téma, jak řekla paní Van den Burgová. Já doufám, že tyto dva orgány jsou rovnocenné z hlediska toho, co od nich žádáme v rámci těchto dvou směrnic.
<P>
Další velmi důležitý soubor pravidel "statistický zákon" je na obzoru. Doufám, že díky kombinaci tohoto balíku a velmi hodnotných snažení, které podnikl Eurostat a všichni úředníci Statistického úřadu Evropských společenství a vnitrostátních statistických instituci 27 členských států, se v průběhu několika následujících let rozptýlí všechny pochybnosti o kvalitě evropské statistiky. Pokud se nám to podaří, výsledkem bude větší efektivnost a kvalitnější naladění naší politiky a našich rozhodnutí na požadavky a aspirace obyvatel Evropy, protože to je podstata, o kterou nám jde, když mluvíme o statistice.
<SPEAKER ID="206" NAME="Předsedající">
Rozprava je ukončena.
<P>
Hlasování se bude konat ve středu 24. října.

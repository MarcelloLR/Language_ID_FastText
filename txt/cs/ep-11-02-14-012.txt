<CHAPTER ID="012">
Plán práce
<SPEAKER ID="017" NAME="Předseda">
Byl rozdán konečný návrh pořadu jednání vypracovaný Konferencí předsedů v souladu s článkem 137 jednacího řádu dne 20. ledna 2011. Byly navrženy následující změny:
<P>
Pondělí
<P>
Nebyly navrženy žádné změny.
<P>
Úterý
<P>
Skupina Zelených/Evropské svobodné aliance a skupina Aliance liberálů a demokratů pro Evropu požádaly zařadit do pořadu jednání na úterý dopoledne prohlášení místopředsedkyně Komise, vysoké představitelky Unie pro zahraniční věci a bezpečnostní politiku týkající se právního státu v Rusku. Nejprve bych chtěl dát slovo paní Harmsové, aby vysvětlila podstatu tohoto požadavku. Paní Harmsová, máte slovo.
<SPEAKER ID="018" NAME="Rebecca Harms" LANGUAGE="DE">
Pane předsedo, zastávám názor, že už proto, co se odehrálo v případě pana Chodorkovského, rozhodně musíme mluvit o otázce právního státu v Rusku. A díky volbám do státní Dumy, které se budou konat již na podzim, máme ovšem dobrou příležitost k tomu, abychom se situací u tohoto našeho velikého souseda na východě kontinentu zabývali.
<P>
Pochopitelně se nyní opakovaně setkáváme s otázkou, zda děláme pro naše sousední země v otázkách občanských práv a svobody dost. Mnozí z nás se jistě sami sebe sebekriticky ptali, zda jsme v otázkách Egypta a Tuniska skutečně vedli diskuse o důležitých věcech. Nechci, abychom si vůči východní části našeho kontinentu dovolovali takovou nedbalost, a proto vyzývám, abychom se otázkou "Rule of Law in Russia" (Právní řád v Rusku) tento týden - přesněji řečeno zítra - zabývali.
<SPEAKER ID="019" NAME="Guy Verhofstadt">
jménem skupiny ALDE. - Pane předsedo, chci podpořit požadavek, který tu vznesla paní Rebecca Harmsová. Chci vám také říci, že od doby, kdy jsme tento požadavek vyslovili na Konferenci předsedů a znovu nyní zde na tomto plenárním zasedání, byl na nás vyvíjen ze strany Ruska tlak, abychom tak nečinili.
<P>
Paní Kristiinu Ojulandovou, která před několika týdny pořádala seminář na téma právní stát v Rusku, navštívil zástupce ruského ministerstva zahraničních věcí a řekl jí: "neprosazujte to" a "neusilujte o přijetí usnesení Evropského parlamentu o právním státě v Rusku". Myslím, že Rusům není nic do rozhodování o programu jednání Evropského parlamentu. O tom rozhodujeme my sami.
<P>
(Potlesk)
<SPEAKER ID="020" NAME="Adrian Severin">
jménem skupiny S&D. - Pane předsedo, jako stávající zpravodaj pro vztahy s Ruskem vás chci informovat, že jsme již zahájili velmi pečlivý proces, který směřuje k řešení všech závažných záležitostí v našich vztazích s Ruskem.
<P>
Na druhý březnový týden plánujeme vydat souhrnný text včetně doporučení, který bude otevřený diskusi a pozměňovacím návrhům a který bude zakončen rozpravou na plenárním zasedání za účasti Vysoké představitelky, která, jak víme, není tento týden k dispozici.
<P>
A proto, aniž by to znamenalo zanedbání či popírání významu tohoto tématu, bude mnohem lepší umožnit, aby tento proces pokračoval a dosáhl svého završení až po široké diskusi, což našemu rozhodnutí zajistí důvěryhodnost.
<SPEAKER ID="021" NAME="Joseph Daul" AFFILIATION="PPE">
(FR) Pane předsedo, jedné věci nerozumím. Minulý týden jste na Konferenci předsedů řekl, že rozprava o Rusku se bude konat v březnu, protože tou dobou bude přítomna paní baronka Ashtonová. Potom jste na Konferenci předsedů řekl, že je třeba uspořádat rozpravu o Rusku, protože pan Putin přijede navštívit Komisi, lépe řečeno pana Barrosa.
<P>
Podle informací, kterých se mi dostalo dnes odpoledne, se pan Putin na návštěvu Komise nechystá. Máte o tom nějaké informace? Rozprava byla vyžádána na minulý týden jen proto, že měl přijet pan Putin. Ale rozprava o Rusku je stále naplánována spolu s usnesením na březen.
<P>
O tom, co bylo řečeno, bych se nyní rád dozvěděl více.
<P>
(Parlament žádost schválil)
<SPEAKER ID="022" NAME="Předseda">
Prohlášení místopředsedkyně Komise a vysoké představitelky Unie pro zahraniční věci a bezpečnostní politiku o právním státě v Rusku bude zařazeno do třetího bodu pořadu jednání na úterý dopoledne. Lhůta pro předložení návrhů usnesení končí v úterý 15. února v 10:00. Lhůta pro předložení pozměňovacích návrhů a společných návrhů usnesení končí ve středu 16. února v 11:00. Znamená to, že po jedenácté hodině 16. února nebudou přijaty žádné další návrhy ani pozměňovací návrhy. Hlasování se bude konat ve čtvrtek.
<P>
Dámy a pánové, máme zde ještě jeden požadavek ohledně úterka. Skupina Evropské lidové strany (Křesťanských demokratů) požádala o zařazení do pořadu jednání prohlášení Komise o situaci na Lampeduse. Odůvodnění tohoto požadavku přednese pan Mauro. Pane Mauro, máte slovo.
<SPEAKER ID="023" NAME="Mario Mauro" LANGUAGE="IT">
Pane předsedo, správně jste poznamenal, že se nacházíme v období převratných událostí, jež stojí za velikým nárůstem migračních toků do Evropy. Jakkoliv se vlna přistěhovalců valí dnes přes Lampedusu, proces destabilizace a změn se bude nicméně týkat celého Maghrebu.
<P>
Proto považujeme za velmi naléhavé, aby se Komise ujala slova a aby reagovala nejen na humanitární důsledky, ale i na hlubší strategické aspekty, což by nás mělo přivést k přezkumu celé naší politiky pro Středomoří. Vzhledem k naléhavosti v této věci proto žádáme, aby se v úterý odpoledne konala samostatná rozprava s panem komisařem Malströmem prostřednictvím zkrácení doby vyhrazené pro otázky na půl hodiny.
<SPEAKER ID="024" NAME="Martin Schulz" LANGUAGE="DE">
Pane předsedo, i my, skupina Pokrokové aliance socialistů a demokratů v Evropském parlamentu, chceme předložit podobný návrh. Chtěl bych ale panu Maurovi a celému Parlamentu doporučit, aby byl formulován přesněji. Stojíme totiž před řešením problému přílivu lidí, jehož rozměry jsou mimořádné. Je jistě nad síly Itálie, stejně jako v případě jakékoliv jiné středomořské země, aby tento současný problém řešila sama. Lze předpokládat, že i Maltu, Řecko i Španělsko tento problém v dohledné době potká. Proto žádáme, aby byl název rozpravy velmi přesně formulován, a aby Komise vydala prohlášení o okamžitých opatřeních Evropské unie na pomoc Itálii a dalším dotčeným zemím při vypořádávání se s problémem přílivu uprchlíků.
<SPEAKER ID="026" NAME="Rui Tavares" AFFILIATION="GUE/NGL">
Pane předsedo, chtěl bych ve své řeči podpořit návrh pana Schultze, protože tato záležitost se týká daleko rozsáhlejší oblasti než jen samotné Lampedusy: Maroko a Sýrii dělí 5000 kilometrů a s každým kilometrem roste humanitární riziko. Nejde o to, zda víme, že Evropská unie pomůže italské vládě, ale o to, abychom měli jistotu, že jsme připraveni v reakci na kontinentální rizika jednat jako kontinent. O to tady jde.
<SPEAKER ID="027" NAME="Předseda">
Nyní musíme stanovit název pro tuto rozpravu. Skupina Pokrokové aliance socialistů a demokratů v Evropském parlamentu navrhla tento název: "Opatření Evropské unie na podporu Itálie ve vztahu k migračním pohybům". Pokud se nemýlím, chtěl by pan Schulz předložit pozměňovací návrh.
<SPEAKER ID="028" NAME="Martin Schulz" LANGUAGE="DE">
Pane předsedo, pokusím se to zformulovat ještě jednou úplně přesně. Chtěli bychom, aby Komise vydala prohlášení o okamžitých opatřeních Evropské unie na pomoc Itálii a dalším dotčeným zemím při vypořádávání se s problémem přílivu uprchlíků.
<SPEAKER ID="029" NAME="President">
Dobře, navrhovaný název je tedy tento: "Evropská komise: představení opatření na pomoc Itálii a dalším členským státům dotčeným mimořádnými migračními toky.
<P>
(Parlament název schválil)
<P>
Středa
<P>
Nebyly navrženy žádné změny.
<P>
Čtvrtek
<P>
Skupina Evropa svobody a demokracie požádala o zařazení do pořadu jednání její otázky k ústnímu zodpovězení předložené Komisi týkající se použití evropského zatýkacího rozkazu v případě pana Juliana Assange. Kdo chtěl hovořit o tomto požadavku?
<SPEAKER ID="030" NAME="Gerard Batten">
jménem skupiny EFD. - Pane předsedo, tato otázka k ústnímu zodpovězení není záležitostí viny či neviny pana Assange ve věci obvinění ze násilnění, jemuž čelí ve Švédsku. Jedná se tu o postupy při aplikaci evropského zatýkacího rozkazu a o to, zda není zneužíván k politickým účelům.
<P>
Evropský zatýkací rozkaz umožňuje, aby byl jakýkoliv občan EU soudně vydán, aniž by mohl soud zvážit prima facie důkazy proti tomuto občanovi, a to prakticky bez jakékoliv možnosti vydání odmítnout. Evropský zatýkací rozkaz v sobě nese hrozivý potenciál pro zneužití a pro využití proti politickým disidentům.
<P>
Týká se případ pana Assange trestných činů, jež údajně spáchal ve Švédsku, nebo zde jde o snahu Spojených států amerických o jeho vydání z povolné evropské země? Diskuse o postupech je zásadně důležitá pro pochopení této věci a pro posouzení, zda je evropský zatýkací rozkaz používán v rozporu s pravidly a zda není zneužíván. Potřebujeme plnohodnotnou rozpravu o této věci zde v Parlamentu za účasti všech stran celého politického spektra. Prosím, hlasujte pro.
<SPEAKER ID="031" NAME="Edit Herczog">
jménem skupiny S&D. - Pane předsedo, v roce 2004 způsobil irský občan v Maďarsku tragickou nehodu. Až tento pátek jsme dostali rozhodnutí irských orgánů, že může být poslán zpět do Maďarska k soudnímu stání.
<P>
Proto musí být tento postup na úrovni EU oproti současnému stavu posílen. Jinak budou muset oběti čekat mnoho let, a to se netýká jen tohoto případu, ale i mnoha dalších. Tento postup musí být mnohem silnější, a proto jsme samozřejmě pro.
<SPEAKER ID="032" NAME="Martin Schulz" LANGUAGE="DE">
Pane předsedo, chtěl bych požádat o vysvětlení jednacího řádu. Nevím, zda Evropský parlament může vést zásadní rozpravu o evropském zatýkacím rozkazu (EZR). S EZR lze souhlasit i nesouhlasit, ale pokud o tom můžeme hovořit zde v Parlamentu ve vztahu k právě probíhajícím úkonům trestního řízení, považuji to z hlediska jednacího řádu za pochybné. Pokud by tomu tak bylo, měl bych také několik dalších případů, jež bychom mohli klidně prodiskutovat. Nyní ale naléhavě doporučuji, abychom zde v Evropském parlamentu nevedli zásadní diskuse o právních postupech, které současně probíhají.

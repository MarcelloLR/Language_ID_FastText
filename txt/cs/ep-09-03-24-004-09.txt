<CHAPTER ID="004-09">
9. Aktivní dialog s občany o Evropě (
<P>
- Před hlasováním
<SPEAKER ID="110" NAME="Gyula Hegyi">
zpravodaj. - Pane předsedající, budu velmi stručný. Na mou radu se sociálně demokratičtí členové Výboru pro kulturu v závěrečném hlasování o této zprávě zdrželi hlasování.
<P>
Jako zpravodaj jsem byl s výsledkem hlasování o pozměňovacích návrzích dosti nespokojen. Mnohé naše nové a průkopnické myšlenky byly jinými politickými skupinami v hlasování zamítnuty. Podle mého názoru by vlastní iniciativa měla představovat odvážný, někdy dokonce provokativní dokument bez starých dogmat. Měl jsem v plánu zdržet se hlasování a vyzvat své kolegy, aby se také zdrželi hlasování v plénu, ale mé moudré a tolerantní kolegyně mě přesvědčily, že by to nebyl dobrý nápad a že i očesaná zpráva je lepší než nic. Požádal bych tedy sněmovnu, aby podpořila zprávu v její současné podobě, a doufám, že v budoucnosti bude možnost ji vylepšit.

<CHAPTER ID="006">
Prohlášení předsednictví
<SPEAKER ID="076" NAME="Předseda">
Dámy a pánové, konference předsedů mě požádala o krátké prohlášení k zítřejšímu Evropskému dni jazyků. S radostí tak učiním, ale mějte se mnou prosím trpělivost, neboť toto prohlášení je napsáno v několika jazycích, což je pro mě zároveň úkol, který mě leká. Dělejte si prosím z tohoto prohlášení poznámky.
<P>
Dne 26. září 2008 slavíme Den evropských jazyků. V souvislosti s tím Evropská unie spolu s Evropskou radou podporuje řadu evropských iniciativ zaměřených na prosazování hodnoty jazyků a kultur a na připomenutí evropské veřejnosti, proč je důležité učit se jazyky.
<P>
(DE) Jazyková rozmanitost Evropy je základním prvkem našeho intelektuálního dědictví a jedním z našich kulturních pokladů. V průběhu evropského sjednocování jazyková rozmanitost postupně přestává být překážkou a stává se stále více příležitostí. To je důvodem, proč poslední sdělení Komise o multikulturalismus správně charakterizuje naši jazykovou rozmanitost jako trumfovou kartu.
<P>
(FR) Multikulturalismus a podpora jazykové rozmanitosti jsou úhelnými kameny naší každodenní činnosti v Evropském parlamentu. Naším mottem je "žádná legislativní práce bez překladu".
<P>
(IT) Překládání a tlumočení naší práce, nás jako zástupců národů Evropy, hraje zásadní úlohu při zajišťování její legitimity a transparentnosti a stále více přibližuje náš Parlament evropským občanům.
<P>
(ES) V této souvislosti je třeba si všimnout, že Evropský parlament je jedinou mezinárodní organizací, která provozuje webovou stránku a webovou televizi ve 23 různých jazycích.
<P>
(PL) Evropská unie sjednocená v rozmanitosti nemusí mít o svou budoucnost žádné obavy.
<P>
(DE) Dámy a pánové, děkuji vám za pozornost.
<P>
(Potlesk)
<P>

<SPEAKER ID="084" NAME="Elizabeth Lynne" AFFILIATION="ALDE">
Pane předsedo, mám jednu procedurální poznámku. Chcete-li nám oznámit, že při návratu do Štrasburku nehrozí žádné nebezpečí, proč nevydáte prohlášení hned teď, než opustíme toto plenární zasedání a budeme riskovat návrat do budovy, kterou někteří z nás stále nepovažují za bezpečnou?
<SPEAKER ID="085" NAME="Předseda">
Paní Lynnová, veškeré informace, které jsem obdržel, nasvědčují tomu, že budova ve Štrasburku je stejně tak bezpečná jako tato budova zde v Bruselu.

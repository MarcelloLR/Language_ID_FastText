<CHAPTER ID="009-19">
19. Evropský ochranný příkaz (
<SPEAKER ID="153" NAME="Teresa Jiménez-Becerril Barrio" LANGUAGE="ES">
Pane předsedající, požádala jsem o slovo, abych vám připomněla, že dnešní hlasování je důležité pro to, abychom Radě vyslali jasné poselství zaměřené na země, jež v této oblasti dosud nezajistily bezpečnost. Jsem přesvědčena, že dnes máme příležitost bránit oběti a zajistit, aby mohly žít svobodně a beze strachu. Je to velice důležité nejen pro ženy, ale také pro muže a děti, oběti terorismu, oběti organizovaného zločinu, oběti obchodování se ženami a pro oběti jakéhokoli druhu.
<SPEAKER ID="154" NAME="Carmen Romero López" LANGUAGE="ES">
Pane předsedající, jsme tu dnes dvě zpravodajky. Chtěla bych jen liberálním ministrům zemí Evropské unie připomenout, že je v současné době velmi důležité, aby byla tato zpráva schválena, abychom tak podpořili základní práva žen. Je to v rukou liberálního ministra, ale také ostatních ministrů, jejichž vlády ji dosud neschválily. Uvidíme, jestli nyní tuto iniciativu podpoří.

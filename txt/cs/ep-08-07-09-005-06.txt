<CHAPTER ID="005-06">
6. Program pro modernizaci evropských statistik v oblasti podniků a obchodu (MEETS) (
<P>
- Před hlasováním:
<SPEAKER ID="090" NAME="Christoph Konrad">
zpravodaj. - (DE) Pane předsedající, dovolte mi několik málo poznámek k této zprávě, jedním z jejichž aspektů je, že přispívá k procesu deregulace a omezování byrokracie.
<P>
Zpráva zavádí povinnost Komise každoročně předkládat zprávy Parlamentu o tom, jak tento proces snižování administrativní zátěže postupuje a jak je, v což doufáme, úspěšný. My v Parlamentu však v tomto procesu můžeme hrát mnohem významnější roli. Je tedy mojí nadějí a přáním, abychom, kromě této povinnosti Komise, i my sami mohli být mnohem aktivněji do tohoto procesu zapojeni, například skrze naši práci ve výboru. Především Hospodářský a měnový výbor se může v těchto záležitostech ujmout vedení, což znamená i zapojit se do dialogu s komisařem Verheugenem a skupinou na vysoké úrovni pana Stoibera..
<P>
Proto bych chtěl využít této příležitosti k tomu, abych zdůraznil, že v Parlamentu stále musíme na této záležitosti pracovat.

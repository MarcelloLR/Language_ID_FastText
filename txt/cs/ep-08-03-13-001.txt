<CHAPTER ID="001">
Zahájení zasedání
<P>
(Zasedání bylo zahájeno v 10:05.)
<SPEAKER ID="005" NAME="Jim Allister" AFFILIATION="NI">
Pane předsedající, včera odpoledne dal pan předsedající v neplánovaném prohlášení v této sněmovně najevo, že na řadu členů budou uvaleny sankce za to, že v prosinci vyjádřili svůj nesouhlas. Zajímalo by mě, zda je v pořádku, že pan předsedající toto prohlášení učinil, aniž by těmto členům prokázal základní slušnost a sdělil jim, že hodlá takovéto prohlášení učinit a kdy je hodlá učinit? Pan předsedající dlouze řečnil o tom, jak je členům této sněmovny prokazována slušnost, a proto se ptám, proč tedy těm z nás, jichž se jeho prohlášení týká, nebyla prokázána základní slušnost a nebylo jim sděleno, že pan předsedající takovéto prohlášení učiní? Žádám snad příliš, chci-li znát odpověď na tuto otázku?
<SPEAKER ID="006" NAME="Předsedající">
Pane Allistere, předsedající není povinen posuzovat vybranost chování. Naší povinností je uplatňovat pravidla a můžete si být zcela jist, že ta byla zcela respektována.
<SPEAKER ID="007" NAME="Hans-Peter Martin" AFFILIATION="NI">
(DE) Pane předsedající, právě jste se odvolával mimo jiné na článek 146 jednacího řádu a prohlásil jste, že je vaší povinností uplatňovat pravidla. Nechápu, proč zasedání opakovaně začínají pozdě, někdy o několik minut nebo dokonce až o čtvrt hodiny. Je to mrhání penězi daňových poplatníků. Jste velice přísný, dojde-li na dodržování pravidel politickými odpůrci, kteří jednoduše chtějí referendum nebo spravedlnost a demokracii, nejste však stejně přísný sám k sobě.
<P>
Kdybyste přistupoval ke všem členům této sněmovny rovnocenně, již dávno byste byl musel zahájit řízení proti předsednictví za bezpočet závažných podvodů, protože přesně tak bych označil případy, kdy zasedání začne se zpožděním, a v důsledku toho jsou promarněny peníze daňových poplatníků.
<P>
Jsou zde uplatňována dvě různá měřítka a musíte uznat výtku, že tento Parlament jedná svévolně, že záměrně upozaďuje politické oponenty kvůli technickým maličkostem, zatímco neochvějně toleruje cokoli, k čemu dojde na jeho vlastní straně, ba dokonce zakrývá závažné podvody!
<SPEAKER ID="008" NAME="Předsedající">
Pane Martine, velice vám děkuji za zajímavé názory.

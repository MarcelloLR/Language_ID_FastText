<CHAPTER ID="006-31">
31. Stroje pro aplikaci pesticidů (
<P>
- Před hlasováním o pozměňovacím návrhu 39:
<SPEAKER ID="125" NAME="Leopold Józef Rutowicz" LANGUAGE="PL">
V červenci 2006 Komise předložila strategii, jejímž cílem bylo snížit všeobecné riziko a nepříznivé účinky pesticidů na lidské zdraví a životní prostředí. Posledním prvkem této strategie je návrh směrnice o strojích pro aplikaci pesticidů, jíž se mění směrnice 2006/42/ES o strojních zařízeních. V této směrnici se stanoví požadavky, jež by stroje pro aplikaci měly splňovat, aby se omezily nepříznivé účinky pesticidů na životní prostředí, obsluhu a okolní prostředí. Stanovením těchto požadavků se zmenší rozdíly mezi nařízeními a postupy používanými v některých zemích Společenství, co se týče aplikace pesticidů, zajistí se ve Společenství jednotná míra ochrany životního prostředí a umožní se volný oběh těchto strojů na trhu EU, což je obzvláště důležité pro malé a střední podniky, jež jsou nejčastějšími výrobci tohoto typu zařízení.
<P>
O pracovní verzi tohoto návrhu a doporučovaných pozměňovacích návrzích se diskutovalo na seminářích, setkáních s představiteli Rady, Komise, stínovými zpravodaji a zainteresovanými stranami a na třístranných jednáních. Vzhledem ke značným technickým rozdílům mezi různými druhy zařízení - od jednoduchých, ručních zařízení až po zařízení obsluhovaná kvalifikovanými pracovníky - nebyly některé pozměňovací návrhy přijaty a bylo rozhodnuto, že budou zahrnuty do standardů vypracovaných Evropským výborem pro standardizaci na žádost Komise. Díky tomu jsme dosáhli konsensu, byl přijat pozměňovací návrh 39 a tento postoj potvrdila Rada.
<P>
Chtěl bych poděkovat především stínovým ministrům, představitelům Komise a Rady, správě Výboru pro vnitřní trh a ochranu spotřebitelů a zainteresovaným stranám za jejich pomoc a spolupráci. Navrhuji přijetí této směrnice, jež přispěje k větší ochraně životního prostředí, obsluze a okolnímu prostředí při aplikaci pesticidů.
<SPEAKER ID="126" NAME="Charlie McCreevy">
člen Komise. - Pane předsedo, Komise by ráda poděkovala panu zpravodaji Rutowiczovi za jeho práci a úsilí při vypracovávání tohoto návrhu.
<P>
Komise vítá kompromisní pozměňovací návrh 39 a těší se na rychlé přijetí návrhu v tomto směru.
<P>
Komise by chtěla učinit následující prohlášení: "K tomu, aby Komise podpořila zásadní požadavky obsažené v oddílu 2.4 přílohy I, pověří Evropský výbor pro normalizaci vypracováním sladěných standardů pro každou kategorii strojů pro aplikaci pesticidů, na základě nejlepších dostupných metod pro předcházení nechtěnému vystavení životního prostředí pesticidům. Toto pověření bude zejména vyžadovat standardy k poskytnutí kritérií a technických specifikací pro připevňování systémů mechanické ochrany, tunelového postřiku a podpory vzduchu pro postřik k zamezení znečištění vodních zdrojů při plnění a vyprazdňování a přesných specifikací pro pokyny výrobce k zamezení unášení pesticidů, se zohledněním veškerých příslušných parametrů, jako je tlak trysek, výška postřikovacích ramen, rychlost větru, teplota a vlhkost vzduchu a rychlost jízdy."

<CHAPTER ID="005-02">
2. Zákaz vývozu a skladování kovové rtuti (
<P>
- Před hlasováním:
<SPEAKER ID="127" NAME="Dimitrios Papadimoulis" LANGUAGE="EL">
Pane předsedo, chtěl bych opět poděkovat stínovým zpravodajům za skvělou spolupráci. Na základě rozhovorů s nimi či jejich zástupci ve všech fázích jsme dospěli k velmi uspokojivému kompromisu s Radou i díky přínosu Komise.
<P>
Hrozí však, že tento kompromis ztroskotá a my se ocitneme znovu tam, kde jsme byli na začátku, když se schvalovaly pozměňovací návrhy č. 37 a 41 o Almadéne.
<P>
Chci vám připomenout, dámy a pánové, že v prvním čtení i já jako zpravodaj jsem pozměňovací návrh o Almadéne podpořil, ale teď stojíme tváří v tvář skutečnosti. Ani Rada ani Komise nechtějí tyto pozměňovací návrhy přijmout. Pokud budou přijaty, vrátíme se na začátek celého procesu. Před rokem Rada přijala pouze jeden pozměňovací návrh Parlamentu. Teď se nám díky spolupráci všech politických skupin podařilo dosáhnout přijetí 22 pozměňovacích návrhů k textu dohody. Ptám se vás tedy: stojí za to obětovat tento úspěch? Pan komisař Dimas se včera vyjádřil jasně. Komise pozměňovací návrhy č. 37 a 41 nepřijme. Dokonce ani španělská vláda v Radě netrvala na těchto pozměňovacích návrzích.
<P>
Proto navrhuji, abychom je nepřijali, abychom udrželi dosažený významný pokrok v dohodě s Radou o ochraně životního prostředí a veřejného zdraví. Na základě toho budeme moci nadpoloviční většinou schválit předložený uspokojivý návrh o zákazu vývozu rtuti.

<CHAPTER ID="002">
Prohlášení předsednictví
<SPEAKER ID="006" NAME="Předseda">
Přibližně před dvěma týdny jsem se ve Westerplatte zúčastnil vzpomínkové akce při příležitosti sedmdesátého výročí vypuknutí druhé světové války. Tato válka Evropu uvrhla do hrůzy, vyžádala si miliony obětí a téměř na půl století náš kontinent rozdělila. Neměli bychom nikdy zapomínat na to, že by se válka a násilí mohly k nám a do naší Evropy opět vrátit.
<P>

<P>
Musím připomenout jiný násilný čin, který se stal letos v létě. Dva příslušníci španělského četnictva byli při plnění svých povinností zavražděni separatistickým hnutím ETA.
<P>
S politováním musím Parlamentu oznámit úmrtí pana Ernesta Glineho, někdejšího belgického poslance Evropského parlamentu, který zemřel dne 10. srpna ve věku 78 let. Pan Gline byl poslancem Evropského parlamentu v letech 1968 až 1994. V letech 1979 až 1984 byl rovněž předsedou skupiny socialistů.
<P>
Dále vám musím s politováním oznámit úmrtí Sira Christophera Prouta, někdejšího britského poslance této sněmovny, který zesnul dne 12. července ve věku 67 let. Sir Christopher Prout, který se později stal Lordem Kingslandem, byl poslancem Evropského parlamentu v letech 1979 až 1994. V letech 1987 až 1994 byl rovněž předsedou skupiny evropských demokratů.
<P>
Než přistoupíme k našemu jednání, chtěl bych vás vyzvat, abychom společně uctili památku těch, kteří položili své životy za obranu Evropy, a těch, kteří svůj život zasvětili službě Evropě a podíleli se na její přeměně do té podoby, jakou má dnes.
<P>
(Sněmovna povstala a držela minutu ticha.)

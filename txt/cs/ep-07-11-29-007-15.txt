<CHAPTER ID="007-15">
15. Kontrola nabývání a držení zbraní (hlasování) 
<P>
- Zpráva: Gisela Kallenbach
<P>
- Před hlasováním
<SPEAKER ID="093" NAME="Gisela Kallenbach" AFFILIATION="Verts/ALE">
(DE) Pane předsedající, dámy a pánové, považuji za mimořádný úspěch, že jsme díky kompromisu mezi Výborem pro vnitřní trh a ochranu spotřebitelů, Výborem pro občanské svobody, spravedlnost a vnitřní věci, Radou a Komisí dosáhli výsledku v prvním čtení v tak citlivé oblasti, jako je nabývání a držení střelných zbraní. Ráda bych všem zúčastněným upřímně poděkovala.
<P>
- Po skončení hlasování
<SPEAKER ID="095" NAME="Arlene McCarthy" AFFILIATION="PSE">
Pane předsedající, pan Rübig už mě dvakrát obvinil z toho, že jsem do sněmovny vnesla střelnou zbraň. Chci vyjasnit, že to schválily bezpečnostní služby a předsednictví o tom vědělo.
<P>
Do hlasování se o střelnou zbraň nejednalo. Nyní sněmovna odhlasovala, že se o střelnou zbraň jedná, a tak jsem připravena předat ji příslušným orgánům!
<SPEAKER ID="096" NAME="Předsedající">
Myslím, že jediná zbraň, kterou tu máme, je síla našich přesvědčení.

<CHAPTER ID="006">
Boj proti rakovině tlustého střeva a konečníku v Evropské unii (písemné prohlášení): 
<SPEAKER ID="070" NAME="Předsedající">
Písemné prohlášení č. 0068/2010, které předložili Pavel Poc, Frieda Brepoelsová, Cristian Silviu Buşoi, Jo Leinen a Alojz Peterle o boji proti rakovině tlustého střeva a konečníku v Evropské unii, podepsala velká většina všech poslanců Parlamentu.
<P>
Proto bude podle článku 123 jednacího řádu předáno příjemcům a zveřejněno spolu se jmény svých signatářů v textech přijatých pro toto dílčí zasedání.
<SPEAKER ID="071" NAME="Pavel Poc" AFFILIATION="S&amp;D">
Pane předsedající, vím, že všichni už chtějí hlasovat, ale chtěl bych ještě jménem spolusignatářů, paní Brepoelsové, pana Buşoie, pana Leinena a pana Peterleho, a také za sebe poděkovat vám všem, kteří jste naše písemné prohlášení o boji proti rakovině tlustého střeva a konečníku podpořili.
<P>
Získali jsme většinu měsíc před vypršením lhůty. To ukazuje, jak důležité toto téma je, a my vám můžeme slíbit, že nešlo o jednorázovou akci, ale o součást většího hnutí, jehož cílem je Evropská unie a členské státy. Vážení kolegové, děkuji vám za vaši podporu.

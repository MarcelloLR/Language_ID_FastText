<CHAPTER ID="003">
Schválení zápisu z předchozího zasedání
<SPEAKER ID="008" NAME="Předseda">
Zápis ze dne 25. března 2010 a dokumenty, které byly na tomto zasedání přijaty, jsou k dispozici k nahlédnutí. Zápis již byl schválen.
<SPEAKER ID="009" NAME="Francesco Enrico Speroni" AFFILIATION="EFD">
(IT) Pane předsedo, připomenul jste oběti útoků v Rusku.
<P>
Teprve nedávno se odehrály teroristické útoky také v Iráku, Afghánistánu a Pákistánu, zemích, jež leží mimo Evropskou unii stejně jako Rusko. Musíme mít na paměti i tyto oběti.
<SPEAKER ID="010" NAME="Předseda">
Souhlasím s vámi, pane Speroni. Máte pravdu. Při těchto úvodních slovech se zde v Parlamentu zabýváme takovými událostmi bez ohledu na to, kde k nim došlo. S velkou bolestí si oběti připomínáme. Soucítíme i s rodinami a přáteli obětí, a rovněž se zeměmi, kde se událost odehrála. Toto byl však výjimečný případ, neboť v Rusku samotném k něčemu takovému dlouho nedošlo. A proto jsem o této věci hovořil. Máte však naprostou pravdu, pane Speroni. Neměli bychom zapomínat, že k dalším podobným velmi skličujícím událostem dochází ve světě každý týden. Z toho důvodu je naše politická práce v Evropě, v Evropské unii, tak důležitá, a my můžeme být tedy rádi, že v Evropě bylo možné řadu těchto problémů, ačkoli stále ještě ne všechny, vyřešit. Děkuji vám, pane Speroni, že jste mne upozornil na důležitost této otázky. Děkuji mnohokrát.

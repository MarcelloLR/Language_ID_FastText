<CHAPTER ID="005-14">
14. Přístup veřejnosti k dokumentům Evropského parlamentu, Rady a Komise (
<P>
Před závěrečným hlasováním:
<SPEAKER ID="124" NAME="Michael Cashman">
zpravodaj. - Paní předsedající, podle článku 53 bych rád Komisi požádal, aby odpověděla a sdělila nám, zda má v úmyslu přijmout všechny pozměňovací návrhy Parlamentu tak, jak byly dnes přijaty.
<SPEAKER ID="125" NAME="Günter Verheugen">
místopředseda Komise. - Paní předsedající, je mi ctí přednést jménem Komise následující prohlášení.
<P>
Komise bere na vědomí pozměňovací návrhy, o nichž Parlament hlasoval a jež podrobně prozkoumá. Komise potvrzuje svou ochotu usilovat o dohodu s Parlamentem a Radou. Komise svůj návrh zváží až poté, co obě složky rozpočtového orgánu zaujmou svůj postoj. Mezitím má Komise v úmyslu i nadále usilovat o konstruktivní dialog s oběma orgány.
<SPEAKER ID="126" NAME="Michael Cashman">
zpravodaj. - Paní předsedající, nevím, kde byl pan komisař, ale dnes ráno jsme stanovisko přijali.
<P>
Rád bych proto požádal, aby plenární zasedání hlasovalo o vrácení zprávy výboru, což by výboru umožnilo pružně vstoupit v jednání s Radou a Komisí.
<P>
Proto žádám sněmovnu, aby podpořila vrácení zprávy výboru.
<SPEAKER ID="128" NAME="Michael Cashman">
zpravodaj. - Paní předsedající, děkuji sněmovně za její trpělivost při mém posledním vystoupení. Mohu Vás, paní předsedající, požádat, abyste napsala českému a nadcházejícímu švédskému předsednictví oficiální výzvu k brzkému zahájení formálního dialogu s Evropským parlamentem?
<P>
Jak je oznámeno na hlasovací listině a v zájmu srozumitelnosti a ucelenosti textu, který jsme nyní přijali, stejně tak žádám, abyste laskavě požádala služby plenárního zasedání, aby bez zásadních změn přikročily k následujícímu: seskupily články podle jejich obsahu do specifických tematických titulů, podle toho přeskupily odůvodnění a definice a co nejdříve vytvořily a vydaly postoj Parlamentu jako konsolidovaný text.
<P>
A konečně bych rád vyjádřil díky za obrovskou pomoc a podporu, kterou mi poskytly nejen sekretariáty, ale také služby zajišťující předkládání materiálů.
<P>
(Potlesk)
<SPEAKER ID="129" NAME="Předsedající">
Tento požadavek tedy, pane Cashmane, předám a budu o výsledcích informovat.

<CHAPTER ID="005">
Členství ve výborech a delegacích: viz zápis
<SPEAKER ID="018" NAME="Nirj Deva" AFFILIATION="ECR">
Pane předsedo, vzhledem k tomu, že japonskému zemětřesení a útrapám Japonska posledně nebyla věnována prvořadá pozornost, nebylo by vhodné, aby si Parlament připomněl tyto události, solidarizoval se s japonským lidem a jeho demokracií a minutou ticha vyjádřil svoji účast?
<SPEAKER ID="019" NAME="Předseda">
Minulý týden se konala schůze všech poslanců Evropského parlamentu s předsedou Evropské komise a s předsedou Evropské rady panem Van Rompuyem. Na začátku této schůze jsem vyjádřil účast celému japonskému lidu. Hluboce s ním soucítíme. Hovořil jsem rovněž o hrůznosti těchto útrap. Povstali jsme také, abychom ve sněmovně minutou ticha uctili památku obětí, které zahynuly při této katastrofě. Tomuto tématu byla též věnována stručná diskuse. Domnívám se, že Parlament učinil vše, co bylo třeba, aby vyjádřil solidaritu s japonským lidem. Mnohokrát vám děkuji.
<P>
(Potlesk)

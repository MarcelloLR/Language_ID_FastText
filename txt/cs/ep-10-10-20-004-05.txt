<CHAPTER ID="004-05">
5. Návrh opravného rozpočtu č. 6/2010: oddíl II - Evropská rada a Rada, oddíl III - Komise, oddíl X - Evropská služba pro vnější činnost (
<SPEAKER ID="118" NAME="Předseda">
Dámy a pánové, právě jsme dokončili legislativní postup ohledně Evropské služby pro vnější činnost. Především bych rád poděkoval mnoha lidem, kteří jsou nyní s námi ve sněmovně, poslankyním a poslancům Evropského parlamentu, za jejich výjimečně usilovnou a náročnou práci. Při této práci hráli vedoucí roli předsedové několika výborů Evropského parlamentu. Rád bych poděkoval předsedům za jejich seriózní práci, ale mé díky bych rád vyjádřil zejména několika lidem, kteří zastupovali tento Parlament jako prostředníci i jako zpravodajové a jejichž jména bych zde rád uvedl. Jejich jména zní: Elmar Brok, Guy Verhofstadt, Roberto Gualtieri, Ingeborg Gräßlová, Crescenzio Rivellini a Bernhard Rapkay a dále jsou to poslanci Evropského parlamentu, kteří se zabývali rozpočtem, tedy László Surján a Sidonia Jędrzejewská.
<P>
Jmenoval jsem je především proto, že vydali obrovské úsilí na to, aby zajistili, že dosáhneme dobré dohody o Evropské službě pro vnější činnost. Věříme, že tato dohoda bude pro Evropskou unii užitečná. Rád bych poblahopřál každému, ale zejména mi dovolte, abych poblahopřál lady Ashtonové a těm, kteří s ní na vyjednávání spolupracovali, a Radě blahopřeji k výsledku. Je mezi námi také velvyslanec Christoffersen, který se vyjednávání rovněž účastnil. Potlesk, prosím.
<P>
(Potlesk)

<CHAPTER ID="014-02">
2. Nikaragua (hlasování) 
<P>
- Před hlasováním
<SPEAKER ID="315" NAME="Manuel Medina Ortega" LANGUAGE="ES">
Jménem Skupiny sociálních demokratů v Evropském parlamentu byly předloženy nějaké žádosti o oddělené hlasování o bodech 1 a 4, jakož i některé ústní pozměňovací návrhy, zejména pokud jde o bod 2 a body odůvodnění A a F. Jsem si jist, že paní předsedající si toho je vědoma, avšak pokud ne, mohl bych jí to vysvětlit.
<SPEAKER ID="317" NAME="Manuel Medina Ortega" LANGUAGE="ES">
Rádi bychom do bodu 2 začlenili ústní pozměňovací návrh uvádějící obce, v nichž dochází k nesrovnalostem, jimiž jsou León a Managua, a to v tomto znění: "obce (León a Managua)".
<P>
(Parlament rozhodl o přijetí tohoto pozměňovacího návrhu)
<P>
- Před hlasováním o bodu odůvodnění Á
<SPEAKER ID="319" NAME="Manuel Medina Ortega" LANGUAGE="ES">
S ohledem na znění bodu odůvodnění A předložila Skupina sociálních demokratů v Evropském parlamentu ústní pozměňovací návrh na nahrazení slova "nařčení" v množném čísle stejným slovem v čísle jednotném.
<P>
(Parlament rozhodl o přijetí tohoto pozměňovacího návrhu)
<P>
- Před hlasováním o bodu odůvodnění F
<SPEAKER ID="321" NAME="Manuel Medina Ortega" LANGUAGE="ES">
V bodě odůvodnění F navrhujeme nahradit výraz "trestní vyšetřování" výrazem "soudní vyšetřování"; jinými slovy, navrhujeme nahradit slovo "trestní" slovem "soudní".

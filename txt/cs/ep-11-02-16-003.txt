<CHAPTER ID="003">
Výklad jednacího řádu
<SPEAKER ID="006" NAME="Předseda">
Výklad článků 56 a 50 jednacího řádu Evropského parlamentu, který přijal Výbor pro ústavní záležitosti na svém zasedání z pondělí 14. února 2011, byl oznámen v průběhu včerejšího hlasování. Protože tento výklad nebyl nikým napaden podle čl. 211 odst. 4 jednacího řádu, lze tento výklad považovat za přijatý. V důsledku toho bylo hlasování o Mathieuově zprávě o postupu pro jediné povolení pro státní příslušníky třetích zemí k pobytu a výkonu práce na území členského státu odstraněno z pořadu jednání tohoto dílčího zasedání. Jak víte, o této záležitosti se již hodně diskutovalo, a nyní máme výklad na základě jednacího řádu a zásad, jimiž se řídí naše práce.

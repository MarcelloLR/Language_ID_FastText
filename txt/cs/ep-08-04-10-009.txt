<CHAPTER ID="009">
Hlasování
<SPEAKER ID="063" NAME="Předseda">
Dalším bodem je hlasování.
<P>
(Výsledky a další podrobnosti hlasování: viz zápis)
<SPEAKER ID="064" NAME="Hannes Swoboda" AFFILIATION="PSE">
(DE) Pane předsedo, včera jsem uvedl, a rovněž řádně oznámil parlamentním službám, že bych chtěl předložit návrh na odložení hlasování o Bývalé jugoslávské republice Makedonie, jinými slovy, o makedonské zprávě. Není to proto, že v této záležitosti zastávám stejný názor jako zpravodaj, ale v tak citlivé otázce nechceme přilévat olej do ohně. Chtěli bychom raději najít plán, který by v této sněmovně dokázal získat co nejširší podporu. Žádám tedy, abychom hlasovali o odložení tohoto hlasování až do Štrasburku: ne později, pouze do Štrasburku.
<SPEAKER ID="065" NAME="Předseda">
Pane Swobodo, došlo by na to, až bychom se dostali k tomuto bodu pořadu jednání. Postup je následující: Jakmile v rámci pořadu jednání dojdeme ke zprávě pana Meijera, budeme se jí zabývat. Nicméně děkuji. Pak budete mít možnost pronést svůj příspěvek. Tuto záležitost jsme nepřehlédli.

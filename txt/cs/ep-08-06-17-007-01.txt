<CHAPTER ID="007-01">
1. Evropská agentura pro bezpečnost sítí a informací (
<P>
před začátkem hlasování:
<SPEAKER ID="103" NAME="Angelika Niebler" LANGUAGE="DE">
Vážený pane předsedo, dámy a pánové, chystáme se hlasovat o prodloužení mandátu agentury ENISA. Jen pro připomenutí, ENISA je Evropská agentura pro bezpečnost sítí a informací, kterou jsme spolu s Radou zřídili před pěti lety. Mandát agentury ENISA vyprší na základě rotace v polovině příštího roku. Ve své zprávě navrhuji, aby byl mandát této agentury prodloužen o tři roky, tedy do roku 2012, což je v souladu s rozhodnutím Rady.
<P>
Cílem agentury ENISA je přispívat k internetové bezpečnosti. S personálem a omezenými finančními prostředky, které má tato agentura k dispozici, to však vzhledem k nárůstu internetové kriminality není možné. Proto se během příštích tří let, o které její mandát prodlužujeme, musíme zamyslet nad tím, jaké funkce by měla agentura ENISA v budoucnosti plnit a jakou úlohu by měla hrát, a potom bude potřeba, abychom jí poskytli přiměřené personální vybavení i finanční zabezpečení.
<P>
Rád bych vás všechny velmi naléhavě požádal, abyste znovu schválil toto prodloužení o tři roky a abyste se poté zapojil do diskuse o budoucnosti této agentury.

<CHAPTER ID="008-13">
13. Pokrok dosažený v oblasti rovných příležitostí a nediskriminace v EU (
<P>
Před začátkem hlasování:
<SPEAKER ID="148" NAME="Philip Bushill-Matthews">
jménem skupiny PPE-DE. - Vážený pane předsedo, naše skupina měla v úmyslu požádat o tři další hlasování podle jmen, avšak z nějakého důvodu nebyly tyto žádosti doručeny.
<P>
Proto bych vás chtěl, pane předsedo, požádat, zda byste mohl zařídit, aby došlo k provedení těchto hlasování. Již jsem se spojil se sekretariátem, abych se ujistil, že je v pořádku, že o to žádám dnes. Jde o tyto části textu: bod 2 pozměňovacího návrhu 4D, odstavec 6 původního textu a nakonec náš pozměňovací návrh 12 za odstavcem 36. Doufám, že uznáte, že jde o velmi náročný text, a byli bychom rádi, kdyby bylo oficiálně zaznamenáno nejen to, proti čemu jsme, ale i to, co podporujeme.
<P>
(Předseda potvrdil, že proti tomuto pozměňovacímu návrhu nejsou žádné námitky.)
<P>
- před začátkem hlasování o pozměňovacím návrhu č. 5:
<SPEAKER ID="150" NAME="Sophia in 't Veld Veld" AFFILIATION="ALDE">
Vážený pane předsedo, hovořili jsme o zemích, které přiměřeně neuplatnily nebo neprovedly antidiskriminační směrnici. Jedna země ji však zatím neuplatnila vůbec, a proto navrhuji následující ústní pozměňovací návrh: "Vyzývá vládu České republiky, aby účinně provedla směrnici o zaměstnání, a parlament České republiky, aby přehlasoval veto českého prezidenta."
<P>
(Ústní pozměňovací návrh nebyl přijat.)
<P>
- před začátkem hlasování o pozměňovacích návrzích č. 1, 16 a 17:
<SPEAKER ID="152" NAME="Richard Howitt" AFFILIATION="PSE">
Vážený pane předsedo, rád bych velmi stručně sdělil, že i když samozřejmě podporuji vaše rozhodnutí týkající se výkladu jednacího řádu, zdá se mi velmi zvláštní, že skupina PPE-DE chce zavést hlasování podle jmen na poslední chvíli, až po uplynutí konečné lhůty. Odůvodňují to tím, že chtějí pozitivně vysvětlit svůj postoj, ale svými pozměňovacími návrhy se snaží odstranit, zdůrazňuji, odstranit určité odstavce z této zprávy. Myslím si, že ve skutečnosti se snaží zakrýt trhliny ve své skupině, a že jim vůbec nejde o to, aby přispěli k boji proti diskriminaci něčím pozitivním.
<SPEAKER ID="153" NAME="Předseda">
Vážený pane Howitte, pravděpodobně máte pravdu v tom, že uvedené hlasování bylo předloženo pozdě, ale ptal jsem se na váš názor a v tomto ohledu jste o slovo požádal příliš pozdě. Kdybyste o slovo požádal okamžitě, možná bychom hlasovali jinak.

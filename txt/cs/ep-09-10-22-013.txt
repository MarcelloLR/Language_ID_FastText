<CHAPTER ID="013">
Hlasování
<SPEAKER ID="264" NAME="Předsedající">
Děkuji, pane komisaři Orbane. Rozprava je ukončena. Hlasování se uskuteční po rozpravě.
<P>
Rád bych využil této příležitosti a vyjádřil se k problému, který se objevil dnes odpoledne během vysvětlování hlasování a opět nyní při postupu "zvednuté ruky". Po zahájení postupu "zvednuté ruky" nebo vysvětlení hlasování nejsou již v souladu s jednacím řádem přijímány další žádosti. Požádal jsem útvary, aby to případně opět uvedly ve všeobecnou známost. Dnes se touto otázkou zabýváme v uvolněné atmosféře, ale do budoucna musíme být opatrní, protože jinak budeme značně překračovat čas vyhrazený poslancům.
<P>
Dalším bodem je hlasování o šesti návrzích usnesení o Guineji. Nejprve se budeme zabývat společným návrhem usnesení šesti skupin, který má nahradit všechny návrhy usnesení v této otázce.

<CHAPTER ID="008">
Schválení zápisu z předchozího zasedání: viz zápis
<P>

<SPEAKER ID="279" NAME="Nigel Farage" AFFILIATION="IND/DEM">
Paní předsedající, pokud se týká osobních prohlášení z naší dopolední rozpravy s panem Sarkozym, učinil jsem několik poznámek ohledně postoje Evropské unie k demokracii. Hovořil jsem zejména o předsedovi sociálně-demokratické skupiny Martinu Schulzovi, který v letošní červnové rozpravě pronesl několik hanlivých a pohrdlivých poznámek. Pan předseda Pöttering mu umožnil, aby vystoupil a řekl, že mé poznámky jsou nepravdivé a že nikdy neprohlásil, že by zastánci "ne" mohli mít spojitost s fašismem. Chtěl bych poopravit zápis.
<P>
Dne 18. června, když se hovořilo o irském odmítnutí, to přesně tak pan Schulz řekl. Prohlásil: "Hněv se přesouvá na druhou stranu, na stranu, která hovoří o Evropě špatně, do pravé části politického spektra. Týká se to těch, kteří o Evropě hovoří špatně a kteří to dělají proto, že mají prostě strach. Avšak v Evropě tato kombinace společenského rozkladu a strachu vždy otevírala dveře fašismu."
<P>
Panu Schulzovi se možná nelíbí, co musím říci. Možná naprosto nesouhlasí s tím, co říkám. Avšak chci vám říci, pane Schulzi, že když zde vystupuji, vždy velmi podrobně ověřuji, co říkám. Nikdy zde nestojím a nelžu. Jsem přesvědčen, že to, co říkám, je naprostá pravda. Nežádám po vás omluvu nebo něco podobného. Dělám to proto, abych věci uvedl na pravou míru, a lituji, že se náš předseda pan Pöttering rozhodl pro použití článku 145, aby panu Schulzovi umožnil na rozdíl ode mě dnes dopoledne vystoupit, což vlastně bylo pravým důvodem mého dopoledního vystoupení. V Evropské unii neexistují rovné podmínky. Pokud obhajujete Smlouvu, jste ti dobří, pokud jste proti Smlouvě, jste špatní. To podle mě není příliš demokratické.
<SPEAKER ID="280" NAME="Předsedající">
Pane Faragei, vaše poznámky budou zaneseny do zápisu.
<SPEAKER ID="281" NAME="Martin Schulz" AFFILIATION="PSE">
(DE) Paní předsedající, pan Farage dnes dopoledne tvrdil, že jsem v této sněmovně prohlásil, že "hlasování proti povede k fašismu". "V minulosti vystoupil pan Schulz a prohlásil, že hlasování proti povede k fašismu." Nikdy jsem to neřekl - nikdy! -, a rád bych to jednou provždy objasnil.
<P>
Nejsem přesvědčen, že hlasování jakéhokoliv národa proti - například Irů - povede k fašismu. To si nemyslím. Tím je to jednou provždy jasné. Avšak jsem opravdu přesvědčen, že si musíme všichni uvědomit, že je vždy nebezpečné zahrávat si s pocity lidí, které trápí obavy ze ztráty společenského postavení, provádí-li to buřiči. Nevím, jestli se kdokoliv z vás může počítat mezi buřiče. Doufám, že ne. Ale jsem si velmi dobře vědom, že takoví buřiči existují.
<P>
Jednou věcí si můžete být jist, pane Faragei, a to že budu bojovat proti lidem, jako jste vy, a proti vaší politice tak dlouho, dokud toho budu fyzicky schopen!
<SPEAKER ID="282" NAME="Předsedající">
Obě strany podaly vysvětlení a nyní přistoupíme k dalšímu bodu.

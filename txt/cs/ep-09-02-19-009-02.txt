<CHAPTER ID="009-02">
2. Úloha NATO v bezpečnostní struktuře EU (
<P>
- Před hlasováním:
<SPEAKER ID="098" NAME="Ari Vatanen">
zpravodaj. - Paní předsedající, omlouvám se, že vás obírám o čas a zdržuji oběd, ale dělám to jen jednou za 10 let, takže snad nebudete nic namítat proti. Jsem vlastně jako poslanec finského parlamentu, který se zvedl během svého působení ve finském parlamentu jen jedenkrát, aby řekl: "Mohl byste prosím zavřít okno?"
<P>
Chtěl bych říct několik slov k těmto třem zprávám, které jsou všechny součástí jednoho balíčku, jež zahrnuje zprávy pana von Wogaua a pana Saryusze-Wolského. V současnosti hledáme řešení finanční krize. Způsobili jsme si ji sami a říkáme, že takováto krize se nesmí zopakovat, ale co s raison d'être Evropské unie, kterou je zabraňování válkám a lidským krizím? Ani ty se nesmí zopakovat a nepadají na nás jako střecha štrasburské budovy Parlamentu. Nesmí se zopakovat, ale jen za podmínky, že budeme spolupracovat.
<P>
Připomínám vám, že tato strana sněmovny nemá monopol na mír. Mír patří všem. Budování míru je naším společným úkolem. Je to něco jako láska. Je bezvýhradné. Musíme být v životě idealisty. Musíme se dívat do daleka, jako když běžíme lesem. Když běžíte lesem, nedíváte se na nohy. Díváte se dopředu a pak víte, kam běžíte a automaticky kladete nohy na správná místa. A to musíme dělat my. Musíme být nemilosrdně upřímní a připomenout si, proč Evropská unie vznikla: aby se vybudoval mír.
<P>
Vše, co dnes říkám, je, že když máme mít úctu k odkazu pana Monneta a našich předků, musíme patřit jen k jediné straně a tato strana je s ohledem na budování míru nazývaná "stranou "Yes I Can". Jen pak nám historie zatleská. A okno je otevřené.
<SPEAKER ID="100" NAME="Ari Vatanen">
zpravodaj. - Paní předsedající, omlouvám se, že obírám Parlament o čas. Chci jen z odstavce 29 vyškrtnout následující větu týkající se operačního velitelství EU: "zdůrazňuje, že navrhované operační velitelství EU zajistí řešení tohoto problému;".
<SPEAKER ID="102" NAME="Vytautas Landsbergis">
jménem skupiny PPE-DE. - Paní předsedající, mám k tomuto odstavci dva pozměňovací návrhy. Prvním je to, že by slova "lidská práva a právní stát" měla být uvedena jako první, a ne jako poslední. Podpořte prosím tento evropštější postoj.
<P>
Druhý ústní pozměňovací návrh se týká druhé části odstavce o Rusku jako o demokracii v nejasné budoucnosti. Vzhledem k tomu, že zde existují velmi nezávislé představy o tom, co demokracie znamená, bylo by lepší něco přidat. Proto v rámci svého ústního pozměňovacího návrhu doporučuji, aby se po slově "demokracie" vložil následující text: "a odmítá vojenské hrozby jako prostředek politického tlaku na své sousedy".
<P>
Jelikož nemůžeme takové politiky podporovat, podpořme prosím tento pozměňovací návrh.

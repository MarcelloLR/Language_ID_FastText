<CHAPTER ID="010">
SWIFT (rozprava) 
<SPEAKER ID="163" NAME="Předsedající">
Dalším bodem je rozprava o prohlášení Rady o SWIFT.
<SPEAKER ID="164" NAME="Diego López Garrido" LANGUAGE="ES">
Pane předsedající, jedná se o prohlášení Rady týkající se programu, jenž je, jak víte, dohodou mezi Evropskou unií a Spojenými státy zabývající se sledováním financování terorismu s cílem výměny a předávání finančních dat, a jak jsem přesvědčen, s tím každý souhlasí. Tato dohoda existuje již několik měsíců. Funguje dobře a poskytuje plynulost v toku informací určených pro Program sledování finančních toků teroristů.
<P>
Tato dohoda formálně skončí platnost dne 31. ledna. Proto v průběhu předchozího období švédského předsednictví Rada uvažovala o potřebě podepsat dohodu, která umožní pokračování Programu sledování finančních toků teroristů. Z tohoto důvodu dne 30. listopadu 2009 přijala Rada rozhodnutí o podepsání této dohody, tedy Programu sledování finančních toků teroristů.
<P>
Jedná se o prozatímní dohodu. Platí proto jen na krátkou dobu, která v zásadě uplyne 31. října 2010. Proto pokud Evropský parlament přednostně nerozhodne, tato prozatímní dohoda, již, jak jsem řekl, Rada odsouhlasila loni, v každém případě v roce 2010 skončí platnost.
<P>
To je současná situace. Komise na své straně zatím nepřišla se sdělením, které by se týkalo obsahu dohody, jenž zatím Evropskému parlamentu není znám, ale mohu vám sdělit, že bude vyhotoveno příští týden, 25. ledna. Evropskému parlamentu bude oznámen 25. ledna. Dohoda dorazí do této sněmovny, řádně přeložena a bude předána, aby získala schválení Evropským parlamentem.
<P>
Nestalo se tak z následujícího důvodu, který nám poskytla Komise: Komise nemá hotové příslušné překlady, a proto je Rada od Komise nedostala. Jak jsem vám právě sdělil, tyto různé jazykové verze se stále dokončují a jak víte, Rada může ten dokument, tu dohodu, předat Parlamentu pouze tehdy, kdy jsou k dispozici jednotlivé jazykové verze, které má Komise k dispozici. To tedy bude hotovo 25. ledna.
<P>
Navíc pro budoucnost a s výhledem na dohodu, nikoliv prozatímní, ale konečnou, má Komise v úmyslu v tomto směru učinit doporučení na vytvoření dlouhodobé dohody, ne dohody, která končí v říjnu příštího roku, jako v případě té, o které nyní hovoříme, ale dlouhodobé dohody. Tato dlouhodobá dohoda musí být vyjednána a vstoupit v platnost podle nového právního základu, jak to ukládá Lisabonská smlouva, v níž má Evropský parlament plné zapojení. Evropský parlament je v těchto dohodách již plně zapojen a tak to bude i u té nadcházející dohody, k níž Komise ještě neučinila žádná doporučení.
<P>
Na závěr chci říci, že se jedná o velmi důležitou záležitost. Jedná se o postup, program pro boj s terorismem. Událost v Detroitu ukázala, že nebezpečí existuje, že hrozba trvá, a proto členské státy nesmí dovolit, aby se od pokračování Programu sledování finančních toků teroristů upustilo,. Soudce Bruguière to vysvětlil ve své neveřejné intervenci natočené v Parlamentu v listopadu. Řekl, že podle jeho názoru několik členských států a využilo informací, které byly poskytnuty Spojeným státům na odhalení teroristický aktivit a jejich zabránění, a mělo z nich prospěch.
<P>
To v průběhu předešlého švédského předsednictví přimělo Radu, aby pro novou dohodu vytvořila prozatímní opatření tak, aby se zabránilo skončení platnosti stávající dohody dne 31. ledna, a tedy i zrušení možného toku informací. Byla to jediná možnost, kterou Rada měla a pozice Parlamentu týkající se získávání informací je samozřejmě pochopitelná. Jak jsem vám řekl, dohodu jsme nedodali kvůli zpoždění ve vyhotovení příslušných překladů ze strany Evropské komise.
<SPEAKER ID="165" NAME="Manfred Weber" LANGUAGE="DE">
Pane předsedající, pane Lópezi Garrido, dámy a pánové, celá tato rozprava byla původně pochopitelně zabarvena frustrací a podrážděním, které mnoho poslanců v Evropském parlamentu pociťovalo, protože jsme opět měli pocit, že Rada spěšně projednávala záležitosti ještě před tím, než vstoupila Lisabonská smlouva v platnost. Z tohoto důvodu jsem vděčný, že si Rada uvědomila, že je dobré Parlament konzultovat a v ratifikačním procesu uplatňovat novou Lisabonskou smlouvu a také nám poskytnout příležitost vyhodnotit, zda se tato dohoda má uplatnit, či nikoliv.
<P>
V tomto legislativním procesu, pokud ho nyní zahájíme, poslanecký klub Evropské lidové strany (Křesťanských demokratů) uplatní jasná rozhodovací kritéria. Existují dvě strany mince. Na jedné straně my jako poslanecký klub PPE zastáváme jasnou zásadu, že na evropské údaje - ať již jsou skladovány kdekoliv - by měly být uplatněny evropské normy na ochranu osobních údajů. Zastáváme zásadu, že vyžadujeme právo na odvolání pro osoby, které mají pocit, že se s nimi nezacházelo spravedlivě tím, že byli podrobeni kontrole osobních údajů. Zastáváme základní zásadu, že osobní údaje by měly být postoupeny dále pouze v individuálních případech a pouze pokud je osoba z něčeho podezírána, nikoliv jen na základě obecného pravidla. To jsou věci, které považujeme za důležité.
<P>
Na druhé straně mince je skutečnost, že samozřejmě chceme spolupráci se Spojenými státy. Chceme s našimi partnery spolupracovat v boji proti teroru. Nechceme situaci, v níž jednotlivé státy - pokud dohoda vyprší - budou vystaveny zvláštnímu tlaku, jako například Belgie, protože pak by státy mohly začít jednat na dvoustranné bázi. Zde je také zapotřebí důkladného zvažování. Až bude legislativní návrh předložen, jako poslanecký klub PPE toto zvážíme.
<P>
Ještě jednou žádám Radu a Komisi, aby nehrály o čas, ale aby znění dohody dodaly již nyní, abychom se jím mohli zabývat. Jako Parlament jsme schopni pracovat rychle a budeme schopni se tímto rychle zabývat. Pak bude na ministrech - a aby bylo naprosto jasno: na ministrech vnitra - přesvědčit Parlament, že tyto metody, které jsou nyní v dohodě navrhovány, jsou pro boj proti terorismu skutečně nezbytné.
<P>
Jsme tomuto procesu otevřeni, ještě ale zbývá, aby nás přesvědčila výkonná složka, tedy ministři.
<SPEAKER ID="166" NAME="Martin Schulz" LANGUAGE="DE">
Pane předsedající, legislativní proces, který nyní začínáme s Lisabonskou smlouvou, je velmi vážný.
<P>
Pane Lópezi Garrido, pokud nám říkáte, že překlady nebo nedostatek překladů v takto citlivé oblasti způsobují zpoždění, která budeme muset přijmout, pak vám s největší úctou musím říci, že se jedná o pouhou výmluvu, která má za účel vás ochránit a nás trochu uklidnit. To ale nemůžeme brát vážně. Nyní si toho jen všimnu a pak to přehlédnu.
<P>
Podstatou je něco zcela jiného: nedostatek zapojení Evropského parlamentu. V případe mezinárodních dohod tak dalekosáhlého významu je to prostě nepřípustné. Chceme, aby se Parlament doopravdy zapojil od prvního dne provádění této dohody. Proč? Předseda této sněmovny pan Buzek to formuloval ve svém dopise přesně, když napsal, že dohoda SWIFT umožňuje dalekosáhlá porušení základních svobod občanů, které jsou ve většině členských států zaručeny ústavou a jsou také garantovány Listinou základních práv.
<P>
Pokud ale mají existovat výkonná opatření na základě takové dohody, která umožňuje porušování základních svobod občanů, musí být plně zaručena právní ochrana občanů před takovými porušeními. To znamená, že ochrana osobních údajů musí být zaručena v každém ohledu, smazání osobních údajů po určité rozumné době musí být zaručeno a pro občany musí být zaveden odvolací prostředek v případech porušení jejich základních práv. Jedním ze základních prvků principu právního státu je, že se občané mohou chránit před svévolným zacházením ze strany státu.
<P>
Evropská unie nemůže zrušit tuto právní tradici, která je zakotvena v systémech 27 států, tím, že se odkáže na nedostupné překlady. Pokud rozvoj právního státu na evropské úrovni myslíme vážně, musíme na evropskou úroveň přenést i model nezbytnosti intervence z důvodu bezpečnosti, ale také legitimní ochranu občanů.
<P>
Rada nám proto musí vysvětlit, v čem je přidaná hodnota dohody SWIFT, pokud má nyní - jak si Rada přeje - prozatímně vstoupit v platnost. Nehodlám hovořit o porušení ochrany osobních údajů ze strany mnoha bezpečnostních služeb ve Spojených státech. Někdo si nacpe výbušniny do spodního prádla a letí přes Atlantik. To je to, čeho doposud dosáhla intenzivní bezpečnostní práce prováděná americkými tajnými službami. Na tom ale dohoda nemůže záviset.
<P>
Zajímá mě, proč máme uplatňovat tento urychlený postup, když od 1. února existuje mezi EU a Spojenými státy dohoda o prozatímní právní pomoci, jejíž článek 4 přesně popisuje, jak se bankovní údaje mají předávat v případě existence oprávněných důvodů pro podezření. To znamená, že vstoupení dohody SWIFT v platnost by co do ochrany neposkytlo žádnou přidanou hodnotu.
<P>
Proto tento přehnaný spěch - jak bychom řekli v němčině "prasečí trysk" - tento tlak na urychlení věcí, je nepochopitelný, a tak náš jednomyslný požadavek na Radu musí být naprosto přesný: zašlete nám příslušné dokumenty! Projednáme tuto záležitost a završíme parlamentní postup s nezbytnou rychlostí, protože chceme bezpečnost, ale nikoliv jen pro bezpečnostní orgány; chceme bezpečnost pro občany, kteří také mají být těmito bezpečnostními orgány chráněni. Věřím, že právě toto je účel této dohody. Ale v tom případě také chceme, aby byla jako příslušný právní předpis přijata.
<SPEAKER ID="167" NAME="Guy Verhofstadt" LANGUAGE="FR">
Pane předsedající, dámy a pánové, začněme dobrými zprávami: španělské předsednictví oznámilo, že dokument má být předložen v pondělí 25. ledna, jinými slovy příští pondělí - poznamenal jsem si to. Znamená to tedy, že na jeho projednání v Parlamentu máme jeden týden; to je realita.
<P>
Můj požadavek, pane předsedající, je - již jsem to oznámil a doufám, že budu mít podporu ostatních skupin - aby se na Konferenci předsedů rozhodlo o uspořádání jak schůze výboru, tak dílčího zasedání, aby se tato prozatímní dohoda prozkoumala, protože by nemělo smysl umožnit její vstoupení v platnost 1. února, aniž by ji nejdříve projednal Parlament
<P>
Existují proto dvě možnosti, pane Zapatero: ano, nebo ne. Mohu vám říci, že dosažení kladné možnosti bude záviset na řadě podmínek; je nutné to vědět a musíme na to mít odpověď před 25. lednem. Na podmínky stanovené Parlamentem jsme dosud neobdrželi odpověď.
<P>
Podmínky jsou tyto: zaprvé, že bude Parlament plně informován a obdrží všechny nezbytné informace; zadruhé, že bude Parlament zapojen do vyjednávání o konečné podobě dohody; a zatřetí existují zvláštní podmínky, je jich celkem devět, které stanovil Výbor pro občanské svobody, spravedlnost a vnitřní záležitosti ve svém usnesení - jež bylo schváleno Parlamentem - vztahujícím se k vlastnímu obsahu dohody.
<P>
Náš požadavek na vás je velmi jednoduchý: musíte nám 25. ledna nejen poslat prozatímní dohodu; musíte také poskytnout odpověď na tři požadavky Parlamentu. Pokud bude vaše odpověď na naše tři požadavky kladná, schválení dohody pak může být možné. Pokud nebude kladná, myslím, že hlasování bude pravděpodobně záporné - to je v každém případě názor mé skupiny.
<P>
Musím zdůraznit, že negativní výsledek hlasování bude znamenat, že prozatímní dohoda nevstoupí 1. února v platnost. To je současná situace, a tak zítra v každém případě požádám Konferenci předsedů, aby svolala odpovídající výbor k této otázce a uspořádala dílčí zasedání k prodiskutování této prozatímní dohody.
<SPEAKER ID="168" NAME="Rebecca Harms" LANGUAGE="DE">
Pane předsedající, veškerá frustrace Parlamentu nyní padá na španělské předsednictví, které se právě ujalo funkce. Přijměte to jménem Rady jako celku, ale já vás stále považuji za ty, kdo se v tomto angažují. Zlobí mě, že na sedadlech 21 a 22 nejsou žádní zástupci Komise, protože pokud tomu rozumím správně, Komise by měla povinnost uspíšit celou záležitost ve chvíli, kdy je Parlament požádán, aby zahájil schvalovací postup. Komise se svým povinnostem ale vyhýbá a drží se mimo tuto rozpravu.
<P>
Nechci opakovat to, co již řekli moji kolegové, ale ráda bych řekla, že si myslím, že by bylo pro Radu nesmírně nebezpečné, aby tuto prozatímní dohodu SWIFT nechala vstoupit v platnost, aniž by předtím Parlament hlasoval o tom, co nám hodláte přednést. Považuji celý postup - pokud ji i nadále budete do 1. února prosazovat ve vražedném tempu, nebo "prasečím tryskem", jak celkem správně celý postup popsal pan Schulz - nejen za provokaci proti Parlamentu, ale také za porušení Smluv, porušení Lisabonské smlouvy krátce poté, co vstoupila v platnost, a to je nezodpovědné.
<P>
V naléhavých případech máte možnost výměny zásadně důležitých informací prostřednictvím dvoustranných právních dohod se Spojenými státy a s jakoukoliv další zemí světa, s níž taková smlouva existuje. Takže není spěch.
<P>
Rád bych ještě jednou zdůraznila, že občané EU se zájmem sledují, jak budeme na tolik vychvalovanou Lisabonskou smlouvu reagovat. Pokud v tomto bodě nezajistíme parlamentní kontrolu, pokud přijmeme porušení vnitrostátních zákonů na ochranu osobních údajů a přestoupíme Listinu základních práv, která byla v rozpravě o Lisabonské smlouvě tak často citována, bude se podle mého názoru jednat o sebevražedný čin, který bude naprosto neomluvitelný. Za to nicméně, pane Lópezi Garrido, nesete s Komisí odpovědnost.
<P>
Ráda bych vás požádala ještě o jedno. Právě jsem byla informována textovou zprávou, že některé jazykové verze dohody SWIFT byly již zveřejněny. Mohl byste nám prosím sdělit, které jazykové verze byly v Úředním věstníku zveřejněny, kdy k tomu došlo a proč tyto verze ještě Parlament nedostal k dispozici.
<SPEAKER ID="169" NAME="Timothy Kirkhope">
jménem skupiny ECR. - Pane předsedající, nedávné události nám opět připomenuly, jak je důležité, abychom sdíleli informace a mohli tak zajistit bezpečnost občanů EU. Pro dosažení tohoto cíle je SWIFT cenným nástrojem. Když jsem se setkal s úředníky vlády Spojených států, zejména sekretářem pro záležitosti financování teroristů při Ministerstvu financí USA ve Washingtonu panem Davidem Cohenem, byl jsem naštěstí uklidněn vícevrstevnými kontrolními systémy a zabezpečeními a nezávislým dohledem, což jak doufám povede k zavedení této nové dohody, jíž nebude možné nic vyčítat.
<P>
V čem ale musím vyjádřit vážné obavy, podobně jako tak učinili i jiní, je nedostatečná úroveň konzultací Parlamentu ze strany Rady a údajná zpoždění na straně Komise. Je důležité, aby byl Parlament a volení zástupci této sněmovny často a řádně informováni a parlamentní souhlas se nesmí stát retrospektivním nástrojem. Když s ním Rada takovýmto způsobem jedná, podkopává hodnoty a demokratické zásady, které jsou srdcem této sněmovny a tohoto Parlamentu. Opravdu doufám, že si Rada a také předsednictví těchto připomínek pozorně povšimne.
<SPEAKER ID="170" NAME="Rui Tavares" LANGUAGE="PT">
Pane předsedající, s touto sněmovnou je zacházeno urážlivým a téměř ponižujícím způsobem, a to v průběhu celého procesu. Říci nám, že musíme čekat na jazykové verze, je nepřijatelné, když víme, že po úniku informací existují různé verze obíhající v tisku.
<P>
V pátek v Bruselu nám ale byla předložena osnova dohody, když poslanci Evropského parlamentu odjeli do Štrasburku. Jen jeden poslanec Evropského parlamentu zůstal v Bruselu. Tím poslancem jsem byl shodou okolností já.
<P>
Opakované odkazy na zprávu soudce Bruguièra, tajnou zprávu, jsou také nepřijatelné. Jsou jen stěží přesvědčivé, neboť každý, kdo Bruguièrovu zprávu četl, ví, že neobsahuje téměř žádné empirické údaje..
<P>
Je nepřijatelné říci, že se jedná o prozatímní zprávu, když údaje sesbírané v příštích devíti měsících budou v rukách americké vlády pět let, a mohlo by se jednat spíše o vládu Sarah Palinové než o Obamovu vládu. Jak se může evropský občan cítit v bezpečí? Nedáváte nám jinou možnost, než tuto dohodu odmítnout, a život nám tím neusnadňujete.
<P>
Tím, že dohodu odmítáme, děláme ale Komisi laskavost, protože jsou tu dvě nové komisařky, paní Malmströmová a paní Redingová, o nichž víme, že zcela jistě budou schopny vyjednat tu nejlepší možnou dohodu od naprostého začátku a jsme si jisti, že jsou ochotny to udělat.
<SPEAKER ID="171" NAME="Martin Ehrenhauser" AFFILIATION="NI">
(DE) Pane předsedající, v uplynulých letech bylo Radou pod rouškou boje proti terorismu přijato velmi mnoho opatření. Mnoho z těchto opatření ale není v rozumných proporcích k hrozbě, kterou terorismu opravdu představuje. Naopak opatření vyústila v nepřijatelná omezení občanských práv. Systematická výměna údajů, které nezakládají podezření, umožněná dohodou SWIFT není žádnou výjimkou. Dokonce i úřad německé federální kriminální policie, která není zrovna známá jako skupina na ochranu údajů, musel připustit nepřiměřenou povahu tohoto opatření. Musíme ukončit tato stálá omezení práv občanů a prozatímní dohodu nesmíme schválit.
<P>
Pokud se týče metod Rady, znovu bych rád jasně řekl, že Spojené státy zkoumaly a ukládaly údaje uživatelů SWIFT bez jakéhokoliv omezení. Rada ale tento postup nesankcionovala, legalizovala ho! Chci také na Radu naléhat, aby předala Evropskému parlamentu všechny informace, které se k této záležitosti vztahují.
<SPEAKER ID="172" NAME="Diego López Garrido" LANGUAGE="ES">
Zaznělo zde jedno vystoupení, myslím, že to byla paní Harmsová, odkazující na možné zveřejnění jedné z jazykových verzí. Samozřejmě takovou informaci nemám. Zjistím to a budu vás písemně informovat. Řekl jsem vám ale, že dohoda, která vstoupí prozatímně v platnost 1. února, bude v rukou Evropského parlamentu 25. ledna. V souladu s evropským právem, v souladu s článkem 218 Lisabonské smlouvy a v souladu s Vídeňskou úmluvou, mohou podepsané dohody prozatímně vstoupit v platnost. Proto je dohoda platná.
<P>
Pro Evropskou unii a samozřejmě i pro Radu je důležité, aby dohoda zůstala v platnosti. Je důležité, aby tyto dohody o Programu sledování finančních toků teroristů zůstaly platné. Cítíme, že se jedná o pozitivní krok, že slouží boji proti terorismu a že zahrnuje spolupráci se Spojenými státy, které jsou důvěryhodnou zemí, partnerskou zemí, sousedem, jenž má ten samý cíl jako my: boj proti terorismu. To nemá nic společného se zpožděním jazykových verzí, rozhodně se nejedná o výmluvu, pane Schulzi. Nejedná se o získání času, pane Webere.
<P>
Jak víte, před pár týdny, nebo dokonce měsíci, švédské předsednictví a Rada navrhly poslat do Parlamentu tuto verzi v jediném jazyce z Rady , a Komise si uvědomila, že to není možné, že to musí být Komise, která vyprodukuje jazykové verze a pošle je dál. Rada měla na straně švédského předsednictví dobré úmysly, ale nebylo to možné ani právně ani technicky. To je důvodem, proč dohoda dorazila nyní. Chápu, že by Evropský parlament byl rád, kdyby měl tuto verzi dříve. Naprosto souhlasím. Kdybych byl poslancem Evropského parlamentu, myslel bych si totéž a chtěl bych mít tyto verze dříve. Nestalo se tak z důvodu, který jsem vám sdělil. Nemá to nic společného se získáním času nebo skrýváním něčeho, ani to není výmluva. Naprosto nikoliv.
<P>
Myslím, že se jedná o dohodu, na níž se bude mít Evropský parlament možnost plně účastnit, protože vstoupila v platnost Lisabonská smlouva a my jsme - myslím, že většina z nás - tu smlouvu přijali, což dá Parlamentu oprávnění k neomezené účasti. Parlament, pokud bude chtít, bude moci zkrátit platnost této prozatímní dohody. Parlament se zúčastní vyjednávání o následné dlouhodobé dohodě. Samozřejmě, Evropský parlament spolu s Radou bude mít plné oprávnění ovlivnit dohodu SWIFT, o níž si myslíme, že je velmi důležitá, která zasluhuje, aby byla diskutována v Parlamentu důkladně, vážně a beze spěchu nebo tlaku, abych použil výraz, jejž jste již užili vy sami.
<P>
A co více, naprosto souhlasíme, pane Verhofstadte a další řečníci, že je nutné respektovat základní práva lidí, právo na soukromí a evropskou právní úpravu na ochranu osobních údajů. Navíc máme další nástroj na zaručení těchto práv, Listinu základních práv Evropské unie, která právě vstoupila v platnost, protože je spojená s Lisabonskou smlouvou, a ta je zcela platná. Jedním z práv, které zaručuje, je právo na soukromí a ochranu osobních údajů. Z toho důvodu máme všechny podmínky pro to, abychom uzavřeli dobrou dohodu.
<P>
Co se týče návrhu pana Verhofstadta, abychom poslali dopis nebo okamžitě dosáhli stanoviska Rady k podmínkám stanoveným Parlamentem, myslím, že nejlepší bude, když vám budeme k dispozici, až Parlamentu ten dokument bude mít, abychom to ve všech ohledech a se všemi podmínkami prodiskutovali, a došli tak bez nátlaku k seriózní a precizní dohodě a v tomto ohledu.
<P>
Samozřejmě si v této chvíli myslíme, že je důležité, aby se tato prozatímní dohoda stala platnou a v každém případě bude mít Parlament všechnu pravomoc, kterou mu dala Lisabonská smlouva, konečně rozhodnout o tom, zda by dohoda měla nebo neměla pokračovat. To bude záležet na vás. To bude záležet na Parlamentu jako celku.
<SPEAKER ID="173" NAME="Předsedající">
Rozprava je ukončena. Již dříve jsem řekl, že není možné dát slovo dalším poslancům. Pokud je zde požadavek na procesní námitku, mohu k tomu dát slovo. Nyní tak můžete učinit.
<SPEAKER ID="174" NAME="Sophia in 't Veld" AFFILIATION="ALDE">
Pane předsedající, ráda bych jen porozuměla jedné věci: když je k dispozici jen jedna nebo několik jazykových verzí, ráda bych znala jazykové znalosti členů Komise a Rady, kteří dohodu podepsali a kteří o ní rozhodli 30. listopadu - takže musí být dostupná.
<SPEAKER ID="175" NAME="Předsedající">
To nebyla procesní námitka, ale povolujeme ji, protože paní in 't Veldová, byla při žádosti o slovo velmi zdvořilá. Prosím, pane ministře.
<SPEAKER ID="176" NAME="Diego López Garrido" LANGUAGE="ES">
Opakuji, co jsem řekl. Ověřím informaci, kterou mí dala paní Harmsová, myslím, že se týkala dokumentu. Nejsem si jist, protože ho samozřejmě u sebe nemám, a dám jí vědět, co se v této záležitosti stalo.
<P>
V každém případě opakuji, že 25. ledna budete dohodu mít a budeme moci o ní diskutovat, jak budete chtít. Španělské předsednictví, vláda a Rada jsou vám k dispozici a o této dohodě, jejíž budoucí platnost bude záležet na Evropském parlamentu, budeme detailně diskutovat tak dlouho, jak jen budete chtít, .
<SPEAKER ID="177" NAME="Předsedající">
Jedna výjimka vytváří další, a tak nemohu panu Schulzovi slovo odmítnout. Prosím, pane Schulzi.
<SPEAKER ID="178" NAME="Martin Schulz" AFFILIATION="S&amp;D">
(DE) Pane předsedající, omlouvám se za to, že se opět ujímám slova. Je to pro mě výjimečné, ale nejsme zde pro zábavu. Pane Lópezi Garrido, dohoda byla zveřejněna v Úředním věstníku Evropské unie dne 13. ledna. Nenesete za to odpovědnost, ale pokud nám teď říkáte "musím nejdříve zjistit, které jazykové verze jsou dostupné," pak musím zopakovat, že zde nejsme na rekreačním pobytu, kterého si mají poslanci Evropského parlamentu a ministři užívat. Toto je zákonodárná sněmovna, v níž se vyžaduje seriózní práce!
<P>
Rád bych vám nyní něco řekl - ne španělskému předsednictví, ale Radě - a sice, že způsob, jakým Rada s těmito záležitostmi zachází, ukazuje, že nemá vůči Parlamentu žádnou úctu. Nastal čas, abychom Radě řekli, že tyto malé hry skončily. Je zde seriózní legislativní postup - v Evropě se to samozřejmě týká všech dokumentů a všech složek, které musejí být k dispozici ve všech jazycích na začátku postupu a neznamená to, že se vypravíme hledat dokumenty s kouzelným proutkem poté, co byl postup pravděpodobně ukončen. To není přiměřený postup. Žádám vás, abyste nyní řekl, které jazykové verze byly k dispozici ve chvíli, kdy byla dohoda 13. ledna zveřejněna v Úředním věstníku. To je informace, kterou chci nyní formálně jménem naší skupiny znát.
<SPEAKER ID="179" NAME="Předsedající">
Prosím, dámy a pánové, po vystoupení pana Schulze dáme slovo panu ministrovi, aby poskytl konečnou odpověď, a pak rozpravu ukončíme.
<SPEAKER ID="180" NAME="Diego López Garrido" LANGUAGE="ES">
Máme v úmyslu Parlament informovat o všem, co požadoval: o jazykových verzích, které jsou k dispozici, a tak dále. A především tak učiníme důkladně a seriózně.
<P>
Nedomnívám se, že by Rada zacházela s Evropským parlamentem ponižujícím způsobem, ani nijak Parlamentu neupírala informace. Odkazuji na švédské předsednictví, které v té době dělalo, co bylo v jeho silách, aby mohlo dohodu předložit, ale to nebylo právně možné, protože některé jazykové verze nebyly ještě přeloženy. Nyní, kdy Lisabonská smlouva vstoupila v platnost, bude mít Evropský parlament možnost tuto záležitost plně diskutovat a Rada je připravena poskytnout Parlamentu všechny informace, které požaduje, a zahájit v této záležitosti dialog.
<P>
Nemyslím si, že by to vůči Evropskému parlamentu představovalo špatné zacházení, a proto nesdílím mínění, které zde v této věci vyjádřil pan Schulz. Skutečnost to ukáže. Celé znění bude k dispozici Evropskému parlamentu a Parlament bude mít možnost ho diskutovat s Radou tak dlouho, jak bude chtít, a tak detailně, jak bude chtít, a Evropský parlament bude mít v této věci poslední slovo.
<P>
Je to takto jednoduché. Proto, jak věřím, není nutné se obávat, že by Rada v jakékoli záležitosti zatajovala informace. Rada zcela věří v nutnost respektovat základní práva Unie a zcela věří v nutnost respektovat Parlament, jenž je zástupcem obyvatel Evropy.
<SPEAKER ID="181" NAME="Předsedající">
Rozprava je ukončena. V této věci již neudělím slovo nikomu dalšímu.
<P>
Písemná prohlášení (článek 149)
<SPEAKER ID="977" NAME="Franz Obermayr  " LANGUAGE="DE">
To, o čem se hovoří jako o dohodě SWIFT (Společnost pro celosvětové mezibankovní finanční telekomunikace) řídí předávání údajů z celosvětové bankovní sítě. 8.000 peněžních institucí z 200 zemí denně vzájemně komunikuje prostřednictvím kanálů společnosti, která se nachází v Belgii, s datovými středisky v Nizozemí a USA. Podle Komise se požadavky na údaje mohou vztahovat pouze na mezinárodní transfery a využití služby je přísně omezeno na vyšetřování terorismu tajnými službami. Vysoce postavení politici i odborníci na trestní právo ale pochybují, že v USA budou údaje využity pouze pro boj s teroristickými aktivitami. Zneužití údajů, porušení občanských práv i poskytnutí údajů třetím stranám jsou skutečnými nebezpečími, která z dohody SWIFT mohou vzejít. Jako poslanci Evropského parlamentu rozhodně nesmíme dovolit, aby tato dohoda a související převody údajů do USA vstoupily v platnost, a zcela jistě ne bez souhlasu Evropského parlamentu. Prozatímní vstoupení dohody v platnost s očekávanou rozpravou v Evropském parlamentu v průběhu února by zakládalo hrubé porušení základního principu demokracie.

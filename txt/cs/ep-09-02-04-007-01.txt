<CHAPTER ID="007-01">
1. Postihy proti zaměstnavatelům státních příslušníků třetích zemí s nelegálním pobytem (
<P>
Před hlasováním:
<SPEAKER ID="104" NAME="Claudio Fava">
zpravodaj. - (IT) Vážená paní předsedající, s vaším svolením bych rád požádal Radu, s podporou ostatních skupin, aby ke směrnici připojila následující formální prohlášení, a proto odložila hlasování o legislativním usnesení. Nyní přečtu prohlášení, které, jak doufám, bude připojeno ke směrnici:
<P>
"Evropský parlament a Rada prohlašuje, že pravidly pro subdodavatelskou činnost stanovenými článkem 9 této směrnice nejsou dotčena jiná ustanovení týkající se tohoto tématu, která budou přijata v budoucích legislativních nástrojích."
<SPEAKER ID="106" NAME="Martin Bursík">
úřadující předseda Rady. - Vážená paní předsedající, předsednictví bere navrhované prohlášení na vědomí. Nicméně, musí informovat poslance Evropského parlamentu, že nemůže bez předchozí konzultace přijímat závazky jménem Rady.
<SPEAKER ID="107" NAME="Claudio Fava">
zpravodaj. - (IT) Paní předsedající, chápu, že se Rada musí formálně sejít s Výborem stálých zástupců. Žádám tedy předsednictví, aby oficiálně navrhlo, aby toto prohlášení bylo přidáno ke směrnici, a z tohoto důvodu žádám, aby bylo hlasování o usnesení odloženo na další plenární zasedání, aby měla Rada dostatek času uskutečnit své formální konzultace.

<CHAPTER ID="017">
Plán práce
<SPEAKER ID="022" NAME="Předsedající">
Byl rozdán konečný návrh pořadu jednání tohoto dílčího zasedání. Byly navrženy tyto změny:
<P>
pondělí/čtvrtek:
<P>
žádné změny
<P>
středa:
<P>
Skupina IND/DEM navrhla nazvat rozpravu o přípravě zasedání Evropské rady takto: Příprava zasedání Evropské rady po irském referendu.
<SPEAKER ID="023" NAME="Gerard Batten">
jménem skupiny IND/DEM. - Pane předsedo, rád bych navrhl rozšíření názvu Příprava na zasedání Evropské rady na: Příprava na zasedání Evropské rady po irském referendu.
<P>
(Parlament návrh přijal.)
<SPEAKER ID="025" NAME="Hannes Swoboda">
jménem skupiny PSE. - (DE) Pane předsedo, právě jsme změnili název rozpravy, a vzhledem k dopadům rozhodnutí v Irsku - na tyto dopady existují rozdílné názory - by bylo rozumné poskytnout sněmovně určitý čas pro diskusi o tomto problému. Z tohoto důvodu navrhujeme přesunout druhý bod dopoledního pořadu jednání na odpoledne. Vím, že bychom si z časových důvodů měli pospíšit, avšak vzhledem k naléhavosti a důležitosti tohoto zasedání Rady je přeložení na odpoledne účelné. Neměli bychom námitky proti posunutí toho či onoho bodu na pozdější zasedání, avšak pro tuto chvíli navrhujeme věnovat celé dopoledne předmětu přejmenované rozpravy, abychom měli dostatek času pro diskusi o dotčené problematice.
<SPEAKER ID="026" NAME="Richard Corbett" AFFILIATION="PSE">
Pane předsedo, byl jsem zpravodajem k Lisabonské smlouvě, a proto bych rád podpořil tento návrh. Musíme vést širokou rozpravu, abychom ukázali, že nasloucháme jak názorům vyjádřeným irskými občany, tak názorům vyjádřeným ve všech ostatních členských státech, z nichž si většina, pokud ne všechny, přeje postupovat s touto smlouvou dále.
<SPEAKER ID="027" NAME="Carmen Fraga Estévez">
jménem skupiny PPE-DE. - (ES) Pane předsedo, Lisabonská smlouva a události v Irsku jsou velmi důležité, avšak neměly by se negativně dotýkat diskusí o otázkách, jako je rybolov.
<P>
Musím říct, že mnoho poslanců se o rybolov příliš nezajímá. Pokud však někdy odvětví rybolovu procházelo skutečnou krizí, je to ta, kterou toto odvětví zažívá právě nyní.
<P>
Dne 23. června Rada Evropské unie složená z ministrů pro rybolov přijme sérii rozhodnutí o krizi v odvětví rybolovu, která je konjunkturální a strukturální. Myslím, že by se v odvětví rybolovu Evropské unie nesetkalo s pochopením, kdyby tento Parlament nevěnoval čas posouzení této otázky a nepřijal k ní stanovisko.
<P>
Žádám proto politické skupiny, aby projevily jistou citlivost a aby trvale přispívaly k řádné rozpravě o krizi v odvětví rybolovu.
<P>
(Parlament návrh přijal.)
<SPEAKER ID="029" NAME="Francis Wurtz">
jménem skupiny GUE/NGL. - (FR) Pane předsedo, rád bych položil dvě otázky.
<P>
První otázka je totožná s otázkou položenou panem Swobodou, který požádal o více času pro rozpravu v Evropské radě a pro problematiku referenda.
<P>
Druhou otázkou je, zda bychom měli oddělit rozpravu o cenách ropy od rozpravy o rybolovu, nebo zda bychom o obou otázkách měli vést jedinou rozpravu.
<P>
Jedná se o dvě samostatné otázky. Navrhuji, že byste se nejprve měli zabývat otázkou času na vystoupení v rozpravě v Evropské radě, a teprve potom se věnovat otázce rybolovu.
<P>
(Parlament přijal první návrh a zamítnul návrh druhý.)
<P>
(Pořad jednání byl tedy stanoven.)

<CHAPTER ID="025">
Referendum ve Venezuele (rozprava)
<SPEAKER ID="268" NAME="Předsedající">
Dalším bodem je prohlášení Komise ohledně referenda ve Venezuele.
<SPEAKER ID="269" NAME="Stavros Dimas">
člen Komise. - Paní předsedající, národní volební rada ohlásila, že se všeobecné referendum o ústavní reformě, vypracované prezidentem Bolívarovské republiky Venezuela a Národním shromážděním bude konat 2. prosince 2007. V tento den budou občané Venezuely moci uplatnit své demokratické právo na rozhodnutí o navrhovaných změnách, které budou utvářet důležité aspekty života v zemi z hlediska politiky, institucí, ekonomiky i společenského života.
<P>
Komise bedlivě sleduje celý proces probíhající ústavní reformy ve Venezuele, stejně jako v dalších zemích oblasti. Zdůrazňujeme důležitost, kterou přikládáme skutečnosti, že každá nová ústava či ústavní reforma by měla posílit demokracii a právní stát. Věříme také, že by každá ústava měla být založena na širokém národním konsensu a že by měla adekvátně reflektovat pluralitu a různorodost každého národa. Ústavy by měly občany sjednocovat, nikoli rozdělovat.
<P>
Komise se zájmem sleduje intenzivní debatu ohledně venezuelské ústavní reformy. Povšimla si, že některé části venezuelské společnosti s navrhovanými změnami souhlasí, avšak existují také skupiny, které jsou výrazně proti nim. Vyjadřují obavy, zejména ohledně těch částí reformy, které by podle nich v případě schválení reformy vedly k větší koncentraci moci v rukou prezidenta, k oslabení demokratických kontrolních mechanismů a existujících institucí a také by ohrozily demokratickou pluralitu. Jiní se domnívají, že navrhované změny jsou mnohem více než pouhá reforma a poukazují na možnou změnu základní struktury státu.
<P>
Komise je si této situace vědoma a věnuje jí adekvátní pozornost. Myslíme si, že jsou to právě občané Venezuely, kdo by se měl k navrhované reformě vyjádřit. Zároveň však také zdůrazňujeme důležitost, kterou přikládáme kampani ohledně reformy, jež by měla být vedena otevřeně a ve všeobecném respektu. Doufáme také, že referendum proběhne v poklidné atmosféře a že bude jeho průběh zcela transparentní.
<P>
V tomto kontextu stojí také za zmínku, že nedávná volební pozorovací mise, kterou vyslala EU na poslední prezidentské volby ve Venezuele, konstatovala, že volební proces obecně vyhovoval mezinárodním normám a národní legislativě a zdůrazňovala poklidnou atmosféru, ve které se volby odehrály.
<SPEAKER ID="270" NAME="Francisco José Millán Mon">
jménem skupiny PPE-DE. - (ES) Paní předsedající, americký kontinent jako celek je Evropě ze všech kontinentů nejbližší, co se týká hodnot, ideálů, pohledu na svět a jedince, jejich důstojnost a práva. Co nazýváme západem, podle mě zcela jasně zahrnuje i Latinskou Ameriku.
<P>
V posledních letech se v Latinské Americe objevují pozitivní trendy, které jí Evropě přibližují ještě více: pluralitní volby a demokratická konsolidace, růst s mnohem vyrovnanějšími a otevřenějšími ekonomickými politikami, integrace regionů a důležité dohody s EU.
<P>
Nicméně i v tomto pozitivním panoramatu lze nalézt výjimky. Kromě té tradiční, Kuby, se nyní vynořuje nová - Venezuela. Zde dochází k postupnému nástupu autoritativního režimu, v němž jsou potlačeny základní svobody, zastrašována opozice a lidé, kteří mají byť jen malé podezření, že jejich názor není již dále tajemstvím, se začínají bát. V tomto ohledu nás velmi znepokojilo uzavření stanice Radio Caracas Televisión v květnu 2006.
<P>
V neděli proběhne narychlo připravené ústavní referendum, jehož účelem je zavést autoritářský a uzavřený režim a také vytvořit systém nazývaný socialismem 21. století. Donedávna nazýval blízký spolupracovník prezidenta Cháveze tento proces "převratem". Mrzí mě, že nebyla oficiálně pozvána volební pozorovací mise EU.
<P>
Referendum navíc probíhá v atmosféře násilí a napětí, jejímiž oběťmi se dokonce stali studenti odmítající reformu. V posledních letech také narostla fyzická a právní nejistota občanů, zvýšil se počet únosů a okupovaných území. Důsledkem je například emigrace mnoha mých galicijských spoluobčanů. Ti opouští zemi v počtu 1000 ročně od okamžiku nástupu prezidenta Cháveze do funkce.
<P>
Povzbuzený vysokými cenami ropy hledá prezident Chávez následovníky a spojence v dalších zemích, hlasitě se projevuje na mezinárodním fóru a vměšuje se do záležitostí okolních států. Jak řekl prezident Uribe, prezident Chávez se snaží zažehnout kontinent. Jeho postoj představuje problém pro demokratickou stabilitu Venezuely a pro soulad a integraci v celé Latinské Americe. Narušuje také vztahy, které se během posledních desetiletí rozrůstaly mezi zeměmi regionu a Evropskou unií.
<P>
Máme-li na paměti příští vrcholnou schůzku v Limě, musíme považovat postoj prezidenta Cháveze za vážnou výzvu, kterou je třeba opatrně zvažovat v EU a jejích členských státech.
<SPEAKER ID="271" NAME="Luis Yañez-Barnuevo García" LANGUAGE="ES">
Paní předsedající, první věcí, kterou musíme zde v Parlamentu učinit - přesně podle jeho tradičního respektu a v souladu s politikou nevměšování -, je nezhoršovat dále situaci na kontinentech a ve třetích zemcích, což by mohl být důsledek našich prohlášení.
<P>
Pan Millán Mon správně poznamenal, že Latinská Amerika se v posledních letech vyvíjí velmi pozitivně, a to jak politicky - valná většina zemí Latinské Ameriky je demokratických -, tak ekonomicky, a také se zlepšuje sociální situace, i když poněkud nesměleji.
<P>
Evropa k tomuto vývoji velice přispěla, a to prostřednictvím společností investic a obzvláště rozvojovou pomocí, která je pro tento kontinent nejvyšší.
<P>
V tomto všeobecném kontextu bych si dovolil prohlásit, že Venezuela není výjimkou, pouze v ní panuje poněkud specifická situace, a to díky poněkud specifické a jemu vlastní osobnosti prezidenta Cháveze. Nicméně nesmíme zapomínat - a obzvláště ne v demokratickém orgánu, jakým je tento Parlament -, že prezident Chávez byl třikrát zvolen velikou většinou a bez jakéhokoli podezření na volební podvod.
<P>
V takovýchto podmínkách - aby bylo jasno, nemluvíme zde o diktátu - musíme postupovat opatrně, snažit se zintenzivnit jednání tím, že nabídneme přátelskou ruku, a také musíme povzbudit tuto zemi, která je bezpochyby roztříštěná a rozdělená, aby vedla vnitřní dialog a snažila se dosáhnout konsenzu a usmíření. Takto musíme činit ve víře, že se země nemůže změnit pouze se souhlasem 60 % většiny a že pravidla hry se nemohou změnit bez širokého souhlasu minimálně 70 či 80 %, jak se ukázalo v jiných zemích kolem nás a na našem starém kontinentě, v Evropské unii.
<P>
Nesporně je vnitřní situace velmi znepokojivá, a to z důvodů, které zde uvádím: posun nebo podezření na posun k autoritářství, koncentrace moci, postupné mizení rozdělení pravomocí a také omezení svobody projevu za použití nástroje, který je v Evropě téměř neznámý a nazývá se "en cadena". Ten umožňuje prezidentu nebo jeho ministrům zabavit v jakýkoliv čas všechny televizní kanály a rozhlasové vysílače, které následně vysílají pouze prezidentovy zprávy. Tyto zprávy netrvají pouhých pár minut. Ve skutečnosti může toto vysílání ve výjimečných případech trvat i několik hodin denně. V zemi, kde se čte jen několik málo novin a kde jsou rozhlas a televize hlavními médii, představuje tato skutečnost problém.
<P>
Nicméně trvám na tom - a tím svůj příspěvek zakončím -, že co se týká tohoto referenda, musíme být opatrní, nabídnout jednání a přátelskou ruku a snažit se být prostředníkem mezi dvěma opozičními silami ve Venezuele.
<SPEAKER ID="272" NAME="Marios Matsakis">
jménem skupiny ALDE. - Paní předsedající, Venezuela je zemí s výjimečnou přírodní krásou a velmi bohatými přírodními zdroji. Disponuje zásobami ropy, uhlí, železa a zlata, které jsou jedny z největších na světě. Navzdory přírodnímu bohatství zůstává většina Venezuelanů velmi chudých a příliš mnoho žije v otřesných podmínkách. Pouze velmi malá menšina, patřící k bohaté elitě, profituje z bohatství země.
<P>
Není tedy překvapující, že se v takovýchto podmínkách, které jsou charakteristické velkými sociálními rozdíly, vynořil Hugo Chávez coby zachránce chudých. Nepřekvapuje ani, že nacionalizační program pana Cháveze většina Venezuelanů přivítala. Pro ně je Hugo Chávez někým, kdo je vyzdvihne z neštěstí bídy a nedostatku.
<P>
To vše platí i pro nadcházející referendum o ústavní reformě. Jsem si jistý, že referendum zajistí nutný všeobecný souhlas, a nyní je již příliš pozdě na to, abychom změnili veřejné mínění. A proto se před námi po referendu 2. prosince objeví nový Fidel Castro. Zdá se, že zatímco jeden totalitní vůdce pomalu odchází na Kubě, další se rodí ve Venezuele. Nicméně když už jsme tuto smutnou skutečnost odhalili, měli bychom se možná zeptat, zda můžeme nás, tedy západ, jakkoli vinit z toho, jak se situace ve Venezuele vyvíjí.
<P>
Tuto otázku si musíme položit nejen proto, že z akademického hlediska můžeme mít pravdu jak politicky, tak morálně, ale také proto, abychom byli schopni podobným situacím v budoucnu předcházet. Bohužel je zřejmé, že svým jednáním s Venezuelou v posledních několika letech jsme se dopustili mnoha vážných chyb. Na nynější pozici jsme Hugovi Chávezovi částečně dopomohli našimi opomenutími a pověřeními v zahraniční politice. A proto, až budeme uvažovat nad tím, jak budeme s prezidentem jednat v budoucnu, začněme nejprve omluvou venezuelským občanům.
<SPEAKER ID="273" NAME="Alain Lipietz">
jménem skupiny Verts/ALE. - (FR) Mluvím zde jako předseda Delegace pro vztahy se zeměmi Andského společenství. V této funkci jsem Venezuelu navštěvoval nejméně jednou ročně.
<P>
Od doby, kdy jsem začal do této země jezdit, jinými slovy od vojenského zásahu proti prezidentu Chávezovi, slýchám ze všech venezuelských médií ostré projevy proti prezidentu i proti diktátorství. V hotelech, ve kterých jsem pobýval, i přestože se pyšnily třemi, čtyřmi nebo dokonce pěti hvězdičkami, nebylo povoleno sledovat veřejnou televizi, což ostatně nelze ani jinak, neboť se vysílá zamlženě. Generálové, kteří stojí za vojenským zásahem, se stále volně procházejí po největším náměstí v Caracasu a prezident Chávez, legálně zvolený, znovu zvolený a poté zvolený ještě potřetí, proti nim nepozdvihl ani prst.
<P>
Venezuela je jednou ze zemí, které se snaží řešit konflikty, jež jsou v zemích celé Latinské Ameriky běžné, co nejmírumilovnějším způsobem. Nejsem zcela nadšen ze všech změn, které se prezident Chávez snaží prosadit do Bolívarovské ústavy. Avšak, jak již poznamenal pan Matsakis, rozhodnutí leží pouze na bedrech venezuelských občanů.
<P>
Můžeme se omlouvat za to, jakým způsobem jsme vzbudili dojem, že podporujeme vojenský zásah. Je pravdou, že toto pomohlo v radikalizaci venezuelského režimu. Nicméně si myslím, že zaprvé a především bychom měli respektovat rozhodnutí venezuelského lidu.
<SPEAKER ID="274" NAME="Willy Meyer Pleite">
jménem skupiny GUE/NGL. - Paní předsedající, chtěl bych požádat evropské právo, aby se přestalo vměšovat do záležitostí Venezuely.
<P>
Evropské právo nemá rádo Kubu, protože tvrdí, že tam neprobíhají žádné volby, ale nemá rádo ani Venezuelu, protože tam se volby konají. Venezuela je ve skutečnosti jednou ze zemí Latinské Ameriky, kde se koná nejvíce voleb, a na všechny dohlíží Organizace amerických států, Evropská unie a nadace tak prestižní jako Carter Center.
<P>
Dámy a pánové práva, co vám vadí, je systém. Přestaňte se vměšovat a respektujte suverénní národ, který svobodně projevuje svou vůli a bude tak činit i nadále. Neměli bychom předpokládat vývoj. Nesouhlasili jsme v rámci Evropské unie, jak řekl pan komisař Dimas, že nedávné prezidentské volby proběhly zcela v pořádku?
<P>
Musíme vyčkat a sledovat a respektovat to, co řeknou občané Venezuely, a nijak se do situace nevměšovat, dámy a pánové práva.
<SPEAKER ID="275" NAME="José Ribeiro e Castro" AFFILIATION="PPE-DE">
(PT) Paní předsedající, pane komisaři, dámy a pánové, v roce 1848 vyhlásil Karel Marx socialismus 19. století, a byla to katastrofa. V roce 1917 vyhlásil Lenin Ruskou revolucí socialismus 20. století, a byla to katastrofa. Různí členové tohoto Parlamentu z této katastrofy vyvázli a přidali se k nám ve svobodě. Problém se socialismem 21. století, jako ho vyhlašuje prezident Chávez ve Venezuele, je, že toto století teprve začíná a nevíme, co se stane. Nicméně si můžeme představit, že stejně jako v 19. a 20. století, i tento socialismus bude katastrofou.
<P>
Ve skutečnosti již teď vidíme, že ústí v násilí. Neznepokojují nás volby. Co nás znepokojuje, je brutální násilí, které používají úřady proti studentům, kteří v Venezuele protestují, protože jim není přiznáno právo demonstrovat. Někteří z těchto studentů v nedávných dnech zemřeli v ulicích Caracasu i jiných měst. To, co znepokojuje nezávislé svobodné novináře, je ohrožování svobody slova, které se projevuje po celé Latinské Americe a obzvláště pak ve Venezuele a které nakonec vedlo k uzavření Radio Caracas Televisión.
<P>
Toto nás znepokojuje, a máme právo být znepokojeni, jelikož v ústavní reformě, kterou navrhuje prezident Chávez, ustoupily takové termíny, jako decentralizace, soukromá iniciativa, svobodná soutěž a sociální spravedlnost slovům jako socialismus, socialista, ustanovení socialistického státu, zrušení nezávislosti centrální banky a moc lidu. Po celém světě je dobře známým faktem, že pokud někdo použije termínu moc lidu, znamená to, že veškerá moc bude lidu odebrána a že demokracie bude zničena. To se stalo všude, kde se objevil výraz moc lidu. Bolívarovské ozbrojené síly, "komuny", to by nás mělo znepokojovat, to přineslo nestabilitu a nebezpečí posledních měsíců a let do ulic Caracasu a to také představuje hrozbu pro regionální stabilitu, pokud by mělo pokračovat to, co se nedávno událo mezi Venezuelou a Kolumbií. A je zásadní, abychom bedlivě sledovali události ve Venezuele v solidaritě s demokratickými stranami a občanskou společností, které bojují za regionální stabilitu a pevně brání demokracii, ale také ve větší soudržnosti s diplomacií Evropské unie.
<SPEAKER ID="276" NAME="Alojz Peterle" AFFILIATION="PPE-DE">
(SL) Dnes jsme podepsali Listinu základních práv Evropské unie, čímž jsme vyjádřili svůj závazek k úctě k lidské důstojnosti, demokratickým hodnotám a právu. To, co bylo základem pro úspěšný růst v celé Evropské unii, je také startovní čárou pro rozvíjení vztahů s našimi partnery po celém světě.
<P>
Evropská unie si jako celek přeje bližší a stabilnější spolupráci se zeměmi Latinské Ameriky a jejich regionální propojování. S ohledem na zvláštní povahu a skutečné zájmy zemí Latinské Ameriky věříme, že je možné vystavět strategické a dlouhodobé vztahy pouze tímto způsobem a s takovými zeměmi, se kterými sdílíme základní hodnoty a principy.
<P>
Politický vývoj ve Venezuele se nedávno od zmiňovaného směru odchýlil. Proto podkopává dynamiku a rozsah budoucí spolupráce mezi Latinskou Amerikou a Evropskou unií a dynamiku integrace v rámci samotné Latinské Ameriky. Referendum o ústavě polarizuje Venezuelu, protože nové návrhy soustředí politickou moc a nepovedou k otevřené, ideologické a demokratické společnosti. Věříme v sociální společnost, nikoli ve společnost socialistickou, protože ta se zbavuje lidí s odlišným názorem.
<SPEAKER ID="277" NAME="Předsedající">
Rozprava je ukončena.
<P>
Písemná prohlášení (článek 142)
<SPEAKER ID="278" NAME="Pedro Guerreiro  " LANGUAGE="PT">
Neuvěřitelné! Evropský parlament dal na pořad jednání prohlášení Komise ohledně ústavní reformy, plánované na 2. prosinec v Bolívarovské republice Venezuela, zatímco by na pořadu jednání měla být rozprava o současném pokusu odepřít všem občanům členských států EU jejich právo vyjádřit v referendu svůj názor ohledně tak zvané "ústavní", "mini", "zjednodušené", "reformní" či nyní "Lisabonské" smlouvy.
<P>
V zásadě je zařazení této rozpravy na pořad jednání pokusem odpovědět těm, kteří podporují nepřijatelnou a extrémně závažnou politiku vměšování a pokus o destabilizaci suverénního státu, obzvlášť pokud se jedná o proces, o kterém mohou rozhodovat pouze občané Venezuely, a to tak, že svůj názor na změny ústavy jejich vlastní země vyjádří v referendu (!).
<P>
Bezpochyby jsou venezuelská vláda a její občané příkladem, který znepokojuje veliké finanční a ekonomické zájmy, které si stanovila Evropská unie: příkladem prohlášení národní suverenity a nezávislosti, příkladem realizace plánu pro vlasteneckou emancipaci a vývoj, příkladem mezinárodní a antiimperialistické solidarity, příkladem toho, za co se vyplatí bojovat, a sice možnost mít spravedlivější, demokratičtější zemi a svět žijící v míru.

<CHAPTER ID="009-18">
18. Sjednocený postup vyřizování žádostí o povolení k pobytu a výkonu práce (
<SPEAKER ID="141" NAME="Francesco Enrico Speroni" AFFILIATION="EFD">
(IT) Pane předsedající, bylo by možné znovu ukázat seznam pozměňovacích návrhů?
<SPEAKER ID="142" NAME="Předsedající">
Ano, pane Speroni, právě zjišťují, v čem je problém.
<P>
Vidíte ho alespoň na své obrazovce? Ano? Tak tedy alespoň něco.
<P>
Následuje hlasování o pozměněném návrhu:
<SPEAKER ID="143" NAME="Neelie Kroes">
místopředsedkyně Komise. - Pane předsedající, jak vidíte, jen tu poslouchám a dívám se. Bylo mi sděleno, že zde mám být přítomna a předat zprávu, která je jednoznačná, kolegiu. Slibuji vám, že zprávu předám a že bude samozřejmě objektivní, jelikož se toho poměrně dost odehrálo. Ale k tomu se můj kolega po diskuzi v kolegiu ještě vrátí.
<SPEAKER ID="144" NAME="Předsedající">
Návrh bude tedy následně odeslán zpět Komisi.
<SPEAKER ID="145" NAME="Alejandro Cercas" AFFILIATION="S&amp;D">
(ES) Pane předsedající, podle článků 175 a 56 jednacího řádu potřebujeme vědět, jestli Komise tento legislativní návrh stahuje. Proto není návrh automaticky odeslán zpět příslušnému výboru. Je třeba, aby se Komise nyní rozhodla, zda svůj návrh stáhne a Parlamentu předloží návrh nový.
<SPEAKER ID="146" NAME="Předsedající">
Pane Cercasi, ze slov paní komisařky jsem vyvodil, že návrh půjde zpět do Komise. To jsem z nich alespoň vyvodil. Požádáme nicméně paní komisařku, aby postoj Komise objasnila.
<P>
Paní komisařko, objasněte prosím postoj Komise.
<SPEAKER ID="147" NAME="Véronique Mathieu" LANGUAGE="FR">
Pane předsedající, musím přiznat, že jsem překvapena.
<P>
(hluk)
<P>
O tomto textu jednáme již rok. Nejprve bych vám ráda sdělila, že jsme docílili dohody se skupinou Aliance liberálů a demokratů pro Evropu. Poté jsem na poslední chvíli zjistila, že poskytnuté doporučení ohledně hlasování bylo v naprostém rozporu s dohodami, jichž jsme dosáhli. Zjistila jsem, že dohody, které jsme měli se skupinou ALDE, nejsou dodržovány. Šli jsme na plenární zasedání s dohodami, které nebyly splněny.
<P>
Za druhé, pan Cercas navrhuje, abychom pozměnili - ráda bych, abyste mi umožnili hovořit, jinak to nemá smysl - socialistická skupina, a zejména pan Cercas, navrhuje, aby Komise svůj návrh pozměnila.
<P>
Ale pane Cercasi, jednáme už o tom rok. Navrhujete řadu věcí. Za celý rok se nám nepodařilo dosáhnout dohody. Jaký má tedy smysl začít stále znovu? Mohli bychom debatovat 10 let, pane Cercasi, a pořád byste nesouhlasili. Zkusili jsme už všechno možné a vy jste se nikdy s nikým neshodli.
<P>
Nechápu proto, jak může předkládání dalších návrhů znamenat, že se pohneme kupředu. Tohle je opravdová ostuda. Postavili jste se proti příchodu přistěhovalců do Evropské unie. Skupina socialistů těmto přistěhovalcům upírá stejné zacházení, jakému se těší evropští pracovníci.
<P>
(protesty)
<P>
To je vše, co k tomu chci říci, a je skutečně škoda, protože v otázce rovného zacházení tato skupina původně zastávala stejný názor a tuto situaci považuji za politováníhodnou.
<P>
(potlesk)
<SPEAKER ID="148" NAME="Předsedající">
Dámy a pánové, přestaňte, prosím, na chvíli křičet a budeme se řídit jednacím řádem.
<P>
Komise nám musí sdělit, zda svůj návrh zachová, nebo ne.
<P>
Proto, prosím, paní komisařce dovolte, aby nám oznámila, bez ohledu na vítané objektivní zprávy, jestli svůj návrh zachová, nebo ne.
<SPEAKER ID="149" NAME="Neelie Kroes">
místopředsedkyně Komise. - Pane předsedající, jistě mi nebudete mít za zlé, že po této rozpravě, jež nebyla úplně přehledná, oznámím výsledek rozpravy doma v Bruselu. Samozřejmě ho kolegiu předložím k projednání. O výsledcích svých jednání vás bude Komise informovat později.
<SPEAKER ID="150" NAME="Předsedající">
Paní komisařka nám tedy jasně sdělila následující: návrh prozatím nestáhne.
<P>
To nám sdělila; uvidíme, co bude následovat.
<P>
Komise tedy návrh prozatím nestáhne.

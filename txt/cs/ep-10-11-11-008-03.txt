<CHAPTER ID="008-03">
3. Správci alternativních investičních fondů (
<SPEAKER ID="125" NAME="Jean-Paul Gauzès" LANGUAGE="FR">
Vážený pane předsedající, dámy a pánové, hlasování, které vás nyní čeká, se týká jednoho z klíčových prvků reakce Evropské unie na finanční krizi, konkrétně regulace alternativních investičních fondů, včetně zajišťovacích fondů a soukromých kapitálových fondů.
<P>
Tento dokument, tento text, jenž je výsledkem kompromisu, se rodil dlouho. Podařilo se nám dosáhnout široké shody a já bych zde rád před předsedou Rady ECOFIN vzdal hold belgickému předsednictví, které se přímo a významně zapojilo do této záležitosti, a to především prostřednictvím aktivní účasti ministra v klíčových trialozích, a já bych také rád poděkoval panu komisaři Barnierovi, jenž odvedl obzvláště užitečnou práci.
<P>
Konečně, také bych rád vyjádřil díky svým kolegům stínovým zpravodajům, zaměstnancům sekretariátu a odborníkům, kteří nám pomáhali. Tato práce trvala více než 14 měsíců a dohromady se sešlo 1 690 pozměňovacích návrhů. Byla to spousta práce, ale já se domnívám, že dnes máme díky belgickému předsednictví v ruce dokument, který představuje významný krok vpřed v oblasti evropské finanční regulace.

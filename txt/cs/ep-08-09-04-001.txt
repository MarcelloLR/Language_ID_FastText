<CHAPTER ID="001">
Zahájení zasedání
<P>
(Zasedání bylo zahájeno v 10:00.)
<SPEAKER ID="005" NAME="Bernd Posselt" AFFILIATION="PPE-DE">
(DE) Vážená paní předsedající, chtěl bych v krátkosti přednést několik poznámek. Někteří z kolegů to možná ještě nevědí, ale včera jsem se dozvěděl, že se rozhodlo, že následující schůze se bude konat v Bruselu. Slyšel jsem, že jsou zde v Bruselu neskutečné problémy s rezervacemi pokojů, protože hotely jsou kvůli obchodnímu veletrhu přeplněné. Tato schůze by měla být prostě přesunuta, nebo by to měla být menší schůze. Bylo by to nejlepší řešení. S jistou dávkou dobré vůle by se to mohlo podařit.
<P>
Druhá poznámka, kterou bych chtěl vyslovit, je vlastně otázkou. Byla zkontrolována bezpečnostní situace v této budově? Slyšel jsem, že budova má velké stavební nedostatky Byla tato budova zkontrolována na základě stejných kritérií, která se dnes uplatňují při kontrole budovy ve Štrasburku?
<SPEAKER ID="006" NAME="Předsedající">
Vážené dámy a pánové, nezačínejme diskusi na toto téma. Příslušná oznámení budou vydána dnes odpoledne během hlasování.
<P>
Jsou přijata všechna potřebná opatření pro kontrolu budov v rámci prevence a v rámci potřebných oprav, které je třeba provést ve Štrasburku, abychom se tam mohli co nejdříve vrátit.
<P>
Nevrátíme se tam, pokud nebude všechno zabezpečeno.
<SPEAKER ID="007" NAME="Philip Bushill-Matthews" AFFILIATION="PPE-DE">
Vážená paní předsedající, budu stručný, protože vím, že nechcete na toto téma diskutovat. Pokud budou ve 12:00 vydána oznámení, mohlo by se v nich uvést i to, zda předsednictví zvažuje možnost, a to nechci provokovat, že budeme v Bruselu déle, abychom se mohli zařídit, pokud jde o rezervace hotelů a zasedacích místností? Tato neustálé rozhodování, zvláště v případě každé schůze, nám život nijak neulehčují. Mohlo by se to prosím zvážit a mohla by být ve 12:00 poskytnuta odpověď?
<SPEAKER ID="008" NAME="Předsedající">
Vážený pane Bushille-Matthewsi, není běžným postupem, aby Parlament bezdůvodně měnil místo zasedání z Bruselu do Štrasburku. Jde o vážný a nepředvídatelný důvod a Parlament se snaží řešit tento problém rozvážně, odhodlaně a konzistentně. Všichni musíme k tomuto problému přistupovat rozvážně, s vážným úmyslem a vyspěle.
<P>
Informace budou poskytnuty, až budou k dispozici fakta, a budou zpřístupněny v dostatečném předstihu na to, aby si poslanci mohli rezervovat hotel na potřebném místě.
<P>
Domnívám se, že k vyřešení tohoto problému je třeba vyspělost, správný přístup a rozvaha. Nedomnívám se, že by šlo o vážnou krizi, protože jsme předešli krizi, která by se mohla objevit.

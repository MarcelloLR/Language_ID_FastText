<CHAPTER ID="010-01">
1. Sítě a služby elektronických komunikací, ochrana soukromí a zákazníka (
<P>
Postoj Komise k pozměňovacím návrhům Parlamentu
<P>
Harbourova zpráva
<P>
Komise přijímá následující:
<P>
pozměňovací návrhy č. 2, 4, 5, 7, 8, 13, 15, 16, 20, 21, 32, 38, 41 (týkající se bodů odůvodnění)
<P>
pozměňovací návrhy č. 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137, 141, 143, 145, 149, 150, 151, 152 (týkající se článků)
<P>
pozměňovací návrhy z pléna č. 191, 192, 167, 182
<P>
Komise přijímá v principu nebo zčásti následující:
<P>
pozměňovací návrhy č. 3, 6, 9, 11, 12, 14, 18, 19, 22, 23, 25, 26, 27, 31, 37 (týkající se bodů odůvodnění)
<P>
pozměňovací návrhy č. 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (týkající se článků)
<P>
pozměňovací návrhy z pléna č. 170,154, 171, 194, 189, 193, 188, 152, 159, 180, 181, 183, 185
<P>
Komise zamítá následující:
<P>
pozměňovací návrhy č. 1, 10, 17, 24, 28, 29, 30, 33, 34, 35, 36, 39, 40, 42 (týkající se bodů odůvodnění)
<P>
pozměňovací návrhy č. 45, 46, 49, 50, 52, 57, 58, 59, 69, 78, 81, 83, 84, 85, 95, 96, 98, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (týkající se článků)
<P>
pozměňovací návrhy č. 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186, 187
<P>
- Před hlasováním:
<SPEAKER ID="123" NAME="Malcolm Harbour">
zpravodaj. - Pane předsedající, vím, že budu-li mít nyní delší řeč, nezískám si tím popularitu, nicméně mí kolegové zpravodajové, s nimiž jsem postupoval ve velmi těsné týmové spolupráci, měli krátké projevy, takže bych chtěl zachovat týmového ducha.
<P>
Rád bych jen řekl, že přináší-li má zpráva větší množství pozměňovacích návrhů, je to z toho důvodu, že můj výbor měl větší ambice, pokud jde o zlepšení, která chtěl provést v návrhu Komise. Žádám Vás o podporu při zajištění toho, aby spotřebitelé mohli spolehlivě užívat elektronických komunikací a byli o nich dobře informováni, byli při tom zároveň v bezpečí a věděli, že jejich osobní údaje jsou dostatečně chráněny.
<P>
Chtěl bych poděkovat všem svým kolegům z výboru, kteří se mnou dávali dohromady několik pozměňovacích návrhů, které jsou pro nás opravdu velikým kompromisem a které chceme dnes předložit ke schválení. Obzvláště bych pak chtěl poděkovat Alexandru Alvarovi a Výboru pro občanské svobody, s nimiž jsme velmi těsně spolupracovali, za jejich podíl na směrnici o elektronickém soukromí. Byl bych rád, abyste nás v této věci všichni svou valnou většinou podpořili, a měli jsme tak na jednáních s Komisí a Radou možnost zařídit pro evropské spotřebitele ty nejlepší podmínky.
<P>
- Po skončení hlasování:
<SPEAKER ID="125" NAME="Viviane Reding">
členka Komise. - Pane předsedající, ráda bych poděkovala zpravodajům za jejich vynikající práci. Neměli snadný úkol: dokázali zázračné věci a mají moje uznání. Poděkovat bych chtěla také váženým poslancům Evropského parlamentu za jejich jednoznačný signál, který svým dnešním hlasováním vyslali. Je to signál vyslaný ve prospěch konkurenčního prostředí a otevřeného jednotného trhu, telekomunikačních společností a 500 milionů evropských spotřebitelů.
<P>
Komise měla včera předložit návrh nových pravidel, která by vyřešila neúměrně vysoké zpoplatňování SMS a datového roamingu v EU. Tyto návrhy poskytnou rychlou léčbu jednoho nejnápadnějších příznaků absence jednotného trhu v oblasti telekomunikací, jíž trpí jako společnosti, tak spotřebitelé. Evropský parlament se učinil další důležitý krok, když předložil návrh, který by tento problém vyřešil v základu a jednou pro vždy: skoncovat s fragmentarizací vytvořením regulačních opatření, která uvolní cestu k jednotnému trhu.
<P>
Cením si zejména toho, že Evropský parlament hlasoval, i když po napjaté debatě - a pravděpodobně k překvapení mnoha pozorovatelů - ve prospěch zřízení účinného evropského regulačního orgánu pro odvětví telekomunikací, jehož funkcí bude usnadnit sjednocení vnitrostátních regulačních orgánů a dialog mezi vnitrostátními regulačními orgány a Komisí. To je dobrá zpráva pro všechny, kdo mají zájem na vytvoření rovných podmínek pro poskytování a využívání telekomunikačních služeb za hranicemi jednotlivých států v rámci Evropy. Tento nový evropský regulační orgán významně přispěje ke zvýšení přeshraniční konkurence a výběru pro spotřebitele.
<P>
V tuto chvíli, vážení poslanci, nezbývá než zasednout všichni společně - jak Parlament, tak Rada a Komise - a zasadit se o to, aby tento telekomunikační balíček získal svou konečnou podobu a byl do roku 2010 uveden v platnost. Musíme postupovat důkladně; a musíme postupně rychle a hned teď. Komise udělá vše, co je v jejích silách, abychom se v této věci pohnuli vpřed.
<P>
Jsem přesvědčena, že Parlament dnes vyslal signál, který dolétne i za hranice Evropy: že je to signál, který bude slyšet všude na světě. Ukáže se, že jednotný evropský telekomunikační trh je otevřený obchodu v zájmu silného průmyslu i silného spotřebitele. Děkuji Vám a blahopřeji.
<P>
(potlesk)

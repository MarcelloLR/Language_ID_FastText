<CHAPTER ID="012">
Plán práce
<SPEAKER ID="019" NAME="Předseda">
Byl rozdán konečný návrh pořadu jednání vypracovaný Konferencí předsedů po konzultaci s politickými skupinami na zasedání ze čtvrtka 20. ledna 2011 podle článku 137 jednacího řádu. Byly k němu navrženy tyto změny:
<P>
[Středa/dílčí zasedání v Bruselu]:
<P>
Bod 1: Poté, co učiním prohlášení o uznání genocidy Romů za druhé světové války vyjádřeném ze strany Evropské unie, vystoupí s prohlášením o genocidě Romů Rada, Komise a jeden řečník za každou politickou skupinu.
<P>
Bod 2: Název plánované rozpravy o situaci v Tunisku bude změněn takto: "Prohlášení místopředsedkyně Komise/vysoké představitelky unie pro zahraniční věci a bezpečnostní politiku o situaci v zemích Středomoří, zejména v Tunisku a Egyptě".
<P>
Bod 3: Hlasování o návrzích usnesení o Tunisku se bude konat zítra, jak bylo stanoveno. Hlasování o návrzích usnesení o Egyptě se bude konat během druhého únorového dílčího zasedání ve Štrasburku.
<P>
Bod 4: Rozprava o prohlášeních Rady a Komise o rostoucích cenách potravin bude odložena na druhé únorové dílčí zasedání. Bude nahrazena prohlášeními Rady a Komise o jmenování vedoucích pracovníků evropských orgánů dohledu; po prohlášeních vystoupí jeden řečník za každou politickou skupinu.
<P>
[Čtvrtek/dílčí zasedání v Bruselu]:
<P>
Chtěl bych informovat poslance, že Speroniho zpráva o žádosti, aby byl poslanec Evropského parlamentu Tamás Deutsch zbaven imunity, bude prezentována během hlasování.
<P>
(Plán práce byl přijat)
<SPEAKER ID="020" NAME="Ioan Mircea Paşcu" AFFILIATION="S&amp;D">
Pane předsedo, byl bych rád, kdybyste s Konferencí předsedů zvážil zařazení jednominutových projevů do časového harmonogramu dříve, neboť při posledních dílčích zasedáních byly odsunuty na poslední hodinu našich diskusí. Obecným efektem je, že má tendenci účastnit se čím dál méně lidí, a nesmírně nerad bych si myslel, že toto byl skutečně důvod pro odsunutí.
<P>
Zvažte tedy prosím jejich dřívější zařazení, abyste nám dali možnost účastnit se jako dříve.
<SPEAKER ID="021" NAME="Předseda">
Děkuji za vaši poznámku. Ujišťuji vás, že o této záležitosti budeme hovořit a rozhodneme o dalších krocích, které bychom v tomto ohledu mohli podniknout.

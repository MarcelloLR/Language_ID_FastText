<CHAPTER ID="007-23">
23. Stanovení limitů reziduí farmakologicky účinných látek v potravinách živočišného původu (
<P>
Před začátkem hlasování:
<SPEAKER ID="147" NAME="Avril Doyle">
zpravodajka. - Vážený pane předsedo, tento právní předpis je velice potřebný, neboť současné právní předpisy týkající se kontroly reziduí vedly k závažnému poklesu dostupnosti povolených veterinárních léčivých přípravků, což mělo nepříznivý dopad na dobré životní podmínky a zdraví veřejnosti i zvířat.
<P>
Ráda bych naléhavě požádala předsednictvo, zejména nově nastupujícího francouzského pana ministra, aby tento spis považovali za prioritu s cílem pomoci vyřešit tuto krizi dostupnosti, zejména pokud jde o tzv. méně významné použití a tzv. méně významné druhy, mezi které patří ovce, koně, včely, ryby a mnoho dalších zvířecích druhů, které nemohou být v mnohých z našich zemí považovány za méně významné.
<P>
Je však naléhavě potřeba, aby byla revidována směrnice o veterinárních léčivých přípravcích, a to na základě výsledků práce pracovní skupiny zaměřené na dostupnost veterinárních léčivých přípravků.
<P>
Z pohledu skutečné potřeby je tento právní předpis pouze dočasným řešením. Přestože jej vítám, naléhavě žádám nastupující francouzské předsednictvo, aby této otázce věnovalo patřičnou prioritní pozornost.

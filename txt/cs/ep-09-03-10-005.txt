<CHAPTER ID="005">
Požadavky pro schvalování typu motorových vozidel ohledně obecné bezpečnosti (rozprava)
<SPEAKER ID="015" NAME="Předsedající">
Dalším bodem je zpráva pana Schwaba jménem Výboru pro vnitřní trh a ochranu spotřebitelů o návrhu nařízení Evropského parlamentu a Rady o požadavcích pro schvalování typu motorových vozidel ohledně obecné bezpečnosti - C6-0210/2008 -.
<SPEAKER ID="016" NAME="Andreas Schwab" LANGUAGE="DE">
Paní předsedající, pane komisaři, dámy a pánové, rád bych začal tím - nejen z formálních důvodů, ale protože to tak opravdu cítím - srdečným poděkováním panu komisaři Verheugenovi, Komisi, jejím zaměstnancům, českému předsednictví, které zde dnes bohužel není, a členům výboru za jejich pozitivní a konstruktivní spolupráci na tomto dokumentu.
<P>
Podíváme-li se na způsob, jak lze dosáhnout ekologických opatření pro automobily, bude někdy překvapeni, že se často stráví hodně času zkoumáním jiných opatření. Domnívám se, že jsme, jakožto Parlament, jakožto evropský orgán, učinili významný krok, který dosud skutečně neprokázal svůj význam pro širokou veřejnost nebo v rámci politické diskuse.
<P>
Nařízení, jež dnes schvalujeme, je ekologické, protože jako součást balíčku o CO2 představuje důležitý příspěvek evropské politiky ke snížení emisí CO2 z motorových vozidel. Současně však - a já bych to nazval inteligentní ekologickou politikou - rovněž pomáhá spotřebitelům - řidičům -, aby také platili méně, budou-li se chovat ekologicky, což povede k významným úsporám, nikoliv jen u CO2, nýbrž i u spotřeby benzinu a nafty. Kromě toho rovněž - a to je také důležitý bod, který byl obzvláště důležitý pro Parlament a jeho poslance - způsobí zlepšení evropské bezpečnosti silničního provozu, a to nikoliv pouze u nákladních vozidel, stejně jako ve vztahu k osobním automobilům.
<P>
Není mým záměrem probírat jednotlivé body nařízení nadpis po nadpisu, ale domnívám se, že zde existuje několik důležitých politických signálů, kterými bychom se měli v rámci tohoto bodu zabývat.
<P>
Prvním bodem je, že zavedením povinného systému sledování tlaku v pneumatikách u motorových vozidel, dosáhneme stavu, kdy lepší tlak v pneumatikách prostřednictvím zlepšených jízdních vlastností pneumatik, které je průmysl schopen vyrobit, spotřebují evropští řidiči o 5 % méně paliva, aniž by pocítili nárůst ceny. Systém sledování tlaku v pneumatikách nyní v Evropě stojí okolo 100 EUR, někdy podstatně méně, a výsledná úspora bude pro spotřebitele mnohem vyšší.
<P>
Druhým bodem, který si podle mě zaslouží zvláštní pozornost, je skutečnost, že jsme uspěli se zavedením montáže povinného systému stabilizace - známého jako systém EPS - do vozidel dříve než v roce 2011 a že jsme tak neučinili proti vůli evropského automobilového průmyslu, ale s vyjádřením jeho účasti a podpory, což zajistí podstatné zvýšení bezpečnosti evropského silničního provozu. Naneštěstí vzhledem ke skutečnosti, že příslušné technické specifikace ještě nebyly dostatečně připraveny, nepodařilo se nám zajistit rovněž povinnou montáž systému nouzového brzdění a systémů varování při vybočení z jízdního pruhu - omlouvám se za tuto poněkud technickou terminologii, která se běžně ve veřejné debatě o této otázce nepoužívá- do roku 2018, zejména u nákladních vozidel. Toto opatření povede k výraznému zlepšení bezpečnosti evropského silničního provozu, zejména na dálnicích. Vše, co mohu říci, je, že by to mohlo snížit počet úmrtí a zranění o zhruba 35 000.
<P>
Konečně - a stále existuje několik rozdílů v názorech na tuto problematiku - jsme prostřednictvím tohoto nařízení dosáhli stavu, kdy pneumatiky produkují výrazně menší hluk. To zahrnuje určité náklady, to je pravda, a proto jsme mysleli, že je obzvláště důležité zahrnout do nařízení text, v němž se stanoví, že omezení emisí hluku nemůže být přesunuto výlučně na výrobce pneumatik a nepřímo na spotřebitele, ale za silniční povrchy, které provozují, nesou rovněž odpovědnost členské státy, a jsme velmi potěšen, že Rada toto ustanovení nakonec přijala.
<P>
Děkuji vám za spolupráci a těším se na zajímavou rozpravu.
<SPEAKER ID="017" NAME="Günter Verheugen" LANGUAGE="DE">
Paní předsedající, ctění poslanci, i já bych rád zahájil poděkováním, v tomto případě zpravodaji panu Schwabovi a těm poslancům této sněmovny, kteří se účastnili přípravných prací, za jejich opravdu konstruktivní a aktivní spolupráci, jež umožnila dohodu rovnou v prvním čtení.
<P>
Právě jednáme o něčem, co se jeví jako velmi technické nařízení, i když se jedná o nařízení rozsáhlého a dalekosáhlého politického významu. Návrh, který dnes chceme přijmout, představuje milník, pokud se týká bezpečnosti silničního provozu. Toto nařízení zvýší bezpečnost evropských automobilů. Jedná se o milník v oblasti slučitelnosti evropských vozidel s životním prostředím, protože slučitelnost s životním prostředím je samozřejmě něco, čeho nemůže být dosaženo pouze prostřednictvím výroby palivově účinnějších motorů - automobily rovněž nabízí další možnosti úspory paliva a snižování znečištění. Nakonec bude rovněž tvořit součást naší politiky lepší tvorby právních předpisů, neboť povede k drastickému zjednodušení celého právního prostředí.
<P>
Dovolte mi zahájit hlediskem bezpečnosti, který byl nejvýznamnější součástí tohoto projektu. Bezpečnost evropského silničního provozu je stále otázkou, která si vyžaduje naši nejvyšší pozornost a která vzbuzuje naše velké obavy. Pravidla, která předkládáme a která se uplatní jako standard pro evropské automobily od roku 2011, sníží ročně na evropských silnicích počet úmrtí a těžkých zranění o 35 000. Zavedení elektronického stabilizačního programu u osobních automobilů, a zejména komerčních vozidel, může zachránit 3 000 životů ročně a předejít zranění 25 000 osob. Toto je konečně bezpečnostní zařízení, které se, zejména pokud jde o komerční vozidla, jež se často podílí na závažných nehodách, dosud málo používalo. Náklady výrobců budou vyváženy celkovým ekonomickým přínosem.
<P>
Tento soubor opatření bude hrát významnou úlohu při provádění evropské strategie snižování emisí CO2 z osobních automobilů a lehkých komerčních vozidel. Podle něj budou pneumatiky s nízkým odporem povinné a bude se vyžadovat montáž systémů pro sledování tlaku v pneumatikách a ukazatelů rychlostních stupňů. Tato opatření sníží průměrné emise CO2 na 6 až 7 gramů na kilometr. To je tedy opravdu výrazný příspěvek. A co víc, nechci promarnit příležitost konstatovat, že tento návrh povede k významnému snížení znečištění hlukem v silniční dopravě, protože snížení úrovně hluku pneumatik tento stav velmi zlepší.
<P>
Nyní mi dovolte, abych ještě jednou zdůraznil, že udržitelné mobility můžeme v Evropě dosáhnout pouze tehdy, když jako součást integrovaného přístupu zahrneme potenciál všech faktorů, které se na výše uvedeném podílí, což znamená samotné vozidlo - to je to, o čem dnes hovoříme -, ale rovněž musíme diskutovat o dopravní infrastruktuře a jízdní návyky zúčastněných osob. Jsem velmi potěšen, že přesně takový názor má Evropský parlament.
<P>
Pokud se týká zjednodušení právních předpisů, toto opatření přinese podstatné zjednodušení právního prostředí. Samotné toto nařízení zruší 50 stávajících směrnic, a kdekoliv to bude možné, nahradí je mezinárodními pravidly. Nižší administrativní náklady, lepší transparentnost a větší mezinárodní harmonizace budou znamenat výrazné úspory pro průmysl, což pomůže zvýšit jeho konkurenceschopnost. Současně budou členské státy těžit ze snížených správních výdajů.
<P>
Pokud se týká osobních automobilů, je skoro nemožné nezmínit skutečnost, že se evropský automobilový průmysl nachází ve velmi závažné krizi, nejzávažnější za posledních několik desetiletí. Proto je přirozené pochybovat, zdali je správný čas na uplatňování technické regulace. Stručně na to odpovím, když řeknu, že naším cílem je přijetí výše uvedeného jakožto jednoho z výsledků procesu CARS 21, v jehož rámci jsme intenzivně pracovali s výrobci, členskými státy a občanskou společností na tom, jak bude evropský automobilový průmysl v budoucnu vypadat, a na tom, jak si představujeme evropský automobil budoucnosti. Rád bych důrazně podtrhl, že i v krizi - zejména v této krizi - nesmí evropští výrobci zpohodlnět, pokud se jedná o vývoj a uvádění na trh automobilů, jež budou splňovat požadavky raného 21. století, a tyto požadavky jsou zcela jasné. Spotřebitelé chtějí automobily s nižší spotřebou paliva a která jsou ekologičtější a bezpečnější.
<P>
Představa evropského automobilu budoucnosti, která vychází z CARS 21 a společné linie všech zúčastněných stran ohledně budoucnosti tohoto průmyslu, je přesně taková - chceme, aby Evropa vyráběla s ohledem na mezinárodní konkurenci nejen kvalitativně nejlepší automobily, ale rovněž automobily, které budou nejekologičtější, budou mít nejnižší spotřebu a budou nejbezpečnější, a já jsem nezvratně přesvědčen, že si s takovými výrobky evropský průmysl zachová své vedoucí postavení na mezinárodním trhu s automobily. Děkuji vám mnohokrát.
<SPEAKER ID="018" NAME="Jorgo Chatzimarkakis" LANGUAGE="DE">
Paní předsedající, pane komisaři, především bych rád poblahopřál panu Schwabovi ke kompromisu, jehož se mu podařilo dosáhnout ve spolupráci s Radou. Nebyly zodpovězeny všechny otázky, ale takové už jsou kompromisy.
<P>
Zejména vítám zavedení povinných bezpečnostních systémů u vozidel. Povinné zavedení nových bezpečnostních technologií, například ABS, bude znamenat, že v budoucnu budou mít přínos z vyšších standardů bezpečnosti provozu nejen ti, kteří si kupují vyšší třídu automobilů, nýbrž i řidiči nákladních vozidel. Tímto zásadně přispějeme k bezpečnosti Evropy. To se musí bezpodmínečně vztahovat také na bezpečnost pneumatik.
<P>
Je správné jasně klasifikovat přilnavost pneumatik na mokrém povrchu, a tím i jejich bezpečnost, za důležitější než valivý odpor, který pomáhá snižovat emise CO2. Valivý odpor pneumatik je v závislosti na způsobu jízdy a rychlosti odpovědný za 30 až 40 % spotřeby paliva. Proto je zřejmé, že vzhledem ke stávající diskusi o životním prostředí a pro snížení ceny paliva, musí dojít ke snížení. Avšak je nutné vzít na vědomí, že bez valivého odporu, který se projevuje deformací pneumatik a jejich elastických vlastností, by byla bezpečná a pohodlná jízda nemožná. Proto musíme na bezpečnost pohlížet rovněž v jiném světle. Nový vývoj výrobců pneumatik ukazuje, že je možné dosáhnout, jak bezpečnosti, tak nižšího valivého odporu. Tak můžeme umožnit světovou vedoucí pozici evropského automobilového průmyslu a také její udržení.
<P>
Kompromisní návrhy, o nichž budeme hlasovat zítra, vysílají jasný signál o odklonu od hysterie s emisemi CO2 a příklon k větší bezpečnosti silničního provozu.
<SPEAKER ID="019" NAME="Malcolm Harbour">
jménem skupiny PPE-DE. - Paní předsedající, za svou skupinu bych rád poděkoval svému kolegovi Andreasi Schwabovi za zkušené zvládnutí velmi složitého dokumentu. V nepřítomnosti Rady bychom rovněž měli uvést, že jednání byla tvrdá, ale férová, a že bylo dosaženo velmi dobrých výsledků.
<P>
Rád bych zdůraznil několik bodů vycházejících z projevu pana komisaře. Mám čest podílet se na iniciativě Cars 21 od samého počátku a nyní vidíme dopady tohoto integrovaného přístupu. To je důležitá terminologie a klasický příklad toho, jak bylo spojeno několik různých ustanovení do postupné modernizace právního rámce týkajícího se motorových vozidel, ale takového, jaký tento průmysl očekával.
<P>
V rámci Cars 21 jsme stanovili plán ohledně výzev v oblasti ochrany životního prostředí a bezpečnosti, které mají být podle našich předpokladů tímto průmyslem vyřešeny, přičemž klíčovou věcí je, aby získali stabilitu a znalosti, aby mohli plánovat a navrhovat své nové výrobky citlivě a postupně, ačkoliv požadujeme lhůty a cíle. Nechceme se vzdálit od těch, kteří se s těmito cíli potýkají, ale chceme je stabilizovat. Jak upozornil Günter Verheugen, pro průmysl, který je vzhledem k nedostatečné poptávce v tak zoufalé situaci, je právní stabilita klíčová.
<P>
Rád bych zdůraznil dva body. Zaprvé je dohoda o co nejbližším zavedení elektronických systémů kontroly stability velmi významným příspěvkem k bezpečnosti, a já to vřele vítám. Ti z nás, kdo měli příležitost tyto systémy vyzkoušet, chápou jejich účinnost. Zadruhé chci zdůraznit otázku týkající se mezinárodního rámce, zrušení směrnic EU a jejich začlenění do vnitrostátního práva. To vítám, ale domnívám se, pane komisaři, že dnes, kdykoliv více než jindy, důležité, aby se tento proces stal transparentnějším, pokud se týká plánů Komise při vyjednávání o těchto směrnicích v jiném orgánu, orgánu OSN, nikoliv v této sněmovně.
<SPEAKER ID="020" NAME="Gary Titley">
jménem skupiny PSE. - Paní předsedající, začnu blahopřáním panu Schwabovi k jeho zprávě a poděkuji mu za velmi kooperativní přístup k celé této problematice.
<P>
Ve čtvrtek večer se naše kolegyně Linda McAvanová stala obětí velmi vážné dopravní nehody. Její automobil byl zničen, ale ona zůstala relativně nezraněna. To proto, že byl automobil, který řídila, vybaven nejmodernějšími bezpečnostními prvky, což ji uchránilo před těžkým zraněním. To je kontext, v němž tuto zprávu projednáváme. Bezpečnost silničního provozu zachraňuje životy, jak poznamenal pan komisař Verheugen, a je tak důležitá pro šťastný život mnoha rodin v Evropské unii. To bychom neměli ztrácet ze zřetele i v této tak velmi obtížné době.
<P>
To je důvod, proč jsem se rozhodl oponovat těm lidem v této sněmovně a v Komisi, kteří chtějí oslabit návrh Komise. Jsem přesvědčen, že původní návrh Komise je velmi dobrý a rozhodli jsme se bránit jakýmkoliv jeho změnám.
<P>
Avšak v tomto návrhu se nacházelo jedno slabé místo, a to chybějící ustanovení o prodeji pneumatik, které nesplňují nové požadavky, po datu vstupu v platnost. Jsem přesvědčen, že to by byla velká chyba. Proto jsem výboru navrhl - a výbor s tím souhlasil - pozměňovací návrh stanovící, že pneumatiky, které nebudou splňovat normy po datu vstupu v platnost, by měly být prodávány po dobu 12 měsíců.
<P>
Avšak ve stávající situaci automobilového průmyslu, vzhledem k tomu, že se automobily neprodávají, bylo z diskusí, které jsme vedli s Radou jasné, že 12 měsíců by bylo pravděpodobně nereálných, a museli jsme zvážit možné závažné dopady na životní prostředí, které by mělo vyřazení neopotřebovaných pneumatik ve výborném stavu. Proto jsme byli v rámci trialogu připraveni přijmout 30měšíční lhůtu po vstupu v platnost, během níž by měly být vyprodány pneumatiky nesplňující dotčené požadavky. Avšak pokud je Komise díky zásahu pana Schwaba přesvědčena, mohlo by se jednat o dřívější datum, které stanoví postup projednávání ve výborech. To bylo důležitou oblastí posílení.
<P>
Rovněž bych rád upozornil na důležitá opatření v oblasti ochrany životního prostředí - zejména systémy sledování tlaku v pneumatikách -, které nejenže šetří emise CO2, ale také přispívají k bezpečnosti automobilů, protože podhuštěné pneumatiky způsobují mnoho dopravních nehod. Snižujeme valivý odpor a zavádíme do tohoto návrhu ukazatele rychlostních stupňů, což se v původním návrhu nenacházelo. To bude přínosem nejen pro životní prostředí, ale rovněž to ušetří řidičům peníze - jedná se o peníze do kapes lidí, což je v každé době důležité.
<P>
Bod o bezpečnosti je zpracován velmi dobře. Jak říkám, systémy sledování tlaku v pneumatikách jsou velmi důležité, protože podhuštěné pneumatiky - a je také mou ostudou, že Spojené království patří mezi nejhorší, pokud se týká podhuštěných pneumatik - způsobují dopravní nehody. Rovněž jsou důležité systémy varování při vybočení z jízdního pruhu a systémy elektronické kontroly stability. Blahopřeji panu Schwabovi k návrhu jejich uplatnění do jednoho roku, protože budou mít velký přínos v oblasti bezpečnosti.
<P>
Jak poukázali pan Harbour a pan komisař, součástí tohoto návrhu je zjednodušení, a to je velmi důležité.
<P>
Konečně bych rád upozornil na naši činnost, pokud se týká požadavku na větší zdůraznění snížení hluku v oblasti silničních služeb. To proto, že hluk je příčinou stresu a stres způsobuje nemoci, a dokonce i úmrtí, a proto je důležité se touto otázkou zabývat.
<SPEAKER ID="021" NAME="Olle Schmidt" LANGUAGE="SV">
Paní předsedající, pane komisaři, toto je konstruktivní zpráva s jasnými cíli v oblasti ochrany životního prostředí a bezpečnosti. Výbor se ohledně hluku a zdraví vyjádřil jasně. V současné době je více než 210 milionů Evropanů vystaveno hluku z dopravy, který podle Světové zdravotnické organizace představuje přímé ohrožení zdraví. Boj proti hluku z pneumatik není jediným způsobem snížení hluku z dopravy, ale nejlepších výsledků je dosahováno kombinací opatření, z nichž tvoří významnou část opatření týkající se hlukem z pneumatik.
<P>
Někteří lidé, možná dokonce i v této sněmovně, říkají, že existuje konflikt mezi emisemi hluku a bezpečnostními vlastnostmi pneumatik. Pro to není žádný důkaz v žádné z provedených podrobných a nezávislých studií. Proto jsem zklamán, že kompromis neodráží to, co jsme odhlasovali ve výboru. 90 % nákladních automobilů již splňuje podmínky úrovní hluku obsažených v tomto kompromisu. To naneštěstí nemůžeme nazvat vysokými ambicemi.
<SPEAKER ID="022" NAME="Seán Ó Neachtain" LANGUAGE="GA">
Paní předsedající, rád bych přivítal tuto zprávu a poblahopřál panu Schwabovi za její vypracování.
<P>
Musíme přivítat vše, co zvýší bezpečnost našeho silničního provozu. Vozidla jsou v tomto ohledu určitě významným prvkem, stejně jako zajištění, že budou vyhovovat přísnějším normám.
<P>
Jak řekl pan komisař, jedné se o konsolidaci nebo kombinaci více než 50 dalších předpisů. Toto zjednodušení vítám, protože je třeba, aby vozidla vyráběná v celé Evropě splňovala nejpřísnější normy, a je třeba, aby byli výrobci odpovědní za dodržování těchto norem - nikoliv pouze ve vztahu k pneumatikám automobilů, nýbrž i pokud se týká dalších hledisek uvedených zde dnes dopoledne, jako je například elektronická kontrola a další moderní vybavení, která zajistí, že vozidla na silnicích budou vyhovovat nejpřísnějším normám.
<SPEAKER ID="023" NAME="Heide Rühle" LANGUAGE="DE">
Paní předsedající, rovněž bych ráda poděkovala zpravodaji a stínovému zpravodaji, a zejména panu Tileymu a Komisi, za tento vynikající návrh.
<P>
Mé poděkování českému předsednictví je naproti tomu poněkud dvojznačné. Musím říci, že nás Rada v rámci tohoto trialogu dostala pod značný tlak a že projevila pouze nízké ambice. Od začátku nás varovala před tím, abychom své požadavky nestanovovali příliš vysoko, protože by to mohlo v dnešní době hospodářské krize ohrozit výrobce. Můj názor je zcela odlišný a domnívám se, že je tomu tak i u většiny v této sněmovně - zejména v době krize potřebujeme jasné normy a motivaci evropského průmyslu a udělování pobídek, aby své normy stanovil vysoko a rozvíjel modely pro budoucnost, nikoliv pro současnou situaci. Velmi významnou úlohu zcela jasně zde hrají energetická účinnost a emise CO2.
<P>
Otázka bezpečnosti je samozřejmě rovněž velmi důležitá a nesmí být přehlížena ani otázka snížení hluku, která byla v této rozpravě krátce zmíněna, protože z důvodu hluku onemocní mnoho lidí, což doprovází vysoké náklady pro naši společnost. Proto je důležité, aby toto nařízení odpovídalo příslušným normám.
<P>
Celkově se nám podařilo dosáhnout kvalitního kompromisu. Nepodepsali jsme dohodu v prvním čtení, protože jsme k tomuto postupu měli výhrady a také z důvodu tlaku českého předsednictví, ale kompromis přežijeme a, jakožto skupina, pro něj budeme hlasovat.
<SPEAKER ID="024" NAME="Jim Allister" AFFILIATION="NI">
Paní předsedající, v noci se v mém volebním obvodu v Severním Irsku odehrála další teroristická vražda. Než se vrátím k projednávanému tématu, dovolte mi vyjádřit soustrast rodině policisty z mého volebního obvodu, který byl tak brutálně zavražděn organizací IRA, a odsoudit tento další akt hrubého terorismu.
<P>
S ohledem na záležitost projednávanou v této sněmovně bych rád řekl, že jsem vzácně lobboval ve svém volebním obvodu ve prospěch nařízení EU, a předpokládám, že to budu muset říkat v méně případech, o kterých budu přesvědčen. Nyní jsem však byl potěšen a přesvědčen, protože tento návrh obsahuje ustanovení, která zlepšují bezpečnost silničního provozu a současně naštěstí pomáhají společnosti v Severním Irsku, která je na špičce v technologii a výrobě systémů pro sledování tlaku v pneumatikách. Tento návrh, podle kterého je montáž těchto systémů povinná, neprospívá pouze bezpečnosti silničního provozu, nýbrž také zaměstnanosti v mém volebním obvodu.
<P>
Kvůli katastrofálnímu počtu úmrtí při dopravních nehodách v celé EU musí být vítána opatření, která přispějí k vyšší bezpečnosti našich automobilů - a tím i naše silnice. Především této oblasti musí hrát regulace hlavní roli. Mělo by se jednat o citlivou, rozumnou a nezbytnou regulaci, nikoliv o regulaci pro regulaci samotnou. Proto se však domnívám, že je tato zpráva správně vyvážená a k této zprávě jejímu zpravodaji blahopřeji.
<SPEAKER ID="025" NAME="Zuzana Roithová" AFFILIATION="PPE-DE">
(CS) Paní předsedkyně, milí kolegové, oceňuji vysokou profesionalitu, díky níž kolega Schwab doplnil návrh nařízení Komise o opatření, která zvýší konkurenceschopnost evropského automobilového průmyslu a zároveň umožní členským státům účinně dohlížet na to, aby na trhu byly dodržovány požadavky pro schvalování typu motorových vozidel. Například kontrolou tlaku v pneumatikách snížíme spotřebu pohonných hmot a tím i emise, zavedením moderních systémů elektronické kontroly jízdy v roce 2011 snížíme již o rok dříve počet nehod na evropských silnicích, snížení hluku je dalším přínosem a jde jak o pneumatiky, tak o konstrukci silnic. Toto nařízení zmírní administrativní zátěž a zjednoduší právní předpisy v souladu s dohodu OSN o sjednocení požadavků na vozidla. Toto nařízení je výborným příkladem integrované legislativy a já jsem velice ráda, že české předsednictví bylo dobře připraveno, a proto již v prvním čtení dochází ke shodě mezi Parlamentem, kolegou Schwabem a Radou.
<SPEAKER ID="026" NAME="Wolfgang Bulfon" AFFILIATION="PSE">
(DE) Paní předsedající, bylo dosaženo obtížného kompromisu a domnívám se, že pan Schwab vytvořil mistrovské dílo, takže od nynějška ho budu nazývat velmistrem Schwabem.
<P>
Kvůli zvýšení bezpečnosti řidičů na evropských silnicích je především vítáno včasné zavedení protiblokovacího brzdového systému ABS. Kromě toho skutečnost, že hodnoty přilnavosti na mokrém povrchu pro pneumatiky budou v budoucnu znovu upraveny, je něco, na co je třeba pohlížet jako na pozitivní vývoj, protože je pravda, že systémy pro sledování tlaku v pneumatikách, systémy varování při vybočení z jízdního pruhu a pokročilé systémy ABS musí být projednány i další kategorie vozidel.
<P>
Rád bych však kriticky poukázal na skutečnost, že výrobci dále zvyšují úroveň hluku u nákladních vozidel, a rovněž nejsem spokojen s tím, že nejsou zaváděna jiná opatření než ABS dříve, než je navrhováno.
<P>
Dále bych rád poukázal na to, že do kompromisu s Radou nebyla zahrnuta přesná specifikace požadavků na vlastnosti zimních pneumatik ohledně schopnosti zahájit nebo zachovat pohyb vozidla. Osobně nechápu, proč nebyly stanoveny žádné specifikace pro požadované jízdní vlastnosti na námraze nebo bahně.
<P>
Nyní bude povoleno, aby byly v rámci kompromisního nebo přechodného období prodávány třídy pneumatik C1, C2 a C3, které neodpovídají ustanovením tohoto nařízení, jak je stanoveno v příloze I, a tento prodej bude pokračovat dalších 30 měsíců. V tomto případě Parlament předpokládal 12měsíční přechodné období, které by mělo být pro tuto záležitost nezbytné.
<P>
Závěrem bych vám všem rád ještě jednou připomněl maximální konstrukční rychlost 180 km/h, kterou považuji za velmi rozumné opatření.
<SPEAKER ID="027" NAME="Toine Manders" AFFILIATION="ALDE">
(NL) Paní předsedající, rád bych poděkoval panu Schwabovi za jeho závazek, protože byl v rámci trialogu jednoduše přitlačen ke zdi. Když jsem studoval evropské právo, spolurozhodovací pravomoci se od těch dnešních velmi lišily.
<P>
Dohoda v prvním čtení, která nyní leží před námi a kterou vyjednali čtyři poslanci Evropského parlamentu - včetně mne jakožto stínového zpravodaje - se velmi liší od textu přijatého Parlamentem. Liší se od návrhu Komise - hospodářská krize byla zneužita k předložení úděsného návrhu. Vlastně si každý stěžuje, že postrádá nějakou podstatu, ale stejně bude očividně přijat.
<P>
Podle názoru skupiny Aliance liberálů a demokratů pro Evropu podkopává demokracii a úlohu Parlamentu. Kromě toho, pokud nebude text přijatý Parlamentem v prvním čtení zahrnut do trialogu, bude třeba druhého čtení, protože takový je postup. Rovněž se domníváme, že vysílá špatný signál, když čtyři poslanci souhlasí s textem v rámci trialogu a celé sněmovna tento příklad jednoduše následuje.
<P>
Skupina ALDE bude hlasovat proti tomuto návrhu z principiálních důvodů. Jsou to zejména procesní důvody, nikoliv to, že bychom považovali obsah za nedostatečný, přestože i zde je mnoho prostoru pro další zlepšení.
<SPEAKER ID="028" NAME="Avril Doyle" AFFILIATION="PPE-DE">
Paní předsedající, ráda bych se zmínila o příbuzném tématu. Komise bude vědět, že tři F-plyny náleží mezi šest nejvýznamnějších skleníkových plynů. Byla jsem zpravodajkou pro směrnici o mobilních klimatizačních systémech týkající se použití těchto plynů pro mobilní klimatizace.
<P>
Zdá se, že byly využity mezery mezi tímto právním předpisem a právními předpisy o schvalování typu, které byly zvoleny jako nástroj pro uplatňování této směrnice. Během několika minulých týdnů jsem byla upozorněna na plány výrobců automobilů, kteří se chtějí vyhnout jakékoliv změně chladicích látek v roce 2011 a poté tím, že použijí schválení typu pro některé součásti. To by znamenalo, že lhůta pro zákaz používání R134a by nyní byla rok 2017 namísto 2011. Zákaz vypouštění emisí tun ekvivalentu CO2 by tedy již neplatil.
<P>
Vnitrostátní orgány pro schvalování typu jsou výlučně odpovědné za uplatňování směrnice o mobilních klimatizačních systémech. Například VCA, což je orgán pro schvalování typu ve Spojeném království, nedávno konstatoval, že schválí, po lednu 2011, nové typy vozidel vybavené stávajícími - již odpovídajícími normám nařízení (ES) č. 706/2007 - mobilními klimatizačními systémy obsahujícími F-plyny s hodnotami GWP vyššími než 150. Máme tedy důkaz o výrobcích automobilů oddalujících - ne-li vůbec pozastavujících - vývoj a investice ohledně inovačních udržitelných technologií. Mohl by se k tomu komisař prosím vyjádřit?
<SPEAKER ID="029" NAME="Günter Verheugen" LANGUAGE="DE">
Paní předsedající, dámy a pánové, v této záležitosti mohu pouze vyjádřit vřelé poděkování za podporu tohoto návrhu ze všech částí této sněmovny. Dosáhli jsme samozřejmě kompromisu, a v takových případech jsou vždy možnosti chtít o trochu víc. Rovněž mohu sám za sebe říci, že já a Komise jsme byli připraveni zajít o něco dále. Výsledek, který nyní máme, je však to, čeho jsme byli schopni dosáhnout, a představuje významný pokrok.
<P>
Zejména bych rád znovu zdůraznil to, co řekla paní Rühleová. Z politického hlediska je zásadní věcí, zejména v této situaci, zlepšit vlastnosti evropských vozidel v oblastech klíčových pro budoucnost. Jedna věc je zcela jasná, a to, že krize poptávky není způsobena pouze obecnou hospodářskou situací a ekonomickou nejistotou, nýbrž také souvisí s tím, že vozidla nabízená evropskými výrobky možná neodpovídají požadavkům evropského trhu v posledních letech, jež se týkají spotřeby paliva, ekologických vlastností a bezpečnosti. Proto je v tomto ohledu nezbytná rychlá náprava.
<P>
Dovolte mi prosím podotknout něco k otázce, o níž se zmínila paní Doyleová. Jsem si vědom, že existuje nesprávný výklad požadavků týkajících se schvalování typu v několika členských státech - jak jste docela správně poukázala -, ale je to chybný výklad, výklad, který není v souladu s dotčeným právním rámcem. Komise zajistí, aby byly zveřejněna nezbytná vysvětlení a se negativní záležitosti, jež jste zdůraznila, paní Doyleová, nevyskytovaly.
<SPEAKER ID="030" NAME="Andreas Schwab" LANGUAGE="DE">
Paní předsedající, dámy a pánové, samozřejmě mě velmi těší blahopřání, ale musím uvést, že v trialogu jste vždy pouze tak silní nebo tak rychlí, jako ti, s nimiž spolupracujete. Proto se s vámi s potěšením podělím o kompliment pana Bulfona.
<P>
Musím však říci, že je podle mého názoru velmi důležité, že se necítím pod tlakem z žádné strany, ani pod politickým tlakem. Jedinou potíží tohoto legislativního návrhu - a nechci zastírat, že se o tom také trochu hovořilo - bylo samozřejmě ohraničení tohoto ambiciózního právního předpisu tak, aby nesnižoval počet pracovních míst v Evropské unii, ale aby je zajišťoval. Této rovnováhy nebylo vždy jednoduché dosáhnout v jednotlivých bodech, ale jsem přesvědčen, že jsme nakonec dosáhli řešení nalézajícího se někde uprostřed, jež uspokojí všechny zájmy.
<P>
Stejně tak musím říci, že všechny postupy, které jsme během posledních týdnů nebo měsíců stanovili v trialogu, zaznívala opakovaná kritika, že se postupuje příliš rychle. To je něco, o čem bychom měli určitě diskutovat na začátku volebního období a nadále v tom vytrvat v celém jeho průběhu, ale nemělo by se kritizovat, že jsou postupy z hlediska demokracie nejasné na konci volebního období - období, kdy jsou již jednotlivé záležitosti vyřešeny - po třech letech účasti na tomto procesu zde v Parlamentu. Přijímám kritiku, ale domnívám se, že bychom tuto záležitost měli řešit neprodleně po volbách a po celé volební období.
<P>
Rovněž je důležité, aby se na tento návrh pohlíželo v kontextu návrhu pana Saconiho, který byl úspěšně schválen. Jeho návrh se týkal snížení emisí CO2 z motorových vozidel na 130 gramů a 10 gramů předpokládaných v rámci doplňkových opatření. Jedna ze součástí těchto opatření je nyní upravena. Nemohu se dočkat, až uvidím, jak přijmeme zbytek těchto gramů, o nichž ještě musí být rozhodnuto, a jaké návrhy předloží Komise Parlamentu k rozhodnutí.
<P>
Mohu doplnit, že pokud by se týkalo otázky přechodného období, měli bychom najít z ekonomického hlediska střední cestu. Dosud jsme přesvědčivě nestanovili 30měsíční přechodné období, ale Komise namísto toho provádí další posouzení dopadů pro jednotlivé typy pneumatik, na jehož základě budeme mít možnost rozhodnout o lhůtě pro každý jednotlivý typ. Jsem přesvědčen, že z ekonomického hlediska je nejlepší odstraňovat pneumatiky vyrobené v souladu s právními předpisy v Evropské unii co nejrychleji z oběhu, ale pouze tehdy, nabídne-li proto trh skutečný potenciál. Rád bych proto uzavřel ještě jedním srdečným poděkováním těm, kteří se toho účastnili.
<SPEAKER ID="031" NAME="Předsedající">
Rozprava je ukončena.
<P>
Hlasování se uskuteční dnes ve 12:00.
<P>
Písemná prohlášení (článek 142)
<SPEAKER ID="032" NAME="Ioan Lucian Hămbăşan  " LANGUAGE="RO">
Především bych rád poblahopřál panu Schwabovi za vyváženou zprávu, kterou sestavil. Tato zpráva odpovídá potřebám průmyslu vytvořením zjednodušených, transparentních právních předpisů, které nahradí ne méně než 50 základních směrnic, čímž se sníží administrativní zátěž. Tím pomáháme konkurenceschopnému automobilovému průmyslu.
<P>
Pro nás všechny je důležité zvýšení bezpečnosti evropského silničního provozu a snížení počtu úmrtí a těžkých zranění zavedením standardních zařízení. Systém ABS musí být přístupný každému, a už by neměl být volitelným nadstandardem. Nesmíme samozřejmě zapomínat na dopad, který bude mít nový systém pro sledování tlaku v pneumatikách na životní prostředí a jeho příspěvek ke snížení emisí oxidu uhličitého. To bude také doprovázeno snížením znečištění hlukem a zvukem obecně. Nové technologie nám umožní bezpečnější a ekologičtější automobily.

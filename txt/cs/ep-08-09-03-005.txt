<CHAPTER ID="005">
Prohlášení předsednictví
<SPEAKER ID="062" NAME="Předsedající">
Jménem Evropského parlamentu bych chtěl vyslat odkaz solidarity obětem hurikánu Gustav v karibské oblasti.
<P>
Téměř 100 lidí přišlo o život v Dominikánské republice, na Jamajce, na Kajmanských ostrovech a na Kubě. Další tisíce lidí zůstaly bez domova. Obyvatelé těchto rozvojových zemí, s kterými udržujeme úzké vztahy prostřednictvím Dohody z Cotonou - skupina zemí AKT - se znova stali oběťmi pustošení nové přírodní katastrofy v těchto regionech.
<P>
Evropská unie pozorně monitoruje situaci v postižených zemích a posílá jim humanitární pomoc. Evropský parlament bude samozřejmě pozorně monitorovat dodávky humanitární pomoci pro země tohoto regionu, především prostřednictvím práce svého Výboru pro rozvoj a prostřednictvím Společného parlamentního shromáždění AKT - EU.

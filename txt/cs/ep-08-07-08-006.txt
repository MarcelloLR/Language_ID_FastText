<CHAPTER ID="006">
Změna směrnice 2003/87/ES tak, aby se činnosti v oblasti letectví začlenily do systému pro obchodování s povolenkami na emise skleníkových plynů ve Společenství (rozprava)
<SPEAKER ID="094" NAME="Předsedající">
Dalším bodem je doporučení do druhého čtení jménem Výboru pro životní prostředí, veřejné zdraví a bezpečnost potravin o společném postoji přijatém Radou pro účely přijetí směrnice Evropského parlamentu a Rady, kterou se mění směrnice 2003/87/ES tak, aby se činnosti v oblasti letectví začlenily do systému pro obchodování s povolenkami na emise skleníkových plynů ve Společenství (05058/3/2008 - C6-0177/2008 - (Zpravodaj: Peter Liese
<SPEAKER ID="095" NAME="Nathalie Kosciusko-Morizet">
úřadující předsedkyně Rady. - (FR) Vážená paní předsedající, především bych chtěla vyjádřit svou vděčnost slovinskému předsednictvu, zpravodaji Parlamentu a Komisi, kteří spojili svoje síly, aby dosáhli dohody o začlenění letecké dopravy do evropského systému obchodování s povolenkami na emise, a uvědomuji si, že to bylo náročné.
<P>
Tato dohoda je velmi důležitým politickým signálem a nástrojem k dosažení ambiciózních cílů, které jsme si stanovili pro boj se změnami klimatu. Je to též ambiciózní závazek, který je součástí širokého politického kontextu, a to současných jednání o energetickém/klimatickém balíčku v Evropě a současných rokovaní o boji proti změnám klimatu, které se odehrávají na celém světě.
<P>
Mezinárodní ekonomický a politický kontext je náročný a způsobuje, že jednání o tomto textu jsou obzvlášť choulostivá. V úvahu je třeba vzít několik faktorů: zaprvé a především, rostoucí ceny ropy, jakož i potřeba zachovat celkovou konkurenceschopnost evropských leteckých společností, požadavek a závazek Unie bojovat proti změnám klimatu a uzavření mezinárodní dohody v Kodani v roce 2009. Bylo důležité vzít v úvahu zájmy všech stran, včetně zájmů regionů, které jsou z důvodu jejich zeměpisné polohy velmi závislé na letecké dopravě pro jejich rozvoj či spojení mezi územími na kontinentu.
<P>
Počítáme také s dopravními společnostmi v nových členských státech, kde je míra mobility v současnosti nízká, ale rychle roste. A konečně se bere v úvahu také specifická situace malých a středních podniků, což má za následek, že z kompromisu je dnes vyvážený, avšak ambiciózní balíček opatření. Tento kompromis uznává, že letecký průmysl musí přispívat k snahám o snížení emisí CO2, a současně umožní tomuto odvětví, které je samozřejmě velmi důležité, připravit se na nové požadavky životního prostředí a přijmout je.
<P>
Podíl povolenek, které se smí dražit, je nízký, velmi nízký a limit použitý na výpočet povolenek přidělených různým provozovatelům je realistický. Tato dohoda má globální rozsah: týká se evropských společností, ale i společností ze třetích zemí. Na jedné straně musí vzít v úvahu rovnocenná opatření, která by tyto třetí země mohly zavést, a na druhé straně musí být považována hlavně za předchůdce budoucí globální dohody o účasti mezinárodní letecké dopravy na trhu s emisemi CO2. O to se snažíme.
<P>
Členské státy a Komise si proto přejí pokračovat v diskusích s různými mezinárodními orgány, aby vytvořily podmínky pro takovou globální dohodu nebo bilaterální dohody s cílem vytvořit v budoucnosti propojení mezi evropským systémem a jinými vnitrostátními nebo regionálními systémy.
<P>
Konečně, zaslali jsme zvláštní zprávu rozvojovým zemím, ve kterých by mnohé dopravní společnosti mohly být vyjmuty ze systému z důvodu klauzule de minimis začleněné do textu dohody.
<P>
Na závěr v tom samém duchu text naznačuje, že zisky z dražby by se měly použít na řešení účinků klimatických změn v rámci Evropy a mimo Evropu prostřednictvím celé řady opatření, která jsou uvedená v textu.Zvláštní důraz se kladl na opatření, která se zaměřují na pomoc při přizpůsobování klimatickým změnám v rozvojových zemích, na letecký výzkum a formy dopravy s nízkými emisemi.
<SPEAKER ID="096" NAME="Stavros Dimas">
člen Komise. - (EL) Vážená paní předsedající, především bych chtěl poděkovat a poblahopřát panu zpravodaji, doktoru Liesemu, za jeho vynikající práci na návrhu o začlenění letecké dopravy do evropského systému pro obchodování s povolenkami na emise, jakož i Evropskému parlamentu za jeho kladný a konstruktivní příspěvek.
<P>
Jsem spokojený, že se při druhém čtení podařilo dosáhnout dohody. Poslanci Evropského parlamentu hráli rozhodující úlohu při zabezpečení integrity návrhu Komise a při stanovení vyšších cílů pro životní prostředí v určitých důležitých bodech.
<P>
Dosažením dohody o směrnici ukázaly instituce Komise, že Evropská unie je schopna přijmout zvláštní opatření ke splnění svých ambiciózních cílů týkajících se klimatických změn.
<P>
Tato směrnice je prvním z řady opatření, která se snaží dosáhnout cíl EU týkající se skleníkových plynů v roce 2020. Její přijetí je pozitivní zprávou pro nastávající jednání o balíčku klimatických a energetických opatření.
<P>
Všechna odvětví ekonomiky mají povinnost přispívat k dosažení cílů EU spojených se změnami klimatu. Začlenění odvětví letecké dopravy do systému obchodování s povolenkami je nevyhnutelnou součástí celkového přístupu Evropské unie k řešení vlivu letecké dopravy na změny klimatu.
<P>
Množství emisí letecké dopravy se rychle zvyšuje; od roku 1990 se dokonce zdvojnásobilo a očekává se nové zdvojnásobení do roku 2020. Z tohoto důvodu je nezbytné učinit rozhodný čin, který lze uskutečnit jen na úrovni Evropské unie, nikoli na úrovni členských států.
<P>
Dosažení dohody při druhém čtení potvrzuje také sílu evropského systému obchodování s povolenkami na emise, který je největší na světě. Prostřednictvím mezinárodních jednání, která měla za cíl vytvořit mezinárodní dohodu o klimatu po roce 2012, může systém obchodování s povolenkami na emise tvořit základ, na kterém se bude budovat globální trh s CO2.
<P>
Účast v systému obchodování s povolenkami na emise EU umožní leteckým společnostem získat zkušenosti, které se budou požadovat pro budoucí omezení emisí oxidu uhličitého na globální úrovni.
<P>
Kromě přijetí a uplatňování směrnice bude Komise pokračovat ve svém úsilí na základě Rámcové úmluvy o změně klimatu a s Mezinárodní organizací pro civilní letectví, aby dosáhla efektivní globální dohody, která má řešit emise letecké dopravy.
<P>
Dále budeme naléhat na začlenění letecké dopravy do mezinárodního kontrolního režimu změn klimatu po roce 2012, kdy přestanou platit Kjótské cíle.
<P>
Globální dohody však nelze dosáhnout, pokud nikdo není ochoten stát v čele celosvětového úsilí. Při začlenění letecké dopravy do systému obchodování s povolenkami na emise převezmeme tuto vedoucí úlohu, ale současně zdůrazňuji, že jsme otevřeni diskusím s našimi partnery, což jak doufáme povede k celosvětovému systému.
<P>
V určitých rozhodujících bodech byl Evropský parlament úspěšný při jednáních a z tohoto důvodu konečný legislativní akt přesahuje prvotní návrh Komise, zejména vzhledem k maximálnímu limitu a podílu dražených povolenek.
<P>
Především jsem rád, že Evropský parlament trval při jednáních na potřebě vypracovat ambiciózní směrnici, která by řešila vliv letecké dopravy na změny klimatu. Dohoda o této směrnici je důležitým krokem směrem k boji proti klimatickým změnám. Z tohoto důvodu je Evropská komise schopna přijmout kompromisní balíček, aby byla dohoda přijata už ve druhém čtení.
<SPEAKER ID="097" NAME="Peter Liese">
zpravodaj. - (DE) Vážená paní předsedající, pane komisaři, paní předsedkyně Rady, emise skleníkových plynů se zdvojnásobily od roku 1990 a dokonce zřejmě víc než zdvojnásobily, neboť nejnovější čísla ještě nejsou k dispozici. To vůbec neodpovídá cílům Evropské unie snížit množství skleníkových plynů o 20 % do roku 2020 a o 30 %, pokud se přidají i jiní. Rozhodnutí začlenit leteckou dopravu do obchodování s povolenkami na emise bylo z tohoto důvodu už dávno potřebné a je dobře, že jsme teď dosáhli kompromisu při druhém čtení.
<P>
Tato dohoda je důležitým signálem pro všeobecný klimatický a energetický balíček, který doufejme dokončíme tento rok. Rád bych poděkoval všem, kteří přispěli k tomuto úspěšnému výsledku, a to stínovým zpravodajům, zástupcům ostatních výborů, jako např. panu Jarzembowskému z Výboru pro dopravu a cestovní ruch, spolupracovníkům, zástupcům Komise a Rady a zejména slovinskému předsednictví, kterému se podle mě podařil mistrovský kousek vzhledem k náročným diskusím, které se uskutečnily na úrovni Rady.
<P>
Museli jsme se přít a dohadovat kvůli mnohým důležitým otázkám, ale na závěr dne jsme přistoupili na přijatelný kompromis, který obsahuje mnoho prvků, které lze všeobecně považovat za pozitivní. Obchodování s povolenkami na emise pro odvětví letecké dopravy bude teď moci hladce fungovat už od začátku, což nebyl případ výroby elektrické energie a energeticky náročných druhů průmyslu. Nebudou zde žádné alokační plány, a tedy žádné související problémy, jako např. přerozdělování, deformace, konkurence apod. Poskytneme standardizovaný evropský distribuční systém založený na orientačním testování a dražení, což znamená, že podniky, které už investovaly do čisté technologie, budou odměněné a ne, jako v minulosti, v některých případech penalizovány.
<P>
Je důležité, že jsme přesvědčili Radu ministrů, aby souhlasila s formulací, která zahrnuje vyčlenění příjmů a přesahuje všechno, co už Rada připravila k přijetí. Týká se to ochrany klimatu: nechceme zavést nové daně, ale spíše zabezpečit, aby se vyčlenily příjmy. Osobně mi leží na srdci, abychom se zaměřili na podporu těch, kteří využívají ekologicky přijatelné dopravní prostředky, jako např. vlaky a autobusy, poněvadž také musí snášet vysoké ceny za ropu a v porovnání s leteckými společnostmi si musí někdy poradit s rozličným druhem daní, což v naší zemi znamená také placení ekologické daně. Teď máme příležitost vážně popřemýšlet o provedení změn.
<P>
Revolučním aspektem je, že jsou začleněny lety i letecké společnosti třetích zemí. To je potřebné z důvodů životního prostředí, poněvadž dvě třetiny emisí kryté naším systémem nepocházejí z vnitřní evropské letecké dopravy, ale z mezinárodních letů. Chceme třetí země začlenit také z konkurenčních důvodů. Jsme přesvědčeni, že naše nařízení jsou porovnatelná s mezinárodním právem, např. s Chicagskou úmluvou, a existuje tu značný právní prostor, který to potvrzuje.
<P>
Musíme žít se skutečností, že současná administrativa ve Spojených státech se na to dívá jinak. Nejsem ten, kdo kritizuje prezidenta Bushe ve všem, co dělá - mám sklon být více kritický - ale v tomto případě pokládám skutečně za neúnosné, aby vláda Spojených států říkala, že bychom měli jednat na mezinárodní úrovni, což znamená na úrovni ICAO (Mezinárodní organizace pro civilní letectví). ICAO má na starosti snížení emisí letecké dopravy od roku 1997, jinými slovy od Kjóta, a dosud nedosáhla ničeho, absolutně ničeho, a jedním z hlavních důvodů je odpor, který klade současná americká administrativa.
<P>
Z tohoto důvodu bych chtěl ještě jednou zdůraznit: Chceme mezinárodní dohodu, ale realisticky je třeba říci, že jí dosáhneme jen tehdy, pokud do Bílého domu přijde někdo, kdo vezme ochranu klimatu vážně, ať už to bude John McCain nebo Barack Obama. Potom budeme moci nějakým způsobem pokročit. Celkem si myslím, že všichni musíme učinit ústupky, ale toto je dobrý kompromis a byl bych rád, kdyby pro něj Parlament tentokrát hlasoval velkou většinou.
<SPEAKER ID="098" NAME="Georg Jarzembowski">
jménem skupiny PPE-DE. - (DE) Vážená paní předsedající, paní úřadující předsedkyně Rady, pane komisaři, jménem skupiny Evropské lidové strany a Evropských demokratů bych rád co nejupřímněji poděkoval panu zpravodajovi Liesemu za to, čeho dosáhl. Existují dvě hlediska: za prvé, existuje tu dobře vyvážený a úspěšný výsledek jednání mezi Parlamentem a Radou, a za druhé, máme také vyvážený výsledek pokud jde o zájmy životního prostředí a zájmy dopravního průmyslu a obchodního odvětví, a vidíme, že je to velmi složitý soubor otázek.
<P>
Především jsem rád, že jsme se dohodli na roku 2012 jako na datu zavedení systému. To nám dává příležitost pokročit v jednáních se třetími zeměmi. V tomto bodu bych rád apeloval na vás, pane komisaři: Nemůžeme jednoduše zaujmout postoj, že máme pravdu a každý by nás měl následovat, poněvadž potom ostatní země přijmou odvetná opatření proti našim leteckým společnostem. Takto nelze. Neměli bychom obětovat letecké společnosti ani evropská letiště jednostranné politice životního prostředí z důvodu translokačního efektu.
<P>
Apeluji také na vás, abyste brali vážně úlohu, kterou stanovila Rada a Parlament, a v nejbližších letech urychleně vedli jednání. Připouštím, že s Amerikou můžete řešit věci do roku 2010, ale s ostatními zeměmi - jako např. Rusko a Čína - musíme řešit věci ihned, aby naše neintegrované řešení neohrozilo naše letecké společnosti a naše letiště s tisíci a milióny zaměstnanců.
<P>
Jsem rád i tomu, že se udržuje rovnováha, poněvadž ve skutečnosti se vracíme do let 2004 a 2006 jako referenčních dat pro udělení certifikátů, ale velmi rozumně jsme stanovili limit na 97 % a 95 %, zpočátku se bezplatně přidělí 85 % certifikátů a 15 % se dá do dražby. Doufáme, že tímto dosáhneme zamýšlený efekt snížení zatížení životního prostředí způsobeného leteckým průmyslem. Současně jsme schopni udržet náklady letecké společnosti a poplatky cestujících v rámci rozumných hranic.
<P>
Vzhledem k dramatickému nárůstu ceny leteckého benzínu musíme zajistit rovnováhu zájmů našich obyvatel mezi životním prostředím na jedné straně a jejich potřebami dopravy a mobility na straně druhé.Z tohoto důvodu bych ještě jednou chtěl poblahopřát zpravodaji k jeho úspěchu.
<SPEAKER ID="099" NAME="Matthias Groote">
jménem skupiny PSE. - (DE) Vážená paní předsedající, paní předsedkyně Rady, pane komisaři, vážené dámy a pánové, v první řadě bych chtěl poděkovat panu zpravodaji Liesemu za jeho užitečnou a dobrou spolupráci. Dává mi to velké naděje pro budoucí energetický balíček, který vytváříme zde, v tomto Parlamentě, a potom společně s Radou, a to vše ještě v tomto legislativním období.
<P>
Současný kompromis ukazuje, že Evropa teď bere klimatické změny vážně. Tento kompromis, který přesahuje národní hranice, je též znakem, že v mezinárodním měřítku činíme pokrok nejen pro ochranu klimatu, ale i pro energetickou účinnost. Jsem rád zejména tomu, že všechny letadla nad 5,7 tuny jsou začleněna do opatření, a že určitá letadla jako např. podniková letadla nejsou vyloučena. Veřejnost by nepochopila, pokud bychom poskytli výjimky privilegovaným skupinám.
<P>
V posledních týdnech a měsících jsme poslouchali v tomto Parlamentě mnoho projevů o klimatických změnách. Každý odborník říkal, že musíme zastavit růst emisí a musíme to učinit v nacházejícím desetiletí. S tímto kompromisem jsme byli úspěšní při zastavení růstu v odvětví letecké dopravy. V roce 2012 zavedeme při udělování osvědčení horní limit 97 %, který se od roku 2013 sníží na 95 %. To zastaví růst v tomto specifickém odvětví, kde rapidně narůstají úrovně emisí, od roku 1990 do roku 2003 o 73 %. Tím možná dosáhneme obratu v růstu.
<P>
Někteří z mých kolegů už o tom hovořili: 85 % osvědčení se přidělí bezplatně, zatímco 15 % se bude dražit. Dal bych zde přednost ambicióznějšímu přístupu. Je to však kompromis, se kterým se dá žít, a kompromis je lepší než další, třetí čtení.
<P>
Příjmy by se měly použít na boj proti změnám klimatu a na financování adaptačních opatření. To je jasně uvedeno ve směrnici. Ještě jednou bych chtěl vyzvat členské státy, aby použily peníze na tento účel, a nikoli na zalátání děr v rozpočtu atd. Tyto příjmy musí být přiměřeně přidělené, v opačném případě budou považovány za dodatečnou daň.
<P>
Vítám především skutečnost, že směrnice se zhodnotí v roce 2014, což nám umožní zjistit, zda ji musíme někde přepracovat nebo můžeme přijmout ambicióznější přístup.
<P>
Při legislativním procesu týkajícím se emisí NOx jsem podporoval zavedení systému násobení. Obracím se na pana komisaře s otázkou: Kdy Komise v této souvislosti předloží legislativní návrh?
<SPEAKER ID="100" NAME="Holger Krahmer" LANGUAGE="DE">
Vážená paní předsedající, jsem překvapený, potěšený a současně znepokojený. Překvapený jsem rychlostí, z jakou parlamentní zpravodaj v zákulisí na setkání s předsednictvím Rady dokázal smést se stolu prakticky všechno, co Parlament považoval poslední dva roky za důležité k těmto podkladům. To by se nemělo stát pravidlem pro naši rozpravu o energetickém balíku, který je před námi, protože to představuje zákulisní politiku a nikoli transparentní demokracii.
<P>
Jsem však rád, že stojíme nohama na zemi. Při začlenění leteckých společností je obzvlášť důležité udržet náklady systému na spodní úrovni, poněvadž jakákoli letecká společnost, která nemá efektivní režim řízení paliva, za to platí svým zánikem.
<P>
Závěrem, znepokojuje mě zbožné přání, které, zdá se, ovlivňuje mnohé z vás ve vztahu k mezinárodní situaci. Vážený pane Liese, obchodování s emisemi v USA prezident neodmítl, ale bylo odmítnuto v senátu, v němž ze strany, která má většinu, možná podruhé vzejde prezident. Skutečně musíme být realisty při posuzování situace, poněvadž i kdybychom uspěli a přesvědčili Američany, aby se připojili do systému obchodování s emisemi, stále budeme muset čelit seznamu jiných zemí ve světě a osobně si nejsem jist, jak s nimi zahájíme rozhovory. Mám například na mysli dubajského emíra.
<P>
Z komerčního hlediska je tento region pro nás daleko větší výzvou a konkurence z tohoto zdroje je důležitější než ta ze strany několika - promiňte ten výraz - zkrachovalých amerických leteckých společností. Úplně jsme to ignorovali. Je velmi důležité zachovat smysl pro míru, smysl pro perspektivu, pokud hovoříme o tom, že bychom měli pokročit dál, ale nikoli příliš daleko, neboť by nám ostatní nestačili. Vyvoláváme zde obchodní válku. To je něco, pane Liese, čeho si osobně musíte být vědom při vašich projevech v americkém kongresu, i když to tu nikdy otevřeně neříkáte.
<P>
Z tohoto důvodu tu máme kompromis, který je celkem realistický, ale je třeba doufat, co se týče postupu není...
<P>
(Předsedající řečníka přerušila)
<SPEAKER ID="101" NAME="Roberts Zīle">
jménem skupiny UEN. - (LV) Vážená paní předsedající, paní předsedkyně Rady, pane komisaři, nejprve bych chtěl poděkovat panu zpravodaji Liesemu za jeho dobrou spolupráci s Radou s cílem dosáhnout tohoto jemného kompromisu. Připomenu pouze dva body. Jedním je samozřejmě úspěch - skutečnost, že od roku 2012 začne obchodování s povolenkami v celém odvětví a také ve třech státních společnostech, které provozují lety v rámci Evropské unie. Za druhé bych rád zdůrazni 3 % kvótu, která nabízí další příležitost novým a rychle rostoucím společnostem EU s průměrným růstem víc než 18 % za čtyři roky. Myslím si, že jim to poskytne příležitost konkurovat na trzích a současně to také vytvoří povolenkový strop jeden milión pro tyto společnosti. Z tohoto důvodu je to vynikající úspěch a vynikající kompromis. Děkuji.
<SPEAKER ID="102" NAME="Caroline Lucas">
jménem skupiny Verts/ALE. -Vážená paní předsedající, nejprve bych ráda poděkovala panu Liesemu za jeho vynikající práci v této oblasti. Je mi jen líto, že i přes jeho úsilí dohoda, kterou máme dnes před sebou, je dohodou, kterou moje skupina podpoří jen velmi neochotně. Je to přímý výsledek hlubokého zklamání nad nedostatkem úsilí, který projevila Rada.
<P>
Několik let hovoří vlády s takovým nadšení o ETS (systém obchodování s emisemi), jako o důležitém řešení, kterým letecká doprava reálně přispěje k snížení emisí. Obchodování má vskutku potenciál hrát užitečnou roli, vše však závisí na návrhu systému. Vzhledem k nekompromisnosti Rady máme dnes dohodu, která se vzdaluje tomu, co je skutečně třeba a představuje obrovskou mezeru mezi rétorikou našich vlád o klimatických změnách a intenzitě politické vůle, kterou jsou opravdu ochotny zaujmout.
<P>
Této dohodě chybějí rozhodující aspekty, například jak limitovat stupeň, po který může letecká doprava vykonávat obvyklou činnost nákupem emisních povolení z jiných odvětví. Chybí ji úplná dražba emisních povolení i přes skutečnost, že splňuje kritérium Komise o schopnosti úplně převést náklady a chybí jí limit, který má být alespoň takový, jaký je vyžadován u jiných odvětví.
<P>
Parlament se snažil ze všech sil a předložená dohoda představuje alespoň několik zlepšení společného postoje. Je to malý krok správným směrem, ale je to i skutečně zmeškaná příležitost toho, co mohla dohoda obsahovat.Aby se stala smysluplnou a skutečně řešila emise letecké dopravy, musíme se ubezpečit, že snahy rychle narůstají a týkají se integrity životního prostředí.
<SPEAKER ID="103" NAME="Jens Holm">
jménem skupiny GUE/NGL. - (SV) Vážená paní předsedající, toto léto může být prvním létem bez ledu v Arktidě. Některé z největších světových ledovců mizí z vnitrozemí Grónska v Severním Atlantiku. Nikdy předtím neroztávalo tolik ledu jako poslední roky. Viděl jsem to na vlastní oči, když jsem minulý rok navštívil Grónsko. Každý, včetně odborníků z Mezivládního panelu pro změny klimatu OSN, byl ohromený z tohoto jevu.
<P>
Tento děsivý vývoj je samozřejmě přímo spojen s emisemi a globálním oteplováním. Právě my z bohatého světa - USA, Austrálie, Japonska a samozřejmě EU - jsme ti, které je potřeba za to obvinit. Z tohoto důvodu musíme podrobit důkladné kontrole všechny odvětví, která přispívají emisemi oxidu uhličitého a skleníkových plynů.
<P>
Průmysl letecké dopravy zvýšil své emise od roku 1990 přibližně o 100 %. Průmysl letecké dopravy se z toho dosud dostal vždy lacino. Letecké palivo je osvobozené od daně a místní a regionální orgány často dotují letiště v Evropě. V EU se ještě nikdy tak nelétalo.
<P>
Kompromis, na kterém se dnes musíme dohodnout, se bohužel vzdaluje od potřebného činu, který jsme ve skupině GUE/NGL požadovali. Různé cíle pro leteckou dopravu by měly být vyšší, měly by se začlenit i jiné emise než jen emise CO2; práva na emise by se neměla rozdělovat bezplatně. V každém případě je to dohoda, která je malým krokem správným směrem. Letecká doprava bude přinucena snížit své emise a malý podíl emisních práv se musí dát do dražby. Dražba bude také produkovat příjmy, které se použijí na klimatická opatření v Evropě a v rozvojových zemích.
<P>
Nakonec bych rád položil otázku Komisi: můžete přislíbit, že země, které chtějí přijmout podobná opatření na snížení emisí z letectva, jako např. Air Passenger Duty (poplatek cestujících leteckou dopravou) ve Spojeném království, to mohou dělat i nadále?
<SPEAKER ID="104" NAME="Johannes Blokland" LANGUAGE="NL">
Před námi je druhé čtení dohody o začlenění odvětví letecké dopravy do systému pro obchodování s povolenkami. Chtěl bych srdečně poděkovat panu zpravodaji Petrovi Liesemu za způsob, jakým vedl jednání s Radou a za jeho snahu o dosažení tohoto výsledku.
<P>
To, co je teď před námi, opravdu není tak ambiciózní, jak navrhoval Parlament. Například emisní limit je vyšší než navrhoval Parlament, zatímco dražební procenta jsou nižší. Přesto tato dohoda ukazuje víc ambicí než originální návrh Komise a věřím, že je to dobrá věc.
<P>
Odvětví letecké dopravy se též musí stát čistším odvětvím a musí snížit emise skleníkových plynů. Tato dohoda je důležitým krokem správným směrem v našem boji proti znečišťování životního prostředí a změnám klimatu, určitě ve světle energetického balíčku, kterým se teď Parlament aktivně zabývá.
<SPEAKER ID="105" NAME="Françoise Grossetête" AFFILIATION="PPE-DE">
(FR) Vážená paní předsedající, paní předsedkyně Rady, pane komisaři, vážené dámy a pánové, dnes diskutujeme o dohodnutém kompromisu, který umožňuje začlenit činnosti letecké dopravy do systému obchodování s emisemi. To je pozitivní krok, poněvadž všichni podporujeme evropský závazek týkající se klimatických změn a všichni souhlasíme, že musíme snížit emise CO2, nikoli však za každou cenu. Z tohoto důvodu potřebujeme mezinárodní dohodu a nepochybně v tom musí sehrát svou úlohu ICAO. Evropská unie musí hrát rozhodující roli v rozhovorech vedených v rámci ICAO, aby zabezpečila realistický přístup.
<P>
Stále chceme mít konkurenceschopnější Evropu; nechceme si pod sebou řezat větev a začlenit letecké společnosti z třetích zemí. Musíme být opatrní, abychom nezničili naše nízkonákladové letecké společnosti, nebo dokonce naše velké letecké společnosti, které by se mohly rozhodnout zastavit služby určitým trhům, které jsou příliš nákladné. Nakonec to bude spotřebitel na konci řetězce, který bude trpět a považovat leteckou dopravu za luxus. Z tohoto důvodu máme kompromis, který je základem pro rozhovory v Poznani koncem roku 2009 a samozřejmě pro náš kodaňský závazek v roce 2009.
<P>
Je tu však jeden velmi důležitý bod: Zisky vytvořené při dražbách. Evropský parlament bude velmi opatrný při využití zisků, které se musí použít pro čistou dopravu, musí se použít pro výzkum a vývoj v odvětví letecké dopravy, ale které se především nesmí použít na jiné účely; jinak bude efekt obzvlášť zničující a mohl by zabránit uzavření mezinárodní dohody. Bude proto důležité urychlit boj proti emisím CO2 zabezpečením současné implementace jiných prvků politiky: Technologický prvek a prvek "jednotného nebe".
<SPEAKER ID="106" NAME="Linda McAvan" AFFILIATION="PSE">
Vážená paní předsedající, děkuji panu Petrovi Liesemu, Matthiasovi Grootemu a ostatním stínovým zpravodajům za předložení toho, co považuji za dobrou dohodu. Mohla by být lepší, ale stanovuje několik velmi důležitých zásad dražby a využití zdrojů. Vážená paní ministryně, říkala jste, že chceme ukázat světu, že dokážeme řešit klimatické změny, že jen nevyprávíme na evropských summitech, ale že kráčíme ruku v ruce s legislativou Evropské unie. Myslím, že tato dohoda je teď dobrým znamením, že můžeme mít, pokud budeme chtít dohodu o balíčku klimatických změn ještě před koncem roku.
<P>
Vyslechněte si však, jakož i pan komisař, lidi v tomto Parlamentu, kteří říkají, že nejsou spokojeni s dohodou, kterou připravil pan Liese. Chtěla bych se jich zeptat na alternativu. Co navrhují místo ní, když si nemyslí, že by Evropa měla ukazovat cestu letecké dopravě? Jakou cestou máme jít? Co budeme dělat se systémem obchodování s emisemi? Budeme čekat, zda se něco v Bílém domě změní? Vážená paní ministryně a pane komisaři, doufám, že oba uhájíte své místo a že budeme spolupracovat s paní Doylovou na systému obchodování s emisemi. Je to dohoda o letecké dopravě. Chceme také pracovat na lodní dopravě. Žádáme-li občany, aby se zúčastnili řešení změn klimatu, musíme učinit kus práce zde v Evropské unii na právních předpisech. Žádám tedy ty na druhé straně Parlamentu, kteří tu teď nejsou, ale kteří vyjadřovali pochybnosti, aby přednesli alternativy, pokud chtějí něco lepšího.
<SPEAKER ID="107" NAME="Urszula Krupa" AFFILIATION="IND/DEM">
(PL) Vážená paní předsedající, množství výzkumných studií ukázalo, že současné letectvo má malý vliv na klimat díky nízkým hodnotám antropologického oxidu uhličitého a oxidů dusíku ve svých emisích a jen 0,1 % vliv na tvorbu mraků nebo cirů z kondenzačních stop. Zvyšující se ceny ropy výrazně snížily rozsah, do něhož jsou letečtí dopravci schopni zvýšit ceny dopravy, která spolu s dodatečným požadavkem pokrytí nákladů nákupu v systému obchodování s emisemi zabrzdí růst v tomto odvětví, jakož i zdrží nebo dokonce znemožní zavedení ekologických řešení.Z tohoto důvodu by bylo rozumné zabránit náhlým a riskantním opatřením v odvětví letecké dopravy, zejména v nových členských státech, které teprve začínají dobíhat náskok.Letecká doprava se nedá omezit bez poskytnutí praktické alternativy nebo poskytnutí potřebného času pro systematickou adaptaci.
<SPEAKER ID="108" NAME="Aldis Kušķis" AFFILIATION="PPE-DE">
(LV) Vážená paní předsedající, děkuji. Začlenění letecké dopravy do systému obchodování s emisemi skleníkových plynů EU je logický krok.Bude to bezplatné přidělování 85% povolení, ale nakonec to bude znečišťovatel, který bude platit. To nám dává příležitost kontrolovat klimatické změny.Budeme mít také větší příležitost zachovat kvalitu života v Evropě.Jsem vděčen panu zpravodaji Liesemu, se kterým jsme našli výborné řešení pro specifickou rezervu poskytnutou rychle rostoucím leteckým společnostem.Přístup Lotyšska do Evropské unie z něj vytvořil jeden z nejrychleji se rozvíjejících států a taktéž jsem hrdý na naši národní leteckou společnost airBaltic, jejíž růst v posledních letech dosahoval 50 %.Evropský parlament vytvořil kvalitní politiku životního prostředí ve spojení se zodpovědnou dopravní politikou.Samozřejmě to bude mít vliv na evropskou politiku cestovního ruchu.Jsem přesvědčený, že zodpovědný cestovní ruch povede k lepší kvalitě života.Zodpovědný, kvalitní cestovní ruch formuje základ evropského cestovního ruchu a je hnací silou ekonomiky a způsobuje velmi málo škod na životním prostředí, infrastruktuře a kultuře.Přijetí směrnice o začlenění leteckých činností do ETS určitě nepoškodí postavení leteckého průmyslu a postavení "posvátné krávy" národních leteckých společností.Na její přijetí byl zřejmě už nejvyšší čas.Ještě jednou bych chtěl poděkovat panu Liesemu a vyzývám vás k podpoře této zprávy, první skupiny pozměňovacích návrhů a zvláštní rezervy 3 % pro nově vzniklé a rychle rostoucí společnosti.Jménem rychle rostoucích společností děkuji.
<SPEAKER ID="109" NAME="Paulo Casaca" AFFILIATION="PSE">
(PT) Vážená paní předsedající, rokujeme o záležitosti, která je velmi důležitá pro vzdálené regióny. V těchto regiónech, vzdálených ostrovech, je cena za letenku cenou za vzdálenost ke svobodě a to musíme pochopit.
<P>
Chci poděkovat našemu zpravodaji Petrovi Liesemu za jeho hluboké pochopení postavení vzdálených regiónů. Je mi však líto, že je Komise necitlivá k situaci našich regiónů a musím říci, že i přes dosažený kompromis, který je pozitivní a znamená několik kroků správným směrem, cítíme, že tato záležitost není vyřešená. Chci proto apelovat, hlavně na Avril Doylovou, která je zodpovědná za zprávu, kterou budeme zakrátko posuzovat, abychom brali v úvahu postavení vzdálených regiónů a uvědomili si, že žít v regiónu naprosto odříznutém od světa je úplně odlišné od toho žít zde ve středu Evropy. Když to nepochopíme, nepodaří se nám dosáhnout dobré legislativy, a tak vyzývám paní Doylovou, aby se inspirovala duchem zprávy Petra Lieseho, abychom mohli těmto regiónům poslat pozitivní zprávu.
<SPEAKER ID="110" NAME="Eija-Riitta Korhola" AFFILIATION="PPE-DE">
(FI) Vážená paní předsedající, je pravidlem etikety poděkovat zpravodaji za jeho práci. Taktéž mu děkuji, ne za dobré způsoby, ale za jeho zásluhy. Pan Liese je kolega, který pochopil svoje povinnosti zpravodaje. Nejde o to přinutit skupinu poslouchat svoje vlastní myšlenky, ale přinutit lidi chtít poslouchat, přemýšlet o myšlenkách skupiny a zhodnotit je. Pan Liese to učinil velmi dobře, takže děkuji.
<P>
Spolupracovali jsme v oblasti letecké dopravy několik let. Relativně nás může těšit konečný výsledek, pokud vezmeme v úvahu skutečnost, že obchodování s emisemi nemůže být nikdy vhodný způsob práce. Jednostranné rozhodnutí může způsobit obchodní spory a taktéž, v nejhorším případě, spory ve vzdušném prostoru. Unikání uhlíku je nebezpečné, poněvadž má přímý vliv na životní prostředí, ale zejména na evropskou ekonomiku a zaměstnanost.
<P>
Hrozba je skutečná, poněvadž letecké společnosti jsou v současnosti trestané vyššími cenami za ropu. Bylo tu mnoho bankrotů a pozastavených činností. Chceme, aby se toto rozhodnutí realizovalo rychle a nechceme čekat na výsledky z Kodaně, chceme dosáhnout mezinárodní dohody v tomto odvětví. Místo toho jednotné evropské nebe, ve kterém by okamžitě vznikly úspory oxidu uhličitého - 12 % za rok - čeká na ratifikaci víc než deset let. To poukazuje na skutečnost, že obchodování s emisemi není vždy jen o ochraně životního prostředí, ale víc o politice.
<P>
Doufám, že nás budou brzy akceptovat při obchodování se světovými emisemi z letecké dopravy a že to nezpůsobí unikání oxidu uhličitého, ale skutečně odmění redukci emisí a racionalizaci všech druhů činností spolu s cíli životního prostředí na mysli. V současnosti trestá obchodování s emisemi hlavně evropské společnosti, které létají s úplně novými stroji. V tomto případě bylo moudré vzdát se použití násobitele v této fázi, poněvadž by vedl k podvázání a snížil by se přínos životnímu prostředí.
<P>
Jsem především ráda, že můj názor na použití příjmů z emisního obchodování ve výzkumu snížení emisí z letecké dopravy byl přijat v závěrečném kompromisu.Bylo by vážnou chybou vynechat z toho leteckou dopravu a investovat finanční prostředky do konkurenčních způsobů dopravy, jak bylo zpočátku navrhováno. Pokud skutečně...
<P>
(Předsedající řečnici přerušila.)
<SPEAKER ID="111" NAME="Avril Doyle" AFFILIATION="PPE-DE">
Vážená paní předsedající, v první řadě bych chtěla poděkovat mému kolegovi Petrovi Liesemu za jeho úžasnou práci na tomto dokumentu. Úspěšně dosáhl kompromisu s členskými státy v Radě a přesto, že není tak ambiciózní, jak by někteří mohli doufat (zřejmě je to známka dobrého kompromisu), poskytuje rámec pro začlenění nejrychleji rostoucího dopravního odvětví do systému obchodování s emisemi EU (ETS) od roku 2012. Jako zpravodajka pro posouzení návrhu ETS vím, jak náročné je dosáhnout dobrého a vyváženého kompromisu z důvodu komplikovanosti této záležitosti a těžkostí při jednání. Petr ukázal, že toho dosáhnout lze a výzvou pro mne bude opakovat jeho úspěch v mé zprávě.
<P>
Od deregulace odvětví, kterou sponzorovala EU, utratili občané EU okolo 80 miliard eur za rok za letenky a toto číslo dokonce nezahrnuje nízko nákladové dopravce. Nelze pochybovat, že přístup k nižšímu cestovnému, v posledních letech dokonce k nulovému cestovnému, o mnoho víc zpřístupnil cestování.
<P>
Když se však podíváme na problém ve světle globálních klimatických změn a cíle 2°C, bylo by nezodpovědné vyloučit odvětví letecké dopravy a samozřejmě odvětví námořní dopravy z přispívání k urychlenému řešení rychle rostoucího globálního problému.
<P>
Musíme se pohybovat směrem k úspěšné ekonomice s nízkým podílem uhlíku a podporovat inovace a nové technologie a obchodování s emisemi je nákladově nejefektivnější způsob dosažení těchto cílů.
<P>
Jestliže je odvětví letecké dopravy schopno převést náklady na spotřebitele, je rozumné, aby byly povolenky přidělované prostřednictvím dražby, dokonce i při současných cenách paliva, tím se však jakýkoli rozhovor o převádění nákladů stává choulostivým.
<P>
Nový systém se bude týkat letů v rámci EU i mezinárodních letů, včetně leteckých společností třetích zemí a zajistí, aby byla zaručena konkurenceschopnost leteckých společností v EU. Řízení letišť, řízení letového provozu a jednotné evropské nebe má obrovský přínos pro snížení spotřeby paliva a tím pro snížení nákladů na palivo a uhlíkové kredity pro letecké společnosti.
<SPEAKER ID="112" NAME="John Purvis" AFFILIATION="PPE-DE">
Vážená paní předsedající, ETS s limitem a dražbou by měl nahradit všechny daně letecké dopravy, daně cestujících a každou případnou daň, která hrozí pro letecké palivo. ETS je daleko efektivnější pro skutečné dosažení našich emisních cílů než daně. Náklady cestujících, dopravců a leteckých společností se budou týkat přímo emisí, které způsobují a vlády nebudou moci odůvodnit doplňování svých prázdných pokladem předstíranými zelenými daněmi z letecké dopravy a cestujících.
<P>
ETS je spravedlivý způsob dosažení našich emisních cílů a ETS je spravedlivý způsob pro leteckou dopravu a její zákazníky, kteří budou mít v tomto důležitém záměru jen a jen svou odpovídající roli.
<SPEAKER ID="113" NAME="Saïd El Khadraoui" AFFILIATION="PSE">
(NL) Je to dokonalá dohoda? Ne. Je to krok správným směrem? Nepochybně. Rád bych za to poděkoval zprostředkovatelům. Skutečnost je taková, že chceme, aby letecký průmysl přispíval k dosažení našich ambiciózních klimatických cílů. Systém obchodování s emisemi poskytne leteckým společnostem stimuly na zlepšení jejich organizace a používání ekonomičtějších letadel a nových letadel, aby zabránily zbytečným nákladům.
<P>
Projekt nesmí samozřejmě zůstat osamocen. Musí být kombinován s množstvím dalších opatření, jako byly například návrhy z minulého měsíce na efektivnější organizaci evropského vzdušného prostoru a podobně.
<P>
Na závěr bych rád řekl, že od nynějška se musíme snažit zaangažovat třetí země a dát jim prostor představit podobné systémy, abychom se obeznámili se světovým systémem obchodování s emisemi pro leteckou dopravu.Jen tehdy dosáhneme skutečných výsledků.
<SPEAKER ID="114" NAME="Mieczysław Edmund Janowski" AFFILIATION="UEN">
(PL) Vážená paní předsedající, děkuji za tuto zprávu a za jednání, která se uskutečnila, i když musím říci, že jsem trochu nespokojný. Přijatá opatření je třeba pečlivě zvážit a v úvahu vzít ochranu životního prostředí i náklady letecké dopravy. Nebylo by proto správné diskriminovat evropské dopravce a evropské cestující, zejména v nových členských státech. Musíme si uvědomit, že vzdušný prostor pokrývá celou zeměkouli, takže naše činnost musí být koordinována s činností jiných zemí. V opačném případě utrpíme ztráty a ostatní dopravci se nám budou smát.Doufejme, že to povzbudí aktivitu, která bude vést ke konstrukci nových leteckých motorů, nové generace motorů, jako i k hledání jiných zdrojů pohonu letadel.V této záležitosti bychom měli jednat rozvážně.
<SPEAKER ID="115" NAME="Ilda Figueiredo" AFFILIATION="GUE/NGL">
(PT) Vážená paní předsedající, neměli bychom zapomenout, že začlenění letecké činnosti do evropského obchodování s povolenkami na emise způsobí problémy v těch zemích, které mají ekonomické těžkosti, zejména tam, kde jsou vzdálené regiony jako například Portugalsko, které má Azory a Madeiru. Nesmíme zapomenout na důležitost letecké dopravy pro poskytovaní spojení mezi kontinentem a těmito dvěma ostrovy, aby se jejich obyvatelé necítili jako uvěznění. Z tohoto důvodu je důležité přinejmenším zaručit výjimku pro vzdálené regiony.Z tohoto důvodu trváme na tom, aby letecká spojení vzdálených regionů, nejen mezi sebou, ale i s kontinentem, byla vyloučena z uplatnění tohoto systému.
<SPEAKER ID="116" NAME="Marian-Jean Marinescu" AFFILIATION="PPE-DE">
(RO) Kompromisní text, který vypracoval Peter Liese, představuje krok vpřed pro dosažení programu Evropské unie o klimatických změnách.
<P>
V první řadě zdůrazňuji dohodu o zřízení rezervy bezplatných povolenek pro rychle rostoucí letecké společnosti. Toto opatření má upevnit odvětví v nových členských státech přesně tam, kde je nejvíce potřebná expanze a rozvoj.
<P>
Zdůrazňuji taktéž možnost používat část příjmů získaných prostřednictvím dražeb na rozvoj odvětví letecké dopravy. Pro jednotné, čisté a bezpečné nebe musíme vyvinout a zavést kooperativně technická a provozní opatření, která by zefektivnila náklady.
<P>
Rychlé opětovné sjednocení evropského vzdušného prostoru rozhodne o zkrácení tras, samozřejmě o snížení spotřeby paliva a následně snížení emisí, což bude znamenat nižší náklady v ETS a následně nižší ceny.
<SPEAKER ID="117" NAME="Nathalie Kosciusko-Morizet">
předsedkyně Rady. - (FR) Vážená paní předsedající, dámy a pánové, jak jste někteří zdůraznili, žádný kompromis není dokonalý. Tento kompromis však představuje rovnováhu mezi požadavky životního prostředí a ekonomickými omezeními, které se týkají kvality. Pokud schválíte tento kompromis, učiníte důležitý krok pro Evropskou unii. Po prvé ukážete, že je Evropa schopná vývoje své vlastní legislativy, aby mohla bojovat proti změnám klimatu, což je samozřejmě dobrým znamení pro diskuse o klimatickém/energetickém balíčku.
<P>
Posilníte úlohu Evropy jako vůdce v globální politice proti antropogenním emisím uhlíku, což je také dobrým znamením pro mezinárodní jednání v Poznani v prosinci 2008 a v Kodani v prosinci 2009. V neposlední řadě povzbudíte osobnosti a politické síly mezi našimi zahraničními partnery, kteří chtějí dát nový podnět ke snahám o snížení emisí skleníkových plynů. Mám na mysli samozřejmě bilaterální rozhovory, které bychom mohli vést se zeměmi, které chtějí zavést stejný typ systému, ale i multilaterální diskuse v rámci ICAO. Z těchto důvodů vás žádám o podporu této dohody.
<P>
(potlesk)
<SPEAKER ID="118" NAME="Stavros Dimas">
člen Komise. - Vážená paní předsedající, rád bych poděkoval všem, kdo přispěli, za jejich velmi pozitivní postoje. Dosažením dohody o této směrnici demonstrují orgány Společenství své odhodlání přijmout konkrétní opatření, která jsou potřebná pro implementaci ambiciózních cílů Evropské unie týkajících se klimatických změn.
<P>
Tato směrnice je první z řady opatření vytvořených pro splnění cílu Evropské unie týkajícího se skleníkových plynů do roku 2020. Její přijetí je pozitivním signálem pro nadcházející jednání o klimatickém a energetickém balíku a pro mezinárodní jednání v Poznani a Kodani. Byl jsem právě informován, že G8 souhlasila s dlouhodobým cílem snížení o 50 % do roku 2050. I když to vítáme, je to jen částečný krok vpřed, poněvadž se nedohodli na střednědobém cíli i přes skutečnost, že členské státy Evropské unie i Komise trvaly na nevyhnutelnosti střednědobého cíle.
<P>
V současnosti na základě dohodnutého textu, všechny lety z letišť a na letiště Evropské unie budou zcela začleněny do systému Evropské unie obchodování s emisemi od roku 2012. To znamená, že od roku 2012 budou všichni letečtí provozovatelé potřebovat povolenky n emise, aby pokryli své lety do Evropské unie a z Evropské unie. V roce 2012 bude množství povolenek na emise přidělených do odvětví letecké dopravy 3 % pod průměrnými ročními emisemi odvětví z let 2003-2006. Od roku 2013 bude množství povolenek o 5 % nižší. Jako i ostatní odvětví průmyslu v systému, budou moci prodat povolenky, které na trhu nepotřebují, ale pokud budou jejich emise vyšší, musí si zakoupit víc povolenek nebo emisních kreditů z projektů čisté energie v třetích zemích.
<P>
To je způsob, jakým systém obchodování s emisemi vytváří stimul pro účastníky k minimalizování svých emisí. Většina povolenek do leteckých společností bude bezplatných, ale 15 % bude dražených. Příjmy z této dražby by se měly použít na řešení změn klimatu v Evropské unii a třetích zemích, zejména v rozvojových zemích. Tato hladina se může zvýšit od roku 2013 jako součást pokračujících diskusí o přepracování směrnice o obchodování s emisemi.
<P>
V lednu tohoto roku Komise navrhla, že 20 % povolenek pro leteckou dopravu bude dražených v roce 2013 se zvýšením na 100 % v roce 2020. Při podpoře této dohody postoj Komise v souvislosti s revidovanou směrnicí o obchodování s emisemi zůstává takový, že dražební hladina v odvětví letecké dopravy má být 20 % v roce 2013 a zvýší se v souladu s jinými odvětvími než odvětví energetická. Pro tyto odvětví je navržené dražit 20 % povolenek v roce 2013 se zvýšením na 100 % v roce 2020.
<P>
Pokud jde o záležitost emisí oxidu dusíku, Komise naznačila ve svém původním návrhu, že bude navržené zvláštní opatření týkající se emisí oxidu dusíku a vydává následující prohlášení:
<P>
"Komise prohlašuje, že hodlá vydat do prosince 2008 legislativní návrh na zavedení opatření, aby byly omezeny emise oxidu dusíku z letecké dopravy, efektivně se zabývat vlivem na klimatické změny a zabránit negativním stimulům, aby se emise oxidu uhličitého snížily na náklady oxidů dusíku."
<P>
Závěrem, Komise je velmi potěšena. Zvláště bych chtěl poděkovat panu doktorovi Liesemu za jeho vynikající práci a výsledky. Nás všechny velmi těší výsledek jednání. Komise může přijmout navrhované kompromisní pozměňovací návrhy v plném rozsahu.
<P>
(potlesk)
<SPEAKER ID="119" NAME="Peter Liese">
zpravodaj. - (DE) Vážená paní předsedající, pane komisaři, paní předsedkyně Rady, dámy a pánové, rád bych vám poděkoval za vaše projevy uznání a rád bych je věnoval všem těm, kteří na tomto projektu pomáhali. Chtěl bych vám také poděkovat za kritická slova, která zazněla na některých místech.
<P>
Dovolte mi opět objasnit některé záležitosti: jeden z řečníků řekl, že jsme prováděli zákulisní politiku. Vím, že to není pravda. Celý proces byl velmi otevřený a samotný řečník byl přítomen ve všech stádiích, stínový zpravodaj byl informován o všech podrobnostech a v mé skupině jsem také mezi sebou prodiskutovali některé záležitosti. Nevím, zda tomu tak bylo i ve skupině řečníka, ale v každém případě to bylo u nás velmi upřímné a otevřené, dokonce i na vnitřní úrovni.
<P>
Dokázali jsme, že Rada ministrů akceptovala mnoho našich návrhů. Pan komisař řekl, že byly o mnoho ambicióznější než původní návrh Komise a samotný počet pozměňovacích návrhů, který jsme úspěšně prosadili - asi 30 - ukazuje, že jsme byli schopni změnit společný postoj a v některých případech dost zásadně.
<P>
Pan Lucas, pan Holm a ostatní říkali, že to neuspokojuje očekávání skupin životního prostředí. Je to pravda, ale nebyl by to dobrý kompromis, pokud bychom začlenili vše, co požadují environmentalisti a zelení.
<P>
Ve dvou oblastech - a pan komisař je také připomněl - ještě stále existuje prostor pro úpravu. Se zprávou, kterou předložila Avril Doylová máme opět příležitost upravit limit a dražební hladinu tak, aby byly spravedlivé k ostatním účastníkům systému obchodování s emisemi. Musíme se na to důkladně podívat v druhé půlce roku.
<P>
Na závěr bych rád zdůraznil, že to, co chceme, jsou stejné konkurenční podmínky. Chceme celosvětovou dohodu a chceme do ní také začlenit lety ze třetích zemí. Je však načase, aby nám pomohly i letecké společnosti. Četl jsem dopis z AEE - Asociace evropských leteckých společností - ve kterém se uvádí, že i po dosažení kompromisu ho ostatní vlády pochopitelně odmítnou. Musíme zvážit, zda stále máme zaměstnávat takové lidi, když jsou velmi slabými lobbyisty.
<P>
Teď velkou většinou přijmeme tuto dohodu a spojíme naše síly, abychom ji obhájili před třetími zeměmi. Potom budeme všichni spolupracovat. Pokud však nebude přijato demokratické rozhodnutí Parlamentu, budeme muset leteckým společnostem říci, že škodí samy sobě. Žádám vás, abyste schválili doporučení a rád bych vyjádřil svůj dík za širokou podporu, kterou jsem dostal.
<SPEAKER ID="120" NAME="Předsedající">
Rozprava je ukončena.
<P>
Hlasování se bude konat dnes.
<P>
Písemné prohlášení (článek 142)
<SPEAKER ID="121" NAME="Bairbre de Brún" AFFILIATION="GUE/NGL">
písemně - (GA) Od roku 1990 se emise skleníkových plynů z mezinárodní letecké dopravy EÚ víc než zdvojnásobily a v současnosti tvoří 5 % - 12 % celkových emisí CO2 v EU. I když je kompromisní opatření od dokonalosti vzdáleno, umožňuje nám stanovit limity emisí leteckého průmyslu od roku 2012.
<P>
Začleněním letecké dopravy do systému obchodování s emisemi (ETS) vysíláme zprávu, že příčiny klimatických změn bereme vážně. Příštích deset let bude rozhodujících v boji proti klimatickým změnám a v odvrácení nenapravitelných škod. Je důležité, že všeobecný posudek zahrnuje přísnější požadavek pro odvětví letecké dopravy spolu s přísnějšími cíli na redukci od roku 2013.
<P>
Na základě nových nařízení smí členské státy využívat příjmy z dražby povolenek na zmírnění a adaptaci klimatických změn v rámci EU a rozvojových zemí a na podporu výzkumu a vývoje klimaticky příznivé dopravy.Tato investice je potřebná, pokud chceme mít prospěch ze začlenění letecké dopravy do ETS.
<SPEAKER ID="122" NAME="Zita Gurmai" AFFILIATION="PSE">
, písemně. - (HU) Řešení hlavních problémů spojených s klimatickými změnami, vytváření důraznějších opatření v této oblasti a urychlení jejich tvorby jsou zásadní úlohy. Snižování emisí plynu z letecké dopravy, které způsobují skleníkový efekt a stanovení přesného horního limitu pro emise po roce 2012 je velmi důležité. Viditelného výsledku lze dosáhnout snížením plynů, které způsobují skleníkový efekt, ale i přísností systému obchodování s emisemi.
<P>
Příjmy z dražeb je třeba využít pragmaticky (například pro rozvoj a používání technologie přijatelné pro životní prostředí), primárně v odvětvích, které jsou financované Evropskou unií a v souvislosti s tím stojí za to přezkoumat vytvoření zvláštního peněžního fondu. Komplexní implementace programů Galileo, SES a ETS v co nejkratší době by také prosazovala efektivní využití paliv.
<P>
Klimatické změny jsou celosvětovým jevem. Musíme využít všechny možné politické nástroje a způsoby jednání, abychom zapojili největší světové producenty skleníkových plynů do snižování hladin znečištění na celém světě.
<SPEAKER ID="123" NAME="Daciana Octavia Sârbu" AFFILIATION="PSE">
, písemně. - (RO) Tato směrnice představuje ambiciózní iniciativu, se kterou může odvětví letecké dopravy hrát důležitou úlohu v boji proti klimatickým změnám.
<P>
Jednání o tomto kompromisu jsou náročná, poněvadž bylo třeba vzít v úvahu cenu ropy, konkurenceschopnost evropských leteckých společností, ochranu životního prostředí a pokusit se vytvořit modelový systém na mezinárodní scéně pro začlenění letecké dopravy do ETS. Přesto by však systém neměl ohrozit evropské letecké společnosti, které by mohly ztratit svou konkurenceschopnost v souvislosti s konkurenčním leteckým odvětvím v USA nebo v Dubaji. Ukládání pokut pro vnitřní letecké odvětví způsobí výskyt jevu "úniku uhlíku", a to orientací na trhy s méně přísnými pravidly než jsou pravidla stanovená EU, což způsobí začátek obchodní války. Musíme najít rovnováhu mezi ochranou životního prostředí, ochranou spotřebitele a leteckým odvětvím, pokud chceme, aby byl evropský vzdušný prostor efektivnější.
<P>
Také příjmy z dražeb povolenek se musí použít na snížení emisí skleníkových plynů a na adaptaci na klimatické změny, bez poskytnutí možnosti členským státům použít tyto peníze na jiné účely.
<P>
Pokud dokážeme správně využít tyto příjmy z dražeb jako nástroj životního prostředí, vyhneme se pokutám vyplývajícím z mezinárodních dohod.

<CHAPTER ID="009-01">
1. Barma: Přetrvávající zadržení politických vězňů 
<SPEAKER ID="139" NAME="Předsedající">
Dalším bodem je rozprava o šesti návrzích usnesení o Barmě.
<SPEAKER ID="140" NAME="Mikel Irujo Amezaga">
autor. - (ES) Vážený pane předsedající, jak jsem už řekl, podle kampaně za lidská práva, svobodu a demokracii v Barmě 12. března strávil nejstarší barmský politický vězeň své 78. narozeniny na samotce ve věznici Insein.
<P>
Je jím U Win Tin, významný novinář a vůdčí osobnost Národní ligy za demokracii. U Win Tin je nejstarším vězněm svědomí v Barmě, který strávil posledních 19 let, od července 1989, ve vězení.
<P>
Byl odsouzen na 21 let vězení. O jeho současném stavu víme jen díky zprávě o podmínkách barmských vězňů, kterou vypracoval Yozo Yokota, zvláštní zpravodaj OSN pro oblast lidských práv v Barmě.
<P>
U Win Tin se odmítl vzdát svých politických ideálů výměnou za svoji svobodu. V lednu 2008 podstoupil v nemocnici druhou operaci kýly.
<P>
Je jedním z 1873 barmských politických vězňů. V tomto usnesení chceme vyjádřit i náš nesouhlas s prodloužením domácího vězení paní Aun Schan Su Ťij.
<P>
Moje skupina požaduje okamžité opatření na zahájení urychleného a nezbytného procesu politické a hospodářské reformy. Po prvé, propuštění všech politických vězňů. Po druhé, opětovné nastolení základních občanských svobod, a též politického dialogu mezi všemi stranami.
<P>
Stejně opakujeme náš požadavek k Radě, aby přijala rázná opatření vůči barmské vojenské juntě, která se stala vedoucí skupinou v porušování lidských práv ve světě.
<SPEAKER ID="141" NAME="Marios Matsakis">
autor. - Vážený pane předsedající, v tomto Parlamentě prošlo už množství usnesení, která odsoudila barmskou vojenskou juntu za vážné a opakované porušování lidských práv barmských obyvatel. Ale tito krutí generálové si sotva všímají toho, co jim říkáme. Naopak, pokračují v udržování moci neskutečně okázalým a popuzujícím způsobem.
<P>
Dokonce po pustošení nedávného cyklonu nejenže bránili pomoci ze zahraničí, ale též těžili z utrpení svých obyvatel v těžkých časech propagováním svého vlastního image zdánlivého samaritána a dobrého anděla hrubými exhibicionistickými výstupy v juntou kontrolovaných státních médiích a uspořádáním referenda o ústavě jen několik dní po drtivém úderu cyklonu.
<P>
Ti, kteří oponují juntě, jsou mučeni, zabíjeni nebo vězněni. Příkladem takového jednání je laureátka Nobelovy ceny za mír Aun Schan Su Ťij, která přivedla Národní ligu za demokracii k vítězství ve volbách konaných před 18 lety a strávila 12 let v domácím vězení - přičemž nedávno junta rozhodla o dalším prodloužení období jejího domácího vězení.
<P>
Myslím, že přišel čas, abychom přijali tvrdší opatření vůči monstrózní juntě v Barmě. Nejefektivnějším opatřením by bylo využití tlaku na Čínu, aby Barmu přestala podporovat. Pokud by Čína nebyla ochotna takto spolupracovat, potom musíme využít naše obchodní vztahy s Pekingem vzhledem na konání čínských olympijských her. Toto je pravděpodobně jediná cesta, kterou můžeme napomoci svobodě a demokracii v Barmě.
<SPEAKER ID="142" NAME="Ryszard Czarnecki">
autor. - (PL) Vážený pane předsedající, domnívám se, že postoj země k mezinárodním nabídkám na pomoc v době neštěstí a přírodních katastrof dokazuje, s jakou zemí se zaobíráme. Ačkoli může existovat mnoho výhrad vůči Číně, víme, že tato krajina, ve velmi složitých časech, akceptovala mezinárodní pomoc. Právě tak jsme viděli postoj Barmy k mezinárodní pomoci včetně pomoci od členských států Evropské unie.
<P>
Existuje americká hra s názvem Příští rok ve stejném čase. Náš Parlament se v souvislosti s Barmou chová trochu podobně. Každý rok se setkáváme a jednáme o situaci v Barmě. Upřímně, nevidím žádnou podstatnou změnu. Souhlasím se skutečnostmi, které byly prezentovány různými řečníky. Situace, v které je žena, vůdčí osobnost opozice, držená v domácím vězení tolik let je v dnešním světě neslýchaná. Na tuto situaci bychom si neměli zvyknout. Doufám, že můžeme překonat rozdělení v tomto Parlamentě a že můžeme promlouvat jedním hlasem na obranu demokracie v Barmě.
<SPEAKER ID="143" NAME="Thomas Mann">
autor. - (DE) Vážený pane předsedající, vojenská junta v Barmě pokračuje v izolování země a vlastních lidí od zbytku světa. V září 2007 po té, co byly brutálně potlačeny protesty buddhistických mnichů, bylo uvaleno embargo na zprávy. Minulý měsíc bylo mezinárodním organizacím zabráněno v pomoci obětem cyklonu. Zdlouhavé otálení zamezilo pracovníkům s pomocí přijít k lidem v nouzi, a proto pro některé přišla pomoc příliš pozdě.
<P>
V současnosti se dostávají na veřejnost i jiné zprávy stejně znepokojivé povahy, jako je například zpráva o zatčení obětí cyklonu, kteří vyhledali pomoc úřadů OSN. Kromě toho bezpečnostní síly zastřelily nebo vážně zranily vězně, kteří se snažili utéct z vězení zničeného cyklonem Nargis. EU nezavřela oči před tímto konáním. Uvalila obchodní embargo, ačkoli toto opatření dosud nemělo požadovaný výsledek. Hrozí zavedením drsnějších sankcí, pokud se nezlepší situace lidských práv. Ale dosud tato opatření s barmskými lídry ani nepohnula.
<P>
Neslevme z našich požadavků. Političtí vězni v této zemi musí být propuštěni. Domácí vězení, v kterém žije už desetiletí Aun San Su Ťij, musí být zrušené. Smělá odhodlanost, kterou projevuje držitelka Nobelovy ceny, by byla prokletím pro kteréhokoli diktátora. Barmští generálové musí dřív nebo později doplatit na způsob, jakým zacházeli s obyvateli své země, přičemž mnoho z nich je stále nezvěstných. Dialog se speciálním zpravodajem OSN a příslib, že bude moci navštívit zemi, představuje první krok. Vlády členských zemí Sdružení států jihovýchodní Asie (ASEAN) by též měly využít svůj vliv, aby přivedli juntu k rozumu. Právě tak je tu zapotřebí zvýšit tlak také na Čínu, která je pravděpodobně jediným podporovatelem Barmy, který zůstal. Pokud to bude nezbytné, Rada a členské státy EU musí přitvrdit v sankcích. Komisaři Micheli, skutečně čekáme na vaše jednání - lid Barmy potřebuje naši solidaritu.
<SPEAKER ID="144" NAME="Erik Meijer">
autor. - (NL) Vážený pane předsedající, vojenský režim v Barmě se snaží působit tak, že zastává dobrou politiku a důležité národní hodnoty proti nepřátelskému vnějšímu světu, který ohrožuje tyto pozitivní hodnoty. Vyžaduje jednotnou podporu obyvatelstva v bránění těchto hodnot.
<P>
Kéž by toto tvrzení bylo pravdivé a aby lid Barmy mohl být se situací v posledních 40 letech spokojený, ale jaké jsou to hodnoty, které tento režim brání? Napadají mě čtyři věci. Po prvé, privilegia pro vojenskou kastu, uzavřená ozbrojená skupina kontroluje administrativu a hospodářství. Tato skupina se může obohacovat, zatímco ostatní zůstávají chudí. Po druhé, utláčení národnostních menšin, skupin, které v této zemi žijí a mají rozdílný jazyk a kulturu a které chtějí samosprávu. Jejich území byla připojena k Barmě v období britských kolonií, ale tady byli odsunuti na úroveň obyvatel třetí třídy. Po třetí, příjmy ze zahraničí jsou získávány z vývozu založeném na konkurenceschopnosti díky nízkým mzdám nebo nucené pracovní síle. Po čtvrté, systematické odmítání konzultace se skupinami, které chtějí situaci změnit, i navzdory tomu, že tyto skupiny vyhrály jediné svobodné volby uskutečněné tímto režimem.
<P>
Prostřednictvím pomoci poskytnuté po povodních jsme si uvědomili, jak velmi se režim obává toho, aby cizinci neviděli na vlastní oči, jak špatná situace tu je, nebo aby neovlivnili obyvatelstvo. Domácí utečenci se musí rychle vrátit zpět do zpustošených vesnic, které ještě nebyly obnoveny, a to jedině z důvodu zabránění jejich kontaktu se vzbouřeným lidem. Ihned po katastrofě bylo prioritou uskutečnění referenda, hlavním důvodem kterého bylo trvalé odstavení demokratické opozice od moci prostřednictvím nepravdivého výsledku. Uvěznění lidí z politických důvodů je pro takový režim způsobem přežití. Vnější svět se musí postavit za tyto vězně a ostatní oponenty. Čína a Indie by měly udělat to samé, stejně jako Evropa.
<SPEAKER ID="145" NAME="Józef Pinior">
autor. - (PL) Vážený pane předsedající, zde ve Štrasburku jsme diskutovali o situaci v Barmě během čtvrtkových odpolední v posledním období téměř každý měsíc. Před sebou ještě máme dvě zprávy týkající se situace v Barmě. První byla vypracována Meziparlamentní unií a druhá je zpráva od speciálního zpravodaje OSN pro oblast lidských práv v Barmě. Tyto zprávy jsou jednoznačné. Hovoří o věznění poslanců parlamentu, atentátech, hrozných podmínkách politických vězňů ve věznicích a katastrofální situaci civilizace v této zemi.
<P>
Jako Evropský parlament musíme vyvíjet tlak na orgány v Barmě. To, co je potřebné, aby se změnila situace v následujících týdnech a měsících, je společné jednání všech demokratických parlamentů ve světě, stejně jako spolupráce zemí, jako jsou Indie a Čína, při vyvíjení nátlaku na orgány v Barmě, abychom dosáhli skutečné zlepšení dané situace.
<P>
Rád bych hovořil o osudu poslanců parlamentu, kteří jsou v současnosti uvězněni v Barmě, těch poslanců parlamentu, kteří byli uvězněni na podzim roku 2007, a těch, kteří zmizeli nebo zemřeli za nevysvětlených okolností, když byli uvězněni, stejně jako ti, na které byl spáchán atentát a kteří zemřeli za záhadných okolností.
<P>
Zpráva předložená zpravodajem OSN je jasná. Okamžité propuštění Aun Schan Su Ťij by mohlo představovat začátek rozhovorů s barmskými orgány o demokracii a zlepšení situace v oblasti lidských práv v této zemi. Garantováním svobody pro politické vězně a v prvé řadě poskytnutí lékařské pomoci těmto vězňům je nejdůležitější, a to musíme prosadit před barmskými orgány.
<SPEAKER ID="146" NAME="Laima Liucija Andrikienė" LANGUAGE="LT">
Dnes mluvíme o Barmě, o tisících politických vězňů trpících ve věznicích, o Au Sxhan Su Ťij, charizmatické představitelce Národní ligy za demokracii. Strana pod jejím vedením vyhrála volby v roce 1990, a to 82 % hlasů, ale generálové řídící zemi odmítli respektovat vůli národa a Aun Schan Su Ťij je od té doby vězněna v domácím vězení 13 let.
<P>
"Využijte svoji svobodu, abyste podpořili naši," jak jednou řekla laureátka Nobelovy ceny. Nemám žádné pochybnosti o tom, že lid Barmy by zvítězil nad mocí generálů. Neexistují žádní nesmrtelní diktátoři, ale duch svobody je věčný.
<P>
Nemáme právo zůstat nestrannými, když jsme konfrontováni s barbarským, nelidským chováním. Ráda bych citovala Martina Luthera Kinga, který řekl: "Na konci si nebudeme pamatovat slova našich nepřátel, ale mlčení našich přátel."
<P>
Proto otázka, které dnes čelí Evropský parlament je: na čí straně jsme? Jsme na straně Aun Schan Su Ťij, na straně tisíců politických vězňů! Žádáme jejich okamžité propuštění, žádáme, aby byla v Barmě respektována lidská práva.
<SPEAKER ID="147" NAME="Genowefa Grabowska">
jménem skupiny PSE. - (PL) Vážený pane předsedající, ještě neskončil rok a už tu máme třetí rozpravu o situaci v Barmě. Znovu vyzýváme vládu této země, aby respektovala lidská práva a základní humanitární normy v zacházení s vězni. Upozorňujeme na nepravosti, stěžujeme si, žádáme, naříkáme nad situací, uvalujeme sankce a zas a znova odsuzujeme režim v Barmě. Tento režim však ukazuje ohromující imunitu vůči tlaku mezinárodního společenství, ignoruje výzvy, jednoduše nedělá nic. Z tohoto důvodu jsem v rozpacích, když se mám vyjádřit k Barmě. Vidím naši bezmoc k dnešnímu dni, ale nejen naši, ale i bezmoc Evropského parlamentu a EU, a také všech zúčastněných včetně OSN.
<P>
Z tohoto důvodu si myslím, že čas na řeči je pryč. Musíme vyjádřit pevné požadavky, aby byl vyvinutý diplomatický tlak tak, aby byl prostřednictvím diplomatických postupů Rady Evropské unie a členských států režim přinucen jednat přiměřeně.
<P>
Ráda bych vyzvala k přijetí bodů sedm a deset usnesení, v kterých se požaduje proces národního smíření v této zemi.
<SPEAKER ID="148" NAME="Marcin Libicki">
jménem skupiny UEN. - (PL) Vážený pane předsedající, diktátorství a režimy, které využívají násilí, nebo režimy, které pronásledují svůj lid málokdy padnou v důsledku nějakého obecného diplomatického tlaku. Samozřejmě, že souhlasím s paní Grabowskou v tom, že takový tlak je nezbytný. Tyto režimy mohou padnout, jen když vnitřní situace dospěje k tomu, že režim ztrácí podporu těch, na kterých závisí vnitřní politika. Z tohoto důvodu by mělo celé diplomatické úsilí na jedné straně směřovat k podpoře, i když slabé a sotva viditelné opozici, a na druhé straně by bylo dalším řešením, pokud by mezinárodní politické organizace a mezinárodní tlak byly podpořeny silou. Proto bych chtěl znovu zopakovat: Evropská unie by měla mít své vlastní síly, aby mohla zasáhnout v případech, jako je ten v Barmě.
<SPEAKER ID="149" NAME="Urszula Krupa">
jménem skupiny IND/DEM. - Vážený pane předsedající, problém porušování lidských práv v Barmě se projednával při vícerých příležitostech v průběhu tohoto volebního období Evropského parlamentu. Naneštěstí, rozpravy a usnesení, které byly přijaty, nezměnily politickou ani sociální situaci v této zemi, kde od roku 1962 drží ve svých rukách moc armáda v jednom z neslavně vyhlášených politických režimů na světě.
<P>
Během posledních 40 let byly v této zemi uvězněny tisíce lidi, kteří byli pronásledováni a odsouzeni za svou politickou činnost. Tato krajina zažila katastrofy uštědřené nejen režimem. Lid Barmy je nucen pracovat a do armády jsou povolávány dokonce děti. Generální tajemnice Národní ligy za demokracii strávila třináct z posledních osmnácti let jako politická vězenkyně v domácím vězení. Nedávno bylo uvězněno 1 900 lidí - žijících v podmínkách, které nedodržují lidská práva - za vyjádření touhy po demokracii v Barmě, nebo dokonce za žádání humanitární pomoci, která byla nezbytná po úderu cyklonu.
<P>
Režim v Barmě nepronásleduje jen opozici. Kromě toho porušuje lidská práva tím, že znemožňuje poskytnutí humanitární pomoci po cyklonu, čimž ohrozil životy vlastních občanů. Právě tak nutil oběti katastrofy opustit dočasné tábory a vrátit se do domovů, které byly zničeny cyklonem. Výzvy generálního tajemníka OSN a ostatních organizací vyústily do dalších věznění a zabíjení týraných obyvatel.
<P>
Samozřejmě, podporujeme usnesení, které obsahuje nejen náš odpor vůči pronásledování laureátky Nobelovy ceny, ale také návrh na propuštění ostatních politických vězňů a zahájení vyšetřování pod záštitou OSN, obvinění ze zabíjení vězňů armádou během nedávné katastrofy.
<SPEAKER ID="150" NAME="Lidia Joanna Geringer de Oedenberg" AFFILIATION="PSE">
(PL) Vážený pane předsedající, uplynul jeden rok od doby, kdy upozornilo poslední usnesení Evropského parlamentu na dramatickou vnitřní situaci v Barmě. Vládnoucí vojenský režim neudělal žádné kroky na cestě k demokracii. Generální tajemnice Národní ligy za demokracii strávila posledních 13 let v domácím vězení. Laureátka Nobelovy ceny Aun Schan Su Ťij, která byla též oceněna Evropským parlamentem Sacharovovou cenou, byla uvězněna bez soudního procesu, navzdory tlaku mezinárodních organizací. 1900 opozičních aktivistů je drženo v barmském vězení v nelidských podmínkách. Právě tak znepokojující jsou i zprávy o zavraždění 36 vězňů ve vězení v Rangúnu a těžká zranění dalších 70, která vznikla jako důsledek paniky způsobené cyklonem, který zdevastoval Barmu v květnu tohoto roku.
<P>
Vládnoucí režim má okamžitě zrušit všechna omezení svobody projevu a základních práv včetně zákazu nenásilné politické aktivity. Barma má zodpovědnost, aby poskytla pomoc obětem cyklonu a poskytla volný přístup mezinárodním humanitárním organizacím k postiženým regionům. Posilnění existujících ekonomických sankcí a kontrola nad přístupem junty k pomoci EU, stejně jako zintenzivnění politického tlaku ze strany sdružení ASEAN, by určitě zdokonalilo změny stabilizace situace v Barmě.
<SPEAKER ID="151" NAME="Zita Pleštinská" AFFILIATION="PPE-DE">
(SK) Souhlasím se svými předřečníky v tom, že k zemi, kde arogance totalitní moci nezná hranic, musí Evropský parlament zaujmout razantní postoj. Je nepochopitelný a odsouzeníhodný takový totalitní režim, který si z neštěstí vlastních občanů těží svůj vlastní kapitál.
<P>
Vážení kolegové, musíme využít všechny dostupné prostředky, abychom ve spolupráci s OSN pomohli obětem cyklonu Nargis. Vyzývám Radu, aby přijala další opatření a účinně zamezila juntě v přístupu k finančnímu systému EU. Na základě důkazů o pokračujícím porušování lidských práv v Barmě je nezbytné, aby EU podporovala demokratické síly v zemi a žádala o propuštění všech politických vězňů.
<SPEAKER ID="152" NAME="Marianne Mikko" AFFILIATION="PSE">
(ET) Vážené dámy a pánové, dnes, v den 63. narozenin Aun Schan Su Ťij, barmské bojovnice za lidská práva a demokracii, bychom měli věnovat zvláštní pozornost tomu, co se děje v Barmě.
<P>
Barma se distancuje od demokratických hodnot děsivou rychlostí. Dosud strávila nositelka Nobelovy a Sacharovovy ceny Aun Schan Su Ťij 12 let a 239 dní v domácím vězení. Nemůže přijímat návštěvy, telefonovat, ani dostávat poštu.
<P>
Kromě této pozoruhodné ženy byly, z politických důvodů, uvězněny tisíce pokojných demonstrantů, a lidé tajně mizí. Barmská junta používá brutální násilí.
<P>
Musíme zvrhnout nedemokratické a brutální jednání barmské vojenské vlády. Čína musí přestat podporovat Barmu. Au Schan Su Ťij a ostatní političtí vězni mají být propuštěni ihned, to znamená dnes. Vzdor Barmy vůči OSN a mezinárodnímu společenství nesmí pokračovat.
<SPEAKER ID="153" NAME="Ewa Tomaszewska" AFFILIATION="UEN">
(PL) Vážený pane předsedající, okolo 1900 lidí je vězněných ve velmi špatných podmínkách za vyjádření podpory zavedení demokracie v Barmě. Desítky účastníků protestů zmizely beze stop. Aun Schan Su Ťij strávila třináct let v domácím vězení bez soudního procesu, což je protizákonné dokonce i v Barmě. Tucty dalších lidí, obětí cyklonu Nargis, byly uvězněny, protože žádaly humanitární pomoc. Vězni v Rangúnu byli navíc ostřelováni, když cyklon zasáhl vězení. Vyzýváme orgány v Barmě, aby zrušily zákazy mírových aktivit a aby okamžitě osvobodily politické vězně. Očekáváme, že proběhne vyšetřování vražd politických vězňů během úderu cyklonu Nargis.
<SPEAKER ID="154" NAME="Czesław Adam Siekierski" AFFILIATION="PPE-DE">
(PL) Vážený pane předsedající, navzdory obrovskému zájmu o situaci v Barmě ze strany celého světa, stejně jako různých mezinárodních institucí a organizací, nebylo dosaženo žádných změn v této zemi. Tisíce lidí jsou stále uvězněny v hrozných podmínkách, protože se postavily za demokracii nebo protestovaly proti referendu o ústavě, jehož výsledky nemohou být považovány za spolehlivé. Vojenský režim se stává agresivnějším ve vztahu k politickým vězňům. Šance, že orgány v Barmě by začaly diskusi s opozicí a s mezinárodními organizacemi jsou velmi málo pravděpodobné. Proto je velmi důležité zavést účinné sankce a použít tlak na tamější režim se zapojením tolika zemí, kolik je to jen možné.
<SPEAKER ID="155" NAME="Filip Kaczmarek" AFFILIATION="PPE-DE">
(PL) Vážený pane předsedající, sotva osm dní po cyklonu donutil barmský režim zemi, svou vlastní zemi, k referendu. Referendum o kritizovaném a kontroverzním návrhu ústavy. A výsledek? Absurdní, jakoby byl přímo převzat ze starého komunistického období: 99% účast, přičemž 93 % zúčastněných podpořilo novou ústavu. Je to vzor nepravděpodobnosti, to je všechno, co můžeme o těchto výsledcích říci.
<P>
Jsem přesvědčen, že režimy jako je i ten v Barmě, musí dřív nebo později padnout a Evropská unie má tomuto pádu napomoci.
<SPEAKER ID="156" NAME="Charlie McCreevy">
člen Komise. - Vážený pane předsedající, paní komisařko Ferrerová-Waldnerová tady, bohužel, dnes není přítomna, takže budu - jejím jménem - s vámi sdílet pár postřehů o situaci v Barmě.
<P>
Návrh usnesení Evropského parlamentu se zaměřuje na politickou situaci a především na pokračující zadržování politických vězňů. Dřív než přejdeme k této problematice, bych vás rád informoval o aktivitách Komise v reakci na cyklon, který zdevastoval deltu řeky Ayeryawaddy před šesti týdny.
<P>
Reakce Komise na cyklon byla rychlá a významná: schválili jsme 17 milionů eur v rámci humanitární pomoci včetně 5 milionů eur na potravinovou pomoc. Též jsme zahájili mechanizmus ochrany obyvatelstva - spolupráce s členskými státy EU, které se k tomuto mechanizmu připojily, probíhala velmi dobře. Pokryli jsme čištění vody, lodní dopravu, základní zdravotní péči a ostatní důležité oblasti v souvislosti se stavem po katastrofě.
<P>
Humanitární pohotovost se nekončí. Dosud přibližně polovina lidí, kteří zůstali naživu a podařilo se je zastihnout, to je jeden milion, je stále v zoufalé situaci. Přístup do oblastí postižených katastrofou a distribuce pomoci není bezproblémová. Je to spojeno s velikostí území katastrofy, jako i s byrokracií. Naši pracovníci v terénu Barmy hlásí postupně lepší spolupráci ze strany orgánů. Naše vlastní humanitární aktivity pokračují s přiměřenou účinností. Zjišťujeme, že mezinárodní mimovládní organizace jsou v složitější situaci, co se týče přístupu do postižených oblastí.
<P>
Země sdružení ASEAN převzaly vedení spolupráce vnější pomoci. Jsou členem takzvaného "tripartitního mechanizmu", který obsahuje země sdružení ASEAN, vládu Barmy a OSN.
<P>
Vláda vydala nové direktivy pro vnější pomoc. Zatím nemáme žádné důkazy, že se používají na zmenšení prostoru na doručování pomoci.
<P>
Pro nás je cyklon a jeho hrozné důsledky jen humanitární záležitostí. Bráníme pojem humanitární pomoc založený na potřebách.
<P>
Pokud jde o politickou situaci v Barmě, zdá se, že vláda je odhodlaná přistoupit k svému takzvanému "plánu k demokracii". Přečetli jsme si tento plán a považujeme ho za pevně kontrolovaný, pomalý přechod směrem k civilní vládě, ve které hraje armáda stále dominantní úlohu. Zdá se, že vláda je odhodlaná splnit to, a to vlastním tempem a bez ohledu na názory a komentáře zvenčí. Reálně, těžko existuje nějaká alternativa.
<P>
Národní smíření bude vyžadovat dialog přístupný pro všechny. Takový dialog se nemůže konat s politickými účastníky, kteří jsou ve vězení nebo v domácím vězení. Z tohoto důvodu pokračujeme v úsilí o propuštění všech politických vězňů. Moje kolegyně paní komisařka Ferrerová-Waldnerová veřejně prohlásila, že vláda zmeškala svoji šanci na vyslání signálu na smíření v době národního ohrožení, když vláda znovu prodloužila domácí vězení Aun San Su Ťij.
<P>
Obyvatelé Barmy si zaslouží vládní systém, který se zaměří na hospodářský a sociální rozvoj, a na účast voličů v politickém procesu. Co se týče Evropy, vyjádření našeho rozhořčení a izolace země určitě není vhodná reakce. Lid Barmy by neměl platit za špatnou politickou situaci v zemi. Zaslouží si víc.
<P>
Na závěr bych rád zdůraznil naše odhodlání pečlivě sledovat situaci v Barmě. To zahrnuje pokračování v úsilí o propuštění všech politických vězňů a úsilí o dialog přístupný pro všechny včetně politických stran a etnických skupin.
<P>
Pokračujme ve vyváženém přístupu. Nejsme pro konfrontaci jen v zájmu konfrontace. Náš konečný cíl zůstává, napomoci mírové proměně na zákonnou civilní vládu. Z tohoto důvodu jsme plně nápomocni dobrým službám generálního tajemníka OSN a jeho samostatného vyslance pro Barmu.
<P>
Zájem barmského lidu bude nejlépe uspokojen vyváženou politikou včetně značné pomoci. Komise pečlivě vybrala oblasti pomoci, v kterých je třeba pomoci té nejzranitelnější třídě společnosti. Už jsme podstatně zvýšili financování a doufáme, že - ve spolupráci s ostatními dárci - celková finanční úroveň může dosáhnout stejnou úroveň, jaká je věnována na jednoho obyvatele ve srovnatelných zemích, jako je Laos a Kambodža. Barmské obyvatelstvo si zaslouží lepší budoucnost.
<SPEAKER ID="157" NAME="Předsedající">
Rozprava je ukončena.
<P>
Hlasování se uskuteční na konci rozpravy.

<CHAPTER ID="006-08">
8. Budoucnost SZP po roce 2013 (
<SPEAKER ID="186" NAME="Ulrike Rodust" AFFILIATION="S&amp;D">
(DE) Pane předsedo, nežádala jsem o slovo proto, abych vznesla faktickou připomínku, ale proto, že chci požádat vás, pane předsedo, a také kolegy poslance, abyste si uvědomili toto: je tady problém s překladem. Předložila jsem pozměňovací návrh ke zprávě pana Lyona, bod odůvodnění Ae: "vzhledem k tomu, že SZP musí směřovat k zachování a rozvoji multifunkčního, udržitelného zemědělství v Evropě. V překladech bylo bohužel použito slovo "extenzivní". Avšak slovo "flächendeckend" v německém překladu má zcela odlišný význam. Znamená "ve všech regionech Evropy". Zemědělství ("flächendeckend" zemědělství) by mělo existovat i v horských oblastech. Slovo "extensive" má úplně jiný význam.
<SPEAKER ID="187" NAME="Předseda">
Děkuji, že jste na to upozornila. Texty opravíme a sladíme je s originálem.
<P>
- Po hlasování o odstavci 44:
<SPEAKER ID="188" NAME="George Lyon">
zpravodaj. - Pane předsedo, zdá se, že není úplně jasné, o čem tady vlastně hlasujeme. Tlumočníci nám řekli, že o odstavci 44, ale vy jste oznámil, že byl přijat odstavec 45. Jsou ohledně toho nejasnosti, je potřeba, abyste je vyřešil a uvedl hlasování na pravou míru a správně oznamoval, o čem se bude hlasovat.
<SPEAKER ID="189" NAME="Předseda">
Jak jsem řekl, hlasujeme o odstavci 44. Opakuji: pozměňovací návrh nebyl vzat v potaz a odstavec 44 byl přijat. To je výsledek hlasování.
<SPEAKER ID="190" NAME="Pablo Arias Echeverría" AFFILIATION="PPE">
(ES) Pane předsedo, právě jsme hlasovali o odstavci 44, a i když jsem hlasoval pro, zaznamenal jsem "proti", protože to nebylo úplně jasné: bylo nám řečeno, že hlasujeme o odstavci 45, přitom ve skutečnosti jsme hlasovali o odstavci 44.
<SPEAKER ID="191" NAME="Předseda">
Dámy a pánové, máte-li tedy tolik námitek - poslouchejte mne, prosím, budeme o odstavci 44 hlasovat znovu. Hlasujeme o odstavci 44. Ani mně nebylo hlasování jasné, protože jste nezvedli ruce.
<P>
- Před hlasováním o odstavci 59:
<SPEAKER ID="192" NAME="Elizabeth Lynne" AFFILIATION="ALDE">
Pane předsedo, potřebujeme to vysvětlit. Nevím, jestli je to špatně oznamováno, nebo jestli je to problém tlumočení, ale v angličtině máme opět 52. Nebyli jsme vyzváni k hlasování o odstavci 59, takže nevíme, kde jsme.
<SPEAKER ID="193" NAME="Předseda">
Nyní hlasujeme o odstavci 59. V tuto chvíli je na monitoru 59. Je to samostatné hlasování.
<P>
- Před hlasováním o bodu odůvodnění C:
<SPEAKER ID="194" NAME="Elizabeth Lynne" AFFILIATION="ALDE">
Pane předsedo, chtěla bych jen říci, že před bodem odůvodnění C je bod odůvodnění AE. O bodu AE jsme zatím nehlasovali.
<SPEAKER ID="195" NAME="Předseda">
My tu máme úplně jiné informace. Nyní musíme hlasovat o bodu odůvodnění C.
<P>
- Před hlasováním o bodu odůvodnění AE:
<SPEAKER ID="196" NAME="Albert Deß" AFFILIATION="PPE">
(DE) Pane předsedo, protože bylo na začátku tohoto hlasování vysvětleno, že originálem je německá verze, skupina Evropské lidové strany (Křesťanských demokratů) se obejde bez dílčího hlasování. Moje skupina je schopna hlasovat pro bod odůvodnění Ae.
<SPEAKER ID="197" NAME="Předseda">
Pane Deßi, vysvětlím to. Žádost nebyla vznesena jen ze strany skupiny Evropské lidové strany (Křesťanských demokratů), ale vznesla ji i jiná politická skupina, proto budeme pokračovat podle plánu a přistoupíme k dílčímu hlasování, protože to požadovala i jiná skupina.
<SPEAKER ID="198" NAME="Albert Deß" AFFILIATION="PPE">
(DE) V tom případě žádám svou skupinu, aby hlasovala dvakrát pro. Protože originálem je německý text, nemusíme hlasovat v druhém hlasování proti.
<SPEAKER ID="199" NAME="Předseda">
Dámy a pánové, předsedové, poslouchejte prosím pozorně.

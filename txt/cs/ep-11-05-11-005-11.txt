<CHAPTER ID="005-11">
11. Názvy textilií a související označování textilních výrobků etiketami (
<SPEAKER ID="123" NAME="Toine Manders" LANGUAGE="NL">
Pane předsedající, dohodli jsme se s Radou na společném prohlášení. Paní ministryně Györiová, která zde včera večer měla projev, mne požádala, abych toto prohlášení přečetl, protože přišla o hlas. Prohlášení má čtyři řádky:
<P>
zpravodaj. - Společné prohlášení Evropského parlamentu a Rady. "Evropský parlament a Rada jsou si vědomy důležitosti toho, aby spotřebitelé měli přesné informace, zejména u výrobků, které jsou uváděny na trh s označeím původu, a byli tak chráněni před podvodnými, nepřesnými nebo zavádějícími informacemi. Jako užitečný nástroj pro poskytování takových informací, který zároveň umožňuje zachovávat tempo technického rozvoje, mohou sloužit nové technologie, jako je elektronické označování, včetně identifikace na základě radiové frekvence. Evropský parlament a Rada vybízejí Komisi, aby při sestavování zprávy podle článku 24a nařízení zvážila jejich dopady na případné nové požadavky na označování, a to i s ohledem na zpětnou sledovatelnost textilních výrobků." To je celé a paní ministryně na to nyní, doufám, kývne.

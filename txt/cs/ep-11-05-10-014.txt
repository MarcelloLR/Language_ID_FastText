<CHAPTER ID="014">
Schválení zápisu z předchozího zasedání
<SPEAKER ID="477" NAME="Bruno Gollnisch" AFFILIATION="NI">
(FR) Pane předsedající, chtěl bych připojit poznámku k bodu 16 zápisu, který zcela správně zaznamenává můj požadavek, aby se konala rozprava o mém zbavení poslanecké imunity, což jste odmítli. To je tím pádem v rozporu s prohlášením paní předsedající Angelilliové, která uvedla, že jsem včera dostal slovo, abych o svém zbavení poslanecké imunity mohl promluvit, což není pravda. Tento Parlament tudíž jednomu ze svých poslanců odepřel základní právo na ochranu. Jeho straně, jemu samému ani nikomu dalšímu, kdo by mohl promluvit na jeho obranu, neumožnil, aby na toto téma hovořil na plenárním zasedání, ať už během rozpravy, při vysvětlení hlasování nebo kterékoli jiné příležitosti. Jen jsem chtěl, aby tato skutečnost byla uznána, takže vám za to děkuji.
<SPEAKER ID="478" NAME="Předsedající">
Chápu to tak, že se vaše poznámka týká zápisu. Děkuji vám za komentář.

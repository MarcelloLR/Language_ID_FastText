<CHAPTER ID="011-02">
2. Bangladéš (hlasování) 
<P>
Usnesení o Bangladéši - Po hlasování o pozměňujícím a doplňujícím návrhu číslo 2 k bodu odůvodnění F:
<SPEAKER ID="164" NAME="Charles Tannock" AFFILIATION="PPE-DE">
Pane předsedající, přijal jste můj ústní dodatek, aby bylo doplněno jméno třetího bývalého předsedy vlády, pana Moududa Ahmeda, do původního textu? Měl jsem být první. Byla to technická úprava. Nejsem si jistý, zda to hlasovací řád vylučuje, ale z mého pohledu jsem měl já být první a potom mělo následovat hlasování po částech.
<SPEAKER ID="165" NAME="Předsedající">
Pane Tannocku, podle informací rokovací služby byl váš ústní pozměňující a doplňující návrh předložen pro případ, že by byl pozměňující a doplňující návrh číslo 2 zamítnut. Pozměňující a doplňující návrh číslo 2 byl však přijat. Proto, v zásadě, váš pozměňující a doplňující návrh propadá. Pokud mají po tom, co jsem řekl, poslanci pocit, že můžeme přidat jméno pana Moududa Ahmeda na seznam v bodě odůvodnění F, nemám námitek.
<P>
Jsou nějaké námitky proti tomuto ústnímu pozměňujícímu a doplňujícímu návrhu?
<P>
(Parlament souhlasil s přijetím ústního pozměňujícího a doplňujícího návrhu)

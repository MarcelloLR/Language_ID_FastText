<CHAPTER ID="021">
Ztroskotání nákladní lodi New Flame a odpad z ní v Algeciraském zálivu (rozprava)
<SPEAKER ID="233" NAME="Předsedající">
Následuje prohlášení Komise o ztroskotání lodi New Flame a znečištění Algeciraského zálivu.
<SPEAKER ID="234" NAME="Jacques Barrot">
místopředseda Komise. - (FR) Vážený pane předsedající, jsem rád, že vám dnes mohu zprostředkovat prohlášení Komise, pokud jde o usnesení, které se chystáte přijmout v souvislosti se ztroskotáním lodi New Flame a jeho následky v Algeciraském zálivu.
<P>
Toto usnesení se věnuje dvěma otázkám, které jsou mimořádně důležité pro občanů Evropy: námořní bezpečnost a ochrana mořského životního prostředí, a to ochrana našich pobřeží, zálivů a pláží. Evropa se musí vyrovnávat s ekologickými katastrofami způsobenými nehodami na moři, jakými jsou například nehody lodí Erika a Prestige. Ztroskotání lodi New Flame má vážné následky, ale nezpůsobilo takovou katastrofu jako ztroskotání uvedených lodí.
<P>
Ztroskotání této lodi nám připomíná, že námořní doprava může být nebezpečná a podobné nehody se stále stávají navzdory tomu, že Evropská unie přijala během posledního desetiletí mnohé opatření. Evropská komise podrobně přezkoumala tuto nehodu a zůstává opatrná s ohledem na uplatnění práva Společenství, a proto nyní vyzývá k předložení návrhů s cílem zlepšit námořní bezpečnost.
<P>
Komise podrobně přezkoumala nehodu, která se stala v srpnu 2007. Zároveň generální ředitelství Monitorovacího a informačního centra pro životní prostředí, které je odpovědné za civilní ochranu, kontaktovalo španělské orgány, ASMAR Socídad Estatal de Salvamento y Seguridad Maritima a britské orgány.
<P>
Na žádost španělských orgánů jsme prostřednictvím Evropské námořní bezpečnostní agentury (ENBA) poskytli různé satelitní snímky s cílem lokalizovat možné znečištění Algeciraského zálivu ropou. Navíc Španělsko požádalo prostřednictvím generálního ředitelství Monitorovacího a informačního centra pro životní prostředí o zmobilizování plavidla agentury ENBA určeného na odstranění znečištění ropou. Toto plavidlo, Mistra Bay, odstraňující znečištění, se stále nachází na místě, připravené zasáhnout podle instrukcí španělských orgánů.
<P>
Tyto služby, které poskytuje agentura ENBA, satelitní monitorovací systém CleanSeaNet a plavidla odstraňující znečištění ropou, byly vytvořeny na základě evropského práva. Díky Evropskému parlamentu bylo 154 milionů EUR určených pro boj proti znečištění na období 2007-2013. Nedávno agentura ENBA uzavřela smlouvy s dalšími plavidly odstraňujícími znečištění ropou s cílem zabezpečit lepší ochranu evropského pobřeží a v blízké budoucnosti budou v Algeciraském zálivu působit další dvě plavidla - Bahia Uno a Bahia Tres.
<P>
Z obecného hlediska je Komise odpovědná za správné uplatňování evropského práva v oblasti námořní bezpečnosti a ochrany námořního životního prostředí. Agentura ENBA byla založená s cílem pomáhat Komisi posílit a uplatnit existující právo EU. Kontroly vykonávané agenturou umožňují vyhodnotit, zda kroky, které udělaly členské státy, byly v souladu s právem Společenství. V případě, že právo Společenství nebude dodrženo, Komise může zahájit konání vůči kterémukoli členskému státu.
<P>
S ohledem na změněné oblasti, na projednání čeká několik otázek, včetně směrnice o trestních sankcích a směrnice o environmentální odpovědnosti. Zavedení trestního zákoníku do praxe a stíhání znečišťovatelů zůstává na jednotlivých členských státech.
<P>
Rád bych se však vrátil k případu New Flame. Komise v současnosti zvažuje stížnost andaluské regionální vlády týkající se možného nedodržení práva Společenství. Připomenu jen, že třetí námořní balíček, o němž dnes dikutujeme, má za cíl zlepšit monitorování námořní dopravy a přístup operátorů odpovědných za námořní dopravu.
<P>
Na závěr bych rád upozornil na uplatňování ambiciózních politik v souvislosti s námořní bezpečností a ochranou námořního životního prostředí ze strany Komise. Podle které kterýkoli členský stát zasažený nehodou se má vypořádat se znečišťovatelem a znečištěním prostřednictvím využití účinných nástrojů, které má k dispozici pro boj proti znečišťovatelům a znečištění. Komise doufá, že vrak lodi New Flame bude z Algeciraského zálivu odstraněn co nejdříve. Příjezd specializovaného člunu Big Foot 1 na konci března dokazuje plánování dalších kroků.
<P>
Rád bych skončil informací pro Parlament.
<P>
Vážený pane předsedající, rád si vyslechnu názory členských států v souvislosti s touto situací.
<SPEAKER ID="235" NAME="Gerardo Galeote">
jménem skupiny PPE-DE. - (ES) Vážený pane předsedající, vážený pan komisaři, od ztroskotání lodi New Flame už uběhlo osm měsíců, ale existuje tu stále reálné riziko dalších ropných skvrn vycházejících z nákladného prostoru ztroskotané lodi.
<P>
Tato situace je stále pravděpodobnější především kvůli každodenním okolnostem, neschopnosti zvládnut hustý provoz a zásahům plavidel, která odstraňují ropu z moře. V tomto případě však můžeme mluvit o řetězové chybě a zanedbání povinností v souvislosti s monitorováním plavidel po kolizi.
<P>
Proto, pane komisaři, by tento Parlament uvítal, pokud byste mohl odpovědět na následující čtyři otázky:
<P>
První: Máte nějaké informace o zdroji a míře toxicity ze 42 500 tun zbytků kovu, které dosud nebyly vytaženy?
<P>
Druhá: Zda po kolizi a následujících osmi měsících byla poskytnutá podpora v rámci mechanismu civilní ochrany Společenství, a pokud ano, kolikrát?
<P>
Třetí: Máte nějaké plány a rozpis další plavby lodi - o které jste právě hovořili - nebo plány týkající se monitorování rizika kontaminace způsobené únikem z nákladního prostoru?
<P>
Čtvrtá: Zahájila Evropská komise vyšetřování? Jde o navázání na porušování pravidel Společenství příslušnými orgány? V případě, pokud bylo přestoupeno právo Společenství, pane komisaři Barrote, je nezbytné postoupit tyto skutečnosti Soudnímu dvoru Evropských společenství, protože nakonec vždy doplácejí občané a životní prostředí.
<SPEAKER ID="236" NAME="Luis Yañez-Barnuevo García">
jménem skupiny PSE. - (ES) Vážený pane předsedající, jediným důvodem, proč diskutujeme o ztroskotání lodi New Flame, je zájem nás všech o ochranu životního prostředí a námořní bezpečnost. Nemohu uvěřit, že někdo, i když vzdáleně, porovnává tento případ s katastrofou, kterou způsobilo ztroskotání lodi Prestige.
<P>
Z lodi New Flame uniklo 24 tun ropy, zatím co z lodi Prestige 70 000 tun. Je to jako přirovnat škrábanec k nevyléčitelné rakovině, i když ani tato nehoda nemůže být nikdy považována za malou. Potřebujeme posílit mechanismus prevencí a zvládat rizika, které hrozí našim mořím, především Středozemnímu moři.
<P>
Španělské orgány nepochybně reagovaly rozvážně a přijaly účinná opatření v rámci svých kompetencí, neboť se poučily ze série chyb, které udělala vláda v případě katastrofy způsobené ztroskotáním lodi Prestige. Kroky, které podnikla španělská vláda a Junta de Andalucía, se opíraly o služby Evropské námořní bezpečnostní agentury a systému CleanSeaNet, v rámci nichž bylo poskytnuto jedenáct satelitních snímků a dvě hodnotící zprávy o nehodě. Reakci Komise už zmínil pan Barrot, proto ji už nebudu opakovat.
<P>
Devět měsíců po nehodě je situace pod kontrolou britských a španělských orgánů a společně s Komisí jednají v souladu se závěry Fóra pro dialog o Gibraltaru.
<SPEAKER ID="237" NAME="Graham Watson">
jménem skupiny ALDE. - Vážený pane předsedající, ústně položená otázka, která je základem této diskuse, zavání atavistickým odporem konstitučního charakteru. Tento Parlament je tím nejhorším, co negativně zasahuje do našich snah přiblížit se politikám Evropské unie.
<P>
Žádám pana komisaře, aby se na konci této diskuse vrátil k třem skutečnostem, které je nezbytné objasnit.
<P>
První je skutečnost, že kolize a potopení lodi New Flame se neudály v Gibraltarském zálivu, který Španělé nazývají Algeciraským zálivem, ale jihovýchodně od Gibraltaru, který se nenachází v evropských vodách Středozemního moře.
<P>
Druhou je skutečnost, že nehoda lodi New Flame přepravovala odpadový kov, a proto otázky týkající se zásobování ropy s tímto nijak nesouvisí.
<P>
Třetí je existence jedné malé ropné skvrny, která se objevila během bouřky 9.-10. února, místo sedmi ropných skvrn, o kterých se tu mluvilo. Následující měsíc po nehodě bylo do plavidel natankovaných sedm sto osmdesát kubických metrů paliva, z nichž neunikla ani kapka. Byl bych vděčný panu komisaři, kdyby mohl tyto informace Parlamentu potvrdit. Pokud se na pobřeží nachází nějaká ropa, pravděpodobně je to ropa, která vytekla z lodi Sierra Nava, která začátkem roku najela na mělčinu poté, když se během bouřky utrhla z kotviště.
<P>
Pan komisař by také mohl okomentovat spolupráci gibraltarských a španělských orgánů. Jsem přesvědčený, že tato spolupráce byla ukázková. Gibraltar neporušuje žádný ze svých mezinárodních závazků, a proto si dovolím pozvat své španělské kolegy, především z Partido Popular, do svého volebního obvodu a po konzultaci s příslušnými orgány i na obhlídku vraku.
<P>
Gibraltar a jeho španělské zázemí jsou rušnými, hustě osídlenými průmyslnými oblastmi, a proto jsou obavy související s námořní bezpečností a strach ze znečištění nejen moře, ale také vzduchu a pozemních vod opodstatněné. Proto nedovolme stranickým metodám nespokojené opozice, aby zkreslily naše evropské uvažování.
<SPEAKER ID="238" NAME="Raül Romeva i Rueda">
jménem skupiny Verts/ALE. - (ES) Vážený pane předsedající, myslím, že celou situaci okolo New Flame okomentovali Greenpeace, když na vrak umístili transparent, na kterém bylo napsáno "vertido diplomático" - diplomatická skvrna.
<P>
Problém je proto dvojnásobní: jde tu o ekologický problém a potom i o diplomatický problém. I když ten druhý nemůže být použit jako omluva za nevypořádání se s tím prvním.
<P>
Nehoda lodi New Flame je jen symptomatická, neboť znečištění ropou je v Gibraltaru notoricky známé vzhledem k neschopnosti Gibraltaru konat v rámci evropského práva a přílišné shovívavosti španělských orgánů. V každém případě bych rád zdůraznil, že jsem vděčný za zájem o ekologii ze strany svých kolegů z Partido Popular. Situace okolo nehody New Flame svědčí o zájmu vytvořit vnitřní opozici, na kterou jsme už zvyklí, a ne o zájmu řešit ekologický problém.
<P>
Znovu opakuji, že tu jde o diplomatický problém, ale hlavním problémem zůstává ekologický problém, který musí být vyřešený co nejdříve.
<SPEAKER ID="239" NAME="Willy Meyer Pleite">
jménem skupiny GUE/NGL. - (ES) Vážený pane předsedající, pane komisaři, od srpna se zúčastňuji několika iniciativ Parlamentu a měl jsem několik příspěvků na plenárním zasedání Parlamentu. Zásadním problémem, jak všichni víme, je skutečnost, že v oblasti Gibraltarského přílivu je nejhustější provoz námořní dopravy s více než 100 000 plavidly ročně, z nichž 30 000 plavidel pluje mezi Algeciraským zálivem a Gibraltarem.
<P>
Zásadním problémem je, že tyto dva přístavy nemonitorují a nekoordinují námořní dopravu. To je hlavní problém. Zahajujeme novou iniciativu, takže dva členské státy, které se jí účastní, by měly vyřešit nedostatečnou koordinaci lodní dopravy, co nejdříve. Hovoříme tu o dvou nejvyužívanějších přístavech námořní dopravy, a proto je v dnešní době nepřijatelné, aby tam neexistovala monitorovací jednotka.
<P>
Nehovoříme tu totiž pouze o nehodě lodi New Flame, ale také o nehodách lodí Sierra Nava a Samotraki, které ohrožují námořní bezpečnost, bezpečnost lidí a přirozené životní prostředí.
<P>
Proto jsem přesvědčený, že Evropa by měla v tomto případě převzít iniciativu a vypracovat pro členské státy směrnici. V 21. století je nepřijatelné, aby bylo plavidlo v takovém stavu. Možná Španělsko nemělo svěřit záchranu plavidla Gibraltaru? Možná měli radši spolupracovat?
<P>
Pro pana komisaře tu mám návrh. Komisi jsem položil otázku, na kterou sice v březnu odpověděl pan Dimas, ale která ještě stále není jasná, a to sice, jaký náklad byl na lodi? O jakém druhu odpadového kovu hovoříme? Komise informovala, že loď převážela 700 tun paliva IFO-380, ale ještě stále nevíme, jaký odpadový kov převážela. Tento stav je nepřijatelný.
<P>
Znovu proto žádám Komisi, aby nás informovala, o jaký odpadový kov jde.
<SPEAKER ID="240" NAME="Luís Queiró" AFFILIATION="PPE-DE">
(PT) Vážený pane předsedající, kolegové, přispívám do diskuse, neboť je nezbytné, aby situace okolo ztroskotání lodi New Flame v Algeciraském zálivu a Gibraltaru ze srpna 2007 byla vyřešena. Jak dobře víte, v období srpen 2007 až únor 2008 se objevilo několik ropných skvrn pocházejících z plavidla. Tyto následky nehody nerespektují hranice států, ale poškozují životní prostředí a obyvatelstvo na pobřeží.
<P>
Přidávám svůj hlas k hlasům španělských kolegů, kteří žádají odpovědi na otázky týkající se ztroskotání lodi New Flame. Tyto otázky urychleně vyžadují odpověď, neboť nejde o záležitost jen španělských orgánů a orgánů Gibraltaru. Tato nehoda zasahuje životní prostředí, námořní bezpečnost a námořní hospodářství, takže v konečném důsledku ovlivňuje nás všechny.
<P>
Nemůžeme ignorovat skutečnost, že kolize a potopení plavidla se událo na jedné z nejvyužívanějších námořních tras světa a že náklad z lodi nebyl ještě stále vyložený. Diplomatický spor je proto naší poslední starostí. S ohledem na skutečnost, že tento Parlament právě přijal zákon o námořní bezpečnosti a balík opatření s cílem posílit evropské právo a sladit ho s mezinárodními nástroji, jsou problémy, o kterých se zmiňujeme, velmi důležité.
<P>
Proto je důležité se zeptat, jak jsou prostředky přijaté evropským právem využívané, aspoň ty, které už máme k dispozici, a jak je koordinovaná spolupráce mezi členskými státy a Komisí, pokud jde o výměnu informací, rozdělení odpovědností a opatření, které jsou nezbytné pro vyřešení vzniklé situace. V tomto kontextu hodnotíme i stanovisko Komise, které nám prezentoval pan místopředseda Barrot.
<SPEAKER ID="241" NAME="Francisca Pleguezuelos Aguilar" AFFILIATION="PSE">
(ES) Vážený pane předsedající, tato diskuse a odpovědi pana komisaře svědčí o citlivosti španělských a andaluských orgánů, pokud jde o vypouštění látek, které znečišťují životní prostředí a ohrožují námořní bezpečnost; tyto otázky jsou pro španělskou vládu důležité především pro nezbytnost okamžité odpovědi a započetí rozsáhlých činností, které budou řešit daný problém a zabrání horším katastrofám. Už jsme o tom hovořili.
<P>
Ztroskotání lodi New Flame ani zdaleka nepřipomíná katastrofu způsobenou ztroskotáním lodi Prestige, ale následky této nehody znepokojují španělskou vládu, vládu mé země.
<P>
Španělská vláda nemůže být obviněna z nečinnosti, právě naopak. Jakmile došlo k nehodě, byla španělská vláda v nepřetržitém kontaktu se Spojeným královstvím a Gibraltarem a sbírala informace o plavidlu a samotné kolizi, zároveň nabídla koordinování a spolupráci na iniciativě navržené mým kolegou panem Meyerem Pleitem.
<P>
Jak už informoval pan komisař, Evropská unie poskytuje pomoc od srpna. Majitel lodi a jeho společnost byli poučeni o tom, že budou hradit všechny náklady související se vzniklou škodou a Junta de Andalucía vznesla žalobu pro možné porušení zákona.
<P>
Pro Španělsko je podstatné dodržování závazků - aby se neopakovalo to, co při ztroskotání lodi Prestige -, ale je tu také potřeba koordinace, která je v současnosti nedostatečná. Proto jsem přesvědčený, že tato záležitost by měla být uzavřena poskytnutím pomocí Fóra pro dialog o Gibraltaru ze strany Španělska ve formě opatření, které nám pomůže vyrovnat se s podobnými situacemi a předejít dalším nežádoucím událostem. Všechno ostatní je jen napětí, které cítí někteří z nás a chtějí do toho vtáhnout i Parlament.
<SPEAKER ID="242" NAME="David Hammerstein" AFFILIATION="Verts/ALE">
(ES) Vážený pane předsedající, pokud jsou do této záležitosti zainteresovaní Zelení, nejde o rozdělení viny, ale o hledání účinných opatření, která by zabránila katastrofě, jakou je tato, nebo lépe řečeno katastrofám, které jsou v Gibraltarském průlivu na denním pořádku.
<P>
Tato kolize je výstražné vztyčení ukazováku, a proto bychom k ní neměli přistupovat lehkovážně. Požádali jsme Komisi o přijetí opatření v boji proti nerozumným a nebezpečným praktikám, pokud jde o zatížení lodí, které mění vody Gibraltaru, Velké Británie a Španělska na gigantickou plovoucí čerpací stanici nerespektující zákon bez jakékoli kontroly a zabezpečení.
<P>
Stovky pochybných plavidel brázdí tato moře. Jen za minulý rok se přes tyto vody přepravilo palivo loďmi šesttisíckrát, více než desettisíckrát se přeprava uskutečnila za hranicí teritoriálních vod bez jakýchkoli bezpečnostních opatření, která byla stanovena Mezinárodní úmluvou o zabránění znečišťování z lodí MARPOL.
<P>
Protože už nejsme ochotní učit se z katastrof, požádali jsme Komisi o předložení účinného protokolu o spolupráci v námořní přepravě na území Gibraltarského průlivu s cílem ochrany životního prostředí a společných zájmů. Nemůžeme se přece setkávat s podobnými katastrofami každý den.
<SPEAKER ID="243" NAME="Luis de Grandes Pascual" AFFILIATION="PPE-DE">
(ES) Vážený pane předsedající, rád bych poděkoval panu Barrotovi za jeho odpovědi. Algeciraský záliv se stal smetištěm Gibraltarského průlivu. Navíc hrozí, že nezákonné zásobování, nepřetržité unikání látek znečišťujících životní prostředí, i když v malých množstvích, a rozlévání nákladu při nehodách změní chráněnou oblast ve stoku.
<P>
Případ, o kterém tu diskutujeme, nijak neohrožuje vztahy Španělska a Velké Británie, které diskutují o svých starých křivdách rozumným způsobem. V případě New Flame jde o - pokud mohu použít tento výraz - "unos por otros, la casa sin barrer" - "plot, který však pomáhá udržet přátelství".
<P>
Skandálem zůstává, že za dlouhých šest měsíců nebyl žádný z příslušných orgánů schopen přijmout účinné preventivní opatření zabraňující potápění plavidel a znečištění ropnými skvrnami z kolizí.
<P>
Vrak leží momentálně na dně moře společně s 42 500 tunami odpadového kovu, jehož charakter a míru nebezpečí znečištění nikdo nezná.
<P>
Pane komisaři, tvrdě pracujeme na souboru opatření Erika III a požadavcích Parlamentu, pokud jde o tento projekt, je mu nakloněná i Rada, neboť jde o vytvoření nezávislého orgánu, který bude bojovat proti znečištění moří, orgánu, který bude mít pravomoc rozhodovat po zhodnocení rozsahu nehody.
<P>
Případ lodi New Flame se zdá být šitý na míru, aby přispěl k založení takovéhoto nezávislého orgánu s rozhodovací pravomocí. Neospravedlnitelná je naléhavá potřeba členských států Evropské unie přehodnotit příslušné směrnice a ratifikovat mezinárodní dohody. Nebylo příjemné slyšet ostrou kritiku na adresu Andalusie v souvislosti s katastrofou způsobenou potopením lodi Prestige, jde o nepříjemnou manichejskou hru a projev neúcty k Andalusii. Je hanba, že o této záležitosti se začalo mluvit díky lidem z tohoto regionu.
<P>
Pane komisaři, Andalusie žádá, aby zásobování bylo v souladu se zákonem a námořní aktivity v Algeciraském zálivu, které přispívají k bohatství a zaměstnanosti v této oblasti, šly ruku v ruce s ochranou životního prostředí.
<SPEAKER ID="244" NAME="Inés Ayala Sender" AFFILIATION="PSE">
(ES) Vážený pane předsedající, tato nehoda se skutečně nedá porovnávat s ostatními nehodami tankerů přepravujícími ropu, nebo kontejnerovými loďmi jako Napoli, o které se ještě musí rozhodnout.
<P>
Na druhé straně bychom měli být potěšeni, že pan místopředseda se zúčastňuje této diskuse. V daném okamžiku je diskuse v podstatě soustředěna na aspekty týkající se životního prostředí. Myslím, že je velmi důležité, že pan Barrot se může v rámci své kompetence vyrovnat s oběma aspekty, životním prostředím i dopravou, pomocí nových nástrojů.
<P>
S Gibraltarem jsme urovnali diplomatické spory, pokud jde o vzdušnou bezpečnost. Ráda bych navrhla panu Barrotovi, abychom se snažili urovnat a zlepšit diplomatickou stránku s Gibraltarem, pokud jde o námořní bezpečnost. Navzdory problémům věřím, že existují cesty pro oboustranně prospěšný dialog.
<P>
Také věřím, že španělské a andaluské orgány udělaly všechno, co je v jejich silách v souvislosti s nehodami tohoto typu v této kritické oblasti Středozemního moře, a samozřejmě jsme rádi, že požádali Evropskou unii o uplatnění příslušných nástrojů.
<P>
Věříme, že vyslání poselství naděje občanům, pokud jde o neradostné aspekty, je velmi důležité a že je stejně důležité posílit mechanismy agentury ENBA, které se osvědčily jako preventivní a ochranné, důležité je posílení i opatření pro pobřeží, vytrvat v úsilí, pokud jde o třetí balíček o námořní bezpečnosti a především zlepšit spolupráci přístavů, která možná někdy není na takové úrovni, na jaké by mohla být, a samozřejmě prezentovat všechny aspekty související se zlepšením kvality námořního paliva a propagovat návrh, který byl nedávno přijatý Mezinárodní námořní organizací (IMO) a určitě přispěje ke zlepšení výsledků nebo následků podobných nehod.
<SPEAKER ID="245" NAME="Jacques Barrot">
místopředseda Komise. - (FR) Vážený pane předsedající, pokusím se odpovědět na několik otázek. Rád bych informoval pana Galeota, že Komise nebyla informována o žádné toxicitě odpadového kovu z lodi New Flame. Neexistují podklady, na základě kterých bychom mohli hovořit o toxickém kovu.
<P>
Pokud jde o pomoc poskytnutou prostřednictvím Mechanismu civilní ochrany Společenství, požádaly o ni španělské orgány, jakmile došlo k nehodě lodi New Flame, od té doby o pomoc nežádaly. Pokud jde o odstranění vraku lodi, rád bych informoval Parlament, že záchranné práce jsou v plném proudu a stav moře dovoluje vykonávat tyto práce bez rizika. Záchranné práce budou trvat přibližně tři měsíce.
<P>
Mezitím se Komise zabývá žalobou, kterou podala vláda Andalusie. Jakékoli porušení zákonů bude soudně stíháno. Také pan Watson položil několik otázek. Rád bych ho informoval, že vrak lodi New Flame se nachází v teritoriálních vodách Gibraltaru. Nehoda lodi New Flame nijak nesouvisí s únikem ropy, britské orgány informovaly Komisi, že zásobování ropou bylo vykonáváno v souladu s platným právem a nepředstavuje problém. Zásobovací plavidla jsou vždy ropné tankery s dvojitým trupem a mají všechna potřebná osvědčení.
<P>
Pane Meyere, směrnice o monitorování lodní dopravy - rád bych uzavřel tento bod - prosazuje spolupráci v oblasti monitorování lodní dopravy, pokud to dovoluje výměna informací prostřednictvím informačního systému SafeSeaNet.
<P>
Pane Queiró, Komise věří, že nařízení, obsažené v směrnici o trestních sankcích týkajících se námořního znečištění, jsou použitelné i v případě New Flame a obecně i v případě zásobovacích činností, které způsobují znečištění moře. Směrnice z roku 2005 neobsáhla právní systém s ohledem na trestní sankce pro osoby odpovědné za znečišťování moří.
<P>
Praktické využití sankcí pro jednotlivé případy nebylo zastřešeno směrnicí, ale platným vnitrostátním právem, například při podání žaloby nebo po iniciování trestní činnosti. Sankce musí být uloženy vnitrostátním soudem, jakmile se zjistí spáchání trestného činu.
<P>
Pane Hammersteine, přeprava ropy na otevřeném moři je běžnou praxí v námořní dopravě. V zásadě, to nepředstavuje problém za předpokladu, že jsou dodržena všechna preventivní opatření. Majitelé lodí vymysleli nejlepší způsob zásobování plavidla palivem. Mezinárodní námořní organizace se chystá přijmout několik opatření k prevenci znečištění během přečerpávání ropy z jednoho tankeru do druhého. Členské státy a Komise aktivní podporují tuto snahu, i když jsme v této oblasti velmi opatrní.
<P>
Pane Grandesi Pascuale, v roce 2005, jako součást třetího balíku právních opatření týkajících se námořní bezpečnosti, předložila Komise k projednání návrh směrnice, která stanovovala nezbytná pravidla, pokud jde o veřejnou odpovědnost a zabezpečení. Evropský parlament tento návrh uvítal, ale naneštěstí Rada zatím tento návrh nepřijala. Cílem tohoto návrhu bylo poskytnout přechodnou odpověď obětem námořního znečištění, neboť uplatnění mezinárodních dohod stále čeká na projednání. Podobné dohody vstoupí v platnost velmi opožděně nebo není možné je uplatnit ve všech členských státech. To vede k nerovnému zacházení, pokud jde o provozovatele námořní přepravy a oběti nehod.
<P>
Neodpověděl jsem na všechny otázky, ale rád bych řekl, že Komise si uvědomuje přetrvávající nesouhlas, pokud jde o teritoriální vody Gibraltaru. Není na místě o tom diskutovat. Můžeme požádat příslušné strany, aby posílily svou spolupráci a zlepšily výměnu informací. Fórum o tripartitě by se mělo soustředit na problém spolupráce v oblasti námořní bezpečnosti.
<P>
Dámy a pánové, s vaším dovolením bych rád využil tuto příležitost a informoval vás, pokud jde o třetí balík opatření pro bezpečnost námořní dopravy, že Parlament se nebojácně zhostil svých povinností. Váš Výbor pro dopravu a cestovní ruch přijal všech sedm návrhů, a já musím vzdát Parlamentu poklonu, neboť jsem byl na této věci účasten. Je pravdou, že na posledním jednání Rady ministrů dopravy jsem si všiml jisté neochoty ze strany mnohých členských států a některých členských států vůči dvěma návrhům. Na jedné straně návrh o veřejné odpovědnosti, odpovědnosti majitelů lodí, v souvislosti s kterým musíme zavést povinné schéma pojištění, které je rozhodujícím způsobem důležité pro budoucnost. Na druhé straně návrh, který doplňuje toto schéma, odpovědnost státu, která je vyjádřena jeho vlajkou. Odpovědnost státu vyjádřenou jeho vlajkou je nezbytné definovat, pokud chceme, aby se všechny evropské vlajky objevily na seznamu Pařížského memoranda, což znamená, že všechny jsou plnohodnotnými vlajkami. Tam však ještě nejsme. Rád bych řekl, že s cílem předejít vrakům, jakým je New Flame, je rozhodující mít zákon, který je, jak jsme to navrhli v třetím balíku opatření pro bezpečnost námořní dopravy, schopný účinně eliminovat riziko nehod na moři a znečištění moře.
<P>
V tomto případě jsme se nepochybně posunuli vpřed. Námořní bezpečnostní agentura, jak jsem již uvedl, poskytla svou pomoc. Nedávno posílila svou síť plavidel určených k odstranění znečištění, i když nic z třetího balíku opatření pro námořní bezpečnost nemůže být uplatněno bez podpory Parlamentu a připravenosti členských států vzít na sebe odpovědnost. Jaká by to byla dramatická situace, kdyby se zítra objevila ropná skvrna v křehkých vodách Středozemního moře a my bychom měli v rukou osud těchto vod. Právě proto bych vám rád opakovaně poděkoval za vaši podporu, bez níž by třetí balík opatření pro bezpečnost námořní dopravy nemohl být účinně uveden v platnost a bez kterého bychom neměli účinnou kontrolu státních vlajek a určenou jasnou odpovědnost ze strany majitelů lodí. Pokud chceme předcházet podobným katastrofám, tento balík je absolutně nezbytný.
<P>
V každém případě vám děkuji za nadnesení tohoto problému, který nám dal příležitost zase jednou upozornit na absolutní nezbytnost námořní bezpečnosti.
<SPEAKER ID="246" NAME="Gerardo Galeote" AFFILIATION="PPE-DE">
(ES) Vážený pane předsedající, námitka. Pan komisař se zmínil o vodách Gibraltaru. Nevím, zda to byla chyba interpretace nebo komisařovo pochybení. Rád bych ho požádal o objasnění, protože jak dobře ví, vlastnictví těchto vod je předmětem sporu mezi Španělským královstvím a Spojeným královstvím.
<P>
Rád bych ho požádal o vysvětlení.
<SPEAKER ID="247" NAME="Jacques Barrot">
místopředseda Komise. - (FR) Vážený pane předsedající, k tomuto nezaujmu stanovisko. Jednoduše jsem udal geografickou polohu ztroskotané lodi, kterou je Algeciras, Gibraltar. Rozumějte: Nerad bych začal spor, který nejsem v rámci své pravomoci schopný vyřešit.
<SPEAKER ID="248" NAME="Graham Watson" AFFILIATION="ALDE">
Vážený pane předsedající, pan komisař měl úplnou pravdu. V záznamu by mělo být uvedeno, že ani samotná nehoda, ani ztroskotání lodi New Flame se neudály na pobřeží Gibraltaru ani Algeciru, ale v teritoriálních vodách Gibraltaru. Bylo to na jihovýchodní špičce skály ve Středozemním moři, a to by mělo být v záznamu jasně uvedeno.
<SPEAKER ID="249" NAME="Předsedající">
Přijal jsem šest návrhů usnesení na základě čl. 103 odst. 2 jednacího řádu.
<P>
Rozprava je ukončena.
<P>
Hlasování se bude konat v úterý 24. dubna 2008.
<P>
Písemná prohlášení (článek 142)
<SPEAKER ID="250" NAME="Kartika Tamara Liotard  " LANGUAGE="NL">
Ztroskotání lodi New Flame na Gibraltaru je předmětem sporu mezi Spojeným královstvím a Španělskem o Gibraltar. Důležité je, aby diplomatická hrozba války nepřevýšila skutečnou hrozbu ekologické katastrofy na španělském pobřeží. Jde o skutečný problém. Záchrana životního prostředí musí zůstat prioritou za každých okolností.
<P>
Objevuje se i problém odpovědnosti. Znovu tu máme loď vyhýbající se ve vhodné chvíli zákonům i poplatkům a následně se dostávající do problémů. EU by měla zabránit dalšímu porušování mezinárodních pravidel. Mělo by být jasné, kdo je v případě takovýchto nehod odpovědný.

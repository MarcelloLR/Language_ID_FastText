<CHAPTER ID="008-26">
26. Právní předpisy použitelné v manželských věcech (
<P>
- Před hlasováním
<SPEAKER ID="156" NAME="Panayiotis Demetriou">
jménem skupiny PPE-DE. - Paní předsedající, chci předložit následující pozměňovací návrh: "Manželé se mohou dohodnout na právu rozhodném pro rozvod a odluku, pokud je toto právo v souladu se základními právy definovanými ve Smlouvách a Listině základních práv Evropské unie a se zásadou veřejného zájmu."
<P>
Tento ústní pozměňovací návrh omezuje právo manželů na výběr práva podle článku 20. Jsem přesvědčen, že je to uspokojující pro politiku skupiny PPE-DE, která chce omezit výběr práva tak, aby bylo v souladu, jak bylo řečeno, se základními právy a také s veřejným zájmem. Takže soudce, v případě, kdy bude řešit tuto žádost manželů o použití zahraničního práva, rozhodne a řekne, že ji nepřijímá, protože odporuje veřejnému zájmu nebo základním právům.
<SPEAKER ID="157" NAME="Evelyne Gebhardt" LANGUAGE="DE">
Paní předsedající, mohu přijmout tento pozměňovací návrh, protože je zcela evidentní. Rozhodné právo musí samozřejmě odpovídat zásadám v našich smlouvách a s Listinou základních práv. S tímto pozměňovacím návrhem nemám problém.
<SPEAKER ID="158" NAME="Předsedající">
Je někdo proti tomuto ústnímu pozměňovacímu návrhu?
<P>
Nikoho nevidím.
<P>
(Ústní pozměňovací návrh byl přijat)
<SPEAKER ID="159" NAME="Carlo Casini" AFFILIATION="PPE-DE">
(IT) Paní předsedající, samozřejmě nemohu nesouhlasit s tím, že při výběru práva musí být dodržována základní práva. To není problém. Problémem je, že pokud mají manželé možnost výběru práva - chtěl bych zdůraznit, že výběr práva je výjimkou ve všech právních systémech -, tak jestli toto právo musí patřit mezi práva 27 států Unie, nebo se může jednat o právo jakékoliv země.
<P>
Proto nejsem proti tomuto pozměňovacímu návrhu, ale domnívám se, že to nemůže zabránit hlasování o souvisejících pozměňovacích návrzích skupiny Evropské lidové strany (Křesťanských demokratů) a Evropských demokratů, které stanoví, že může být použito pouze právo jedné z 27 zemí Evropské unie.
<SPEAKER ID="160" NAME="Bruno Gollnisch" AFFILIATION="NI">
(FR) Paní předsedající, z této rozpravy je zřejmé, že tato záležitost není ještě zcela vyřešena. Proto mám to potěšení a žádám vás v souladu s jednacím řádem, abyste tuto zprávu vrátila výboru.
<P>
(Žádost o vrácení do výboru byla zamítnuta)
<P>
po hlasování o pozměňovacím návrhu č. 32
<SPEAKER ID="162" NAME="Evelyne Gebhardt" LANGUAGE="DE">
Paní předsedající, dohoda mezi skupinou Evropské lidové strany (Křesťanských demokratů) a Evropských demokratů, Skupinou sociálních demokratů v Evropském parlamentu, skupinou Zelených / Evropské svobodné aliance a skupinou Aliance liberálů a demokratů pro Evropu byla následující. Pokud přijmeme tento ústní pozměňovací návrh skupiny PPE-DE, všechny další pozměňovací návrhy této skupiny budou staženy. Očekávám, že tak skupina PPE-DE učiní.
<SPEAKER ID="163" NAME="Panayiotis Demetriou">
jménem skupiny PPE-DE. - (EL) Paní předsedající, je pravda, že dotčená dohoda obsahovala tuto podmínku. Pan Casini měl jiný názor. Jsem přesvědčen, že pozměňovací návrhy PPE-DE jsou zahrnuty do ústního pozměňovacího návrhu, který jsem přeložil a který byl schválen, a proto není třeba hlasovat o těchto pozměňovacích návrzích, jež byly předloženy právě pro podporu požadavku na omezení práva.
<SPEAKER ID="164" NAME="Předsedající">
Pozměňovací návrhy č. 32 až 37 včetně proto nebudou brány v potaz.
<P>
Budeme proto pokračovat. Skupina chce něco uvést.
<P>
Před hlasováním o legislativním usnesení
<SPEAKER ID="165" NAME="Cristiana Muscardini" AFFILIATION="UEN">
(FR) Paní předsedající, občas je třeba nasadit si brýle, aby bylo vidět, jestli nějaký poslanec chce, v souladu s jednacím řádem, promluvit s předsednictvem.
<P>
Jak víte, jedna skupina může přijmout pozměňovací návrhy, které jiná skupina zamítne. Pokud se týká vystoupení pana Casiniho, netěší nás to. Budeme hlasovat o pozměňovacím návrhu skupiny Unie pro Evropu národů.
<SPEAKER ID="166" NAME="Předsedající">
Paní Muscardiniová, právě jsem řekla, že pozměňovací návrhy nebudou brány v potaz. Jakmile nejsou brány v potaz, nemůže se o nich hlasovat.

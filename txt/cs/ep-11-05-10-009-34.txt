<CHAPTER ID="009-34">
34. Navrhovaná prozatímní opatření ke zmrazení a zpřístupnění majetku dlužníků v přeshraničních případech (
<SPEAKER ID="126" NAME="Arlene McCarthy">
zpravodajka. - Paní předsedající, stručně řečeno debata a prezentace zprávy nebyly možné a já bych chtěla poděkovat svým kolegům z dalších politických skupin, kteří podpořili moje doporučení.
<P>
Chtěla bych Komisi a Radě dát na vědomí, že se jedná o začátek kampaně Evropského parlamentu s cílem získat pro naše občany, kteří se stali obětmi podvodu, nová práva. Celoevropská nařízení ke zmrazení a zpřístupnění aktiv podvodníků jsou důležitá, protože v současné době podvodníci unikají bez trestu, zatímco oběti se musí vypořádat se ztrátami a potýkat se s vysokými účty za právníky. Tímto hlasováním proto žádáme Komisi, aby urychleně předložila legislativní návrhy vedoucí k nápravě této nespravedlnosti a navrátila moc našim občanům, obětem trestné činnosti.

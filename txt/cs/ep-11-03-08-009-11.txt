<CHAPTER ID="009-11">
11. Rovnost žen a mužů - 2010 (
<SPEAKER ID="156" NAME="Sergio Paolo Francesco Silvestris" AFFILIATION="PPE">
(IT) Paní předsedající, dámy a pánové, v bodě 66, po spojení "upozorňuje, že ženy musí samy rozhodovat o svých sexuálních a reprodukčních právech, a to zejména prostřednictvím snadného přístupu k antikoncepci a umělému přerušení těhotenství", prostřednictvím tohoto ústního pozměňovacího návrhu navrhuji, aby byl po slovech "umělému přerušení těhotenství" doplněn tento text: "přičemž rovněž uznává právo nenarozeného dítěte na život, vyzývá členské státy a Komisi, aby provedly opatření a akce na podporu zachování těhotenství zavedením zvláštních sociálních a podpůrných politik, které ženám pomohou překonat důvody, které je k umělému přerušení těhotenství vedou, kdykoli to bude možné".
<P>
Tento ústní pozměňovací návrh má zajistit svobodu žen ve věci bezpečného přístupu k ukončení těhotenství, ale rovněž potvrdit zásadu, že umělé ukončení těhotenství není opožděnou metodou antikoncepce ani prostředkem kontroly porodnosti.

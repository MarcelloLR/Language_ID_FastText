<CHAPTER ID="006-08">
8. Jmenování výkonného ředitele Evropského orgánu pro bankovnictví (EBA) (
<SPEAKER ID="102" NAME="Sharon Bowles" AFFILIATION="ALDE">
Pane předsedající, nebudu vás dlouho zdržovat. Dnes hlasujeme o rozhodnutí schválit výkonné ředitele evropských orgánů dohledu. Záležitostmi týkajícími se celkového postupu do budoucna jsme se zabývali minulý měsíc při jednáních souvisejících se jmenováním předsedů těchto orgánů.
<P>
Pro Evropský orgán pro bankovnictví byl jako výkonný ředitel navržen Adam Farkas; pro Evropský orgán pro pojišťovnictví a zaměstnanecké penzijní pojištění je to Carlos Montalvo a pro Evropský orgán pro cenné papíry a trhy je to Verena Rossová. Všichni nominovaní se minulý týden ve Výboru pro hospodářské a měnové záležitosti zúčastnili schvalovacích slyšení. Ta byla přenášena online, a tím pádem jsou dostupná na stránkách Výboru ECON, stejně jako životopisy kandidátů. Výbor se jasnou většinou rozhodl, že bychom měli hlasovat ve prospěch těchto kandidátů, tak tedy zní doporučení výboru.

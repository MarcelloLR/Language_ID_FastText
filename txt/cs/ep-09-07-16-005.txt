<CHAPTER ID="005">
Sdělení předsednictví
<SPEAKER ID="012" NAME="Předsedající">
(Po příspěvku, který přednesla paní Harmsová, viz bod 4.1). Ano, paní Harmsová. V souvislosti s událostí, o které jste se zmínila, musím sněmovnu informovat, že pan předseda Buzek připravil veřejné prohlášení, které vám nyní přečtu.
<P>
S velikým zármutkem jsem vyslechl zprávu o únosu a následné tragické smrti Natalji Estěmirovové v Grozném. Jménem Evropského parlamentu bych chtěl rodině a přátelům zemřelé vyjádřit náš soucit a soustrast.
<P>
Natalja Estěmirovová byla aktivistkou bojující za lidská práva a přední pracovnicí, která sbírala údaje pro organizaci Memorial v Čečensku. V roce 2005 jí skupina EPP v Evropském parlamentu udělila medaili Roberta Schumana. V Evropském parlamentu si vážíme její práce v oblasti lidských práv, prosazování demokratické odpovědnosti a zavádění právního státu.
<P>
Důrazně vyzýváme vedoucí představitele Ruské federace, aby zahájili důkladné vyšetřování její smrti a udělali maximum pro to, aby byly osoby odpovědné za tuto tragickou smrt postaveny před soud. Evropský parlament stojí v popředí v oblasti prosazování demokracie, zavádění právního státu a obrany lidských práv. Je proto naší povinností podporovat všechny lidi, kteří kdekoli na světě bojují za stejné hodnoty, jako bojovala Natalja Estěmirovová, a demonstrovat naši solidaritu s nimi.
<P>
(Potlesk)
<P>
Paní Harmsová, předsednictví souhlasí s vaším návrhem uctít památku Natalji Estěmirovové minutou ticha.
<P>
(Sněmovna držela minutu ticha.)

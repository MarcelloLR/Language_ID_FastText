<CHAPTER ID="006-01">
1. Dohoda mezi EU a Spojenými státy americkými o zpracovávání a předávání údajů o finančních transakcích z EU do Spojených států pro účely Programu sledování financování terorismu (
<SPEAKER ID="146" NAME="Alexander Alvaro">
zpravodaj. - (DE) Pane předsedo, moji kolegové poslanci snad pochopí, že poté, co Evropský parlament v únoru tuto dohodu odmítl, je nyní potřeba jasně říci, že se nám mezitím ve spolupráci s Komisí podařilo text značně vylepšit.
<P>
Chtěl bych využít této příležitosti a poděkovat kolegům poslancům ze skupiny Evropské lidové strany (Křesťanských demokratů), skupiny Progresivní aliance socialistů a demokratů v Evropském parlamentu, skupiny Zelených/Evropské svobodné aliance a skupiny Konfederace Evropské sjednocené levice a Severské zelené levice, kteří se na tom podíleli, za jejich pomoc při vytváření dohody, která vznikala za obtížných podmínek a která chrání právo našich občanů na soukromí a také právo na bezpečnost. Chtěl bych připomenout, že jsme tak měli první příležitost vdechnout život Lisabonské smlouvě a že to není jen neživý text.
<P>
- Po hlasování:
<SPEAKER ID="147" NAME="Předseda">
Chtěl bych poděkovat a poblahopřát panu Alvarovi a také předchozí zpravodajce, paní Hennis-Plasschaertové, a všem kolegům poslancům, kteří této dohodě věnovali tolik úsilí. Velice vám děkuji.
<SPEAKER ID="148" NAME="Rui Tavares" AFFILIATION="GUE/NGL">
Pane předsedo, upozorňuji vás na pozměňovací návrh k této zprávě, který požaduje, aby Rada a Komise jednaly s Parlamentem při jmenování zástupce EU, který má být vyslán do Washingtonu provádět kontrolu extrahování údajů. Dovolil bych si vás poprosit, abyste osobně co nejdříve kontaktoval Radu a Komisi tak, aby jmenování proběhlo pod řádným parlamentním dohledem.
<SPEAKER ID="149" NAME="Předseda">
Děkuji z připomenutí. Budu je v této věci kontaktovat.

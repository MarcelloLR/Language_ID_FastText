<CHAPTER ID="006-04">
4. (
<P>
- Před hlasováním:
<SPEAKER ID="070" NAME="Hans-Peter Mayer">
zpravodaj. - (DE) Pane předsedající, dámy a pánové, následující tři kodifikace představují inovaci, neboť budeme hlasovat o společných návrzích Parlamentu, Komise a Rady. Je to poprvé, kdy bude Parlament hlasovat o stejném textu jako Rada.
<P>
Ponecháme-li stranou hlasování, které podporuji, rád bych podotkl, že regulujeme oblasti, které by Evropský parlament regulovat neměl. V tomto případě nejde o rozhodování, které by bylo blízké lidem; před širokou veřejností se jen zesměšňujeme, snažíme-li se vydávat předpisy k věcem, jako je montáž zařízení pro osvětlení a světelnou signalizaci na kolové zemědělské a lesnické traktory.
<P>
(Hlasitý potlesk)
<P>
Bylo by více logické, kdybychom přijali směrnici o traktorech, která by obsahovala obecné požadavky a ochranná opatření. Podrobnosti by pak mohly být stanoveny prostřednictvím norem. V Evropě existuje Evropský výbor pro normalizaci (CCS) se sídlem v Bruselu a Evropský výbor pro normalizaci v elektrotechnice (CCSELEC), který sídlí tamtéž. Členy výborů CCS a Cenelec jsou organizace pro normalizaci ze třetích zemí včetně všech zemí EU a ESVO.
<P>
Zásada spočívající v přijímání obecných směrnic, v nichž je učiněn odkaz na Evropské normy, byla dosud uplatňována ve více než 25 dalších odvětvích. Proč bychom ji neměli uplatnit také na traktory? Předpokládám, že zde přítomný pan komisař Verheugen má na věc tentýž názor. Jde nám o zlepšení právní úpravy a my, členové Parlamentu, bychom měli jít příkladem.
<P>
(Potlesk)

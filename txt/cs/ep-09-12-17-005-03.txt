<CHAPTER ID="005-03">
3. Předlohy změn k souhrnnému rozpočtu Evropské unie na rok 2010 (hlasování) 
<P>
Před hlasováním:
<SPEAKER ID="106" NAME="László Surján">
zpravodaj.
<P>
Vážený pane předsedající, budeme mít pravděpodobně nejkratší hlasování o rozpočtu v rámci Niceské smlouvy a rozhodně je jisté, že půjde o poslední hlasování v rámci Niceské smlouvy.
<P>
Jak je možné, že volební seznam je tak krátký? Je tomu tak díky skvělé spolupráci mezi skupinami skupin. Coby zpravodaj bych rád poděkoval všem skupinám, které se podílely na tomto hlasování. Kromě toho bych ještě rád poděkoval sekretariátu za práci, kterou vykonal. Bez nich by rovněž nebylo možné, abychom tu byli jen s pouhými dvěma stránkami. Všem vám mnohokrát děkuji.
<P>
(Potlesk)
<P>
A domnívám se, že tato stručnost je oprávněná, protože v době krize bychom se měli snažit tuto krizi zvládnout, a ne trávit čas zdlouhavými hlasováními.
<SPEAKER ID="107" NAME="Vladimír Maňka">
zpravodaj. Vážený pane předsedající, navrhuji, abychom o bloku Ostatní instituce hlasovali v rámci jednoho hlasování, protože neočekávám žádné problémy. Děkuji.
<SPEAKER ID="108" NAME="Předseda">
Nastala situace, kdy budeme hlasovat o různých institucích, a v souladu s pravidly jsme povinováni hlasovat o každé z těchto institucí jednotlivě. Není možné toto všechno sloučit do jednoho bloku. To by bylo proti postupu.
<SPEAKER ID="109" NAME="Hans Lindblad">
úřadující předseda Rady. - (SV) Vážený pane předsedo, Rada s potěšením zaznamenala, že Parlament potvrdil dohodu, k níž jsme dospěli na dohodovacím jednání 18. listopadu v letošním roce. Ve spojení se závěrem druhého čtení v Radě nás těší, že můžeme druhé čtení Parlamentu považovat za takový, který reprezentuje společný text ze dvou částí rozpočtového orgánu v souladu s novým článkem 314 Lisabonské smlouvy.
<P>
Rada přijímá tento společný text, a předseda Evropského parlamentu může tudíž konečně vyhlásit rozpočet za schválený. Rád bych však poznamenal, že jakmile, pane předsedo, vyhlásíte rozpočet za definitivně schválený, Rada je toho názoru, že by měl být podepsán oběma stranami, jelikož nová smlouva stanoví, že je za něj zodpovědný jak Parlament, tak i Rada.
<P>
Rada vyjadřuje svou lítost nad skutečností, že toto stanovisko nebylo vzato v potaz. Když bylo toto řečeno, je nutno dodat, že nechceme v žádném případě zpochybňovat to, co bylo dohodnuto. Doufám však nicméně, že v rozpočtovém procesu v příštím roce bude dostatek času na to, abychom se s těmito záležitostmi vypořádali.
<P>
Rovněž bych chtěl využít této příležitosti a ještě jednou poděkovat předsedovi rozpočtového výboru, panu Lamassoureovi, a všem třem zpravodajům, panu Surjánovi, panu Maňkovi a paní Haugové, za jejich konstruktivní přístup v průběhu celého rozpočtového procesu, který rovněž demonstruje velice dobrou spolupráci, jíž jsme při této práci požívali.
<P>
Chtěl bych skončit jednou osobní připomínkou. Funkce úřadujícího předsedy Rady je pravděpodobně tím nejvýznačnější úřadem, jaký kdy budu zastávat. Bylo pro mě velikou ctí, moci sloužit tímto způsobem Evropě, a rád bych vyjádřil své díky za to, že se mi této příležitosti dostalo. Opravdu vám velice děkuji.
<P>
(Potlesk)
<SPEAKER ID="110" NAME="Předseda">
Vážené dámy, vážení pánové, jelikož jsme ukončili tuto část hlasování, i já bych rád vyjádřil své nejupřímnější díky a poblahopřál našim zpravodajům panu Surjánovi a panu Maňkovi - a ještě předtím jsme tu měli zprávu pana Bögeho -, stejně jako všem ostatním, kteří pracovali na tomto rozpočtu. Byl to nesmírně komplikovaný rozpočet. Kromě toho bych rád poblahopřál našim kolegům poslancům a rovněž celému Parlamentu, protože k tomuto rozhodnutí jsme dospěli společně. Je to vskutku skvělý výsledek. Blahopřeji všem!
<P>
(Potlesk)
<P>
Nyní vám musím přečíst některé velice důležité body, které se vztahují k tomu, jak pozoruhodným způsobem jsme přijali rozpočet. Je to velice důležité, protože jsme přestoupili z Niceské smlouvy na smlouvu Lisabonskou. Byl to velice komplikovaný přesun. Začali jsme v rámci Niceské smlouvy a končíme v rámci smlouvy Lisabonské, a to je důvod, proč je toto prohlášení nezbytné. Musíte ho vyslechnout.
<P>
"Rozpočtový postup pro rok 2010 byl výjimečný. Začal podle článku 272 smlouvy o ES, avšak jeho poslední fáze probíhala, když vstoupila v platnost Lisabonská smlouva. 18. listopadu roku 2009 se tudíž Parlament, Rada a Komise shodli na tom, že budou pokračovat v rozpočtovém postupu podle smlouvy o Evropském společenství, avšak dosáhli zároveň shody ohledně závěru rozpočtového postupu, a to včetně hlasování Parlamentu, které proběhlo v plném souladu s víceletým finančním rámcem. Předseda Rady právě potvrdil, že se Rada shodla na rozpočtu, o němž jsme právě hlasovali. To znamená, že Parlament a Rada nyní dosáhly dohody na společném textu v souladu s cílem a účelem článku 314. Tudíž poukazuji na to, že rozpočtový proces, který byl zahájen podle článku 272 Smlouvy o založení Evropského společenství a pokračoval podle článku 314 Smlouvy o fungování Evropské unie, byl nyní dokončen v souladu s článkem 314 Smlouvy o fungování Evropské unie a víceletým finančním rámcem. Rozpočtový postup může být tudíž považován za úplný a rozpočet je prohlášen za definitivně přijatý."
<P>
To je velmi důležité prohlášení. Příště už nenastanou žádné podobné komplikace, protože Lisabonská smlouva bude v platnosti. Nyní oficiálně podepíši tento dokument.
<P>

<P>
Dámy a pánové, dovolte mi prosím dodat, že předsedou rozpočtového výboru je pan Lamassoure, který v této záležitosti vykonal veliký kus práce. Rád bych rovněž zmínil jeho jméno v souvislosti s tím, že byl v této otázce velice aktivní.

<CHAPTER ID="005-06">
6. Výkonnostní emisní normy pro nové osobní automobily (
<P>
- Po skončení hlasování:
<SPEAKER ID="084" NAME="Avril Doyle">
zpravodajka - - Pane předsedo, coby zpravodajka jsem chtěla mluvit až před svou zprávou, ale děkuji vám za možnost promluvit už nyní, protože je důležité pro všechny, aby bylo několik věcí uvedeno do zápisu.
<P>
Je zde jedno téma, které nás dnes ráno v této komoře spojuje všechny, a to sice, že dohody z prvního čtení neučiní spravedlnosti za dost, ani co se týče respektování parlamentních postupů, ani podstatě právních předpisů, obzvláště, je-li dané téma velmi složité a technicky náročné.
<P>
(Potlesk)
<P>
Dohody v prvním čtení tudíž musejí být vzácné a jen výjimečné, neboť jen výjimečné podmínky vyžadují tak výjimečnou reakci.
<P>
Moje druhá procedurální poznámka je, že neexistuje žádná právní norma pro zahrnutí hlav státu do spolurozhodovacího procesu.
<P>
(Potlesk)
<P>
Ačkoli aspekty klimatického balíčku byly na programu jednání schůze summitu minuly týden a požadavky z tohoto summitu, aby všechny budoucí přezkumy pozměňovacích návrhů k aspektům ETS EU byly zváženy na budoucích summitech, při následném trialogu v sobotu ráno v Bruselu jsem s plnou podporou všech stínových zpravodajů přidala ke své zprávě nový bod odůvodnění - následující po summitu - který byl následně přijat Výborem stálých zástupců v sobotu večer. Tento bod odůvodnění zdůrazňoval jedinečnou a transformační povahu právních předpisů ETS EU, ale uváděl, že takové konzultování s hlavami států a vlád nesmí být v žádné případě precedentem k jiným právním předpisům.
<P>
Byla to dlouhá legislativní cesta. Ráda bych poděkovala komisaři Dimasovi a jeho týmu, ministru Borloovi a jeho týmu s mimořádným díky velvyslanci Léglise-Costovi za obrovský kus práce, který odvedl. Ráda bych poděkovala zaměstnancům Výboru pro životní prostředí, veřejné zdraví a bezpečnost potravin - a obzvláště Virpi Köykkäové za její trójskou práci - celému personálu naší strany, mé osobní asistence za její neúnavnou práci, ale především všem svým kolegům stínovým zpravodajům a jejich personálu za velmi dobrou spolupráci.
<P>
(Potlesk)
<SPEAKER ID="085" NAME="Miroslav Ouzký" LANGUAGE="CS">
Chtěl bych využít této příležitosti po ukončení téměř roční práce, abych i já poděkoval všem zúčastněným. Chtěl bych poděkovat zvláště zpravodajům a stínovým zpravodajům. Nebudu opakovat to, co řekla zpravodajka Avril Doyleová. Opravdu výjimečná situace vyžaduje výjimečné kroky a francouzské předsednictví projevilo opravdu výjimečnou snahu po dosažení kompromisu. Jsem přesvědčen, že to, že se klimatický balíček nelíbí těm více ambiciózním i těm méně ambiciózním, nám podává důkaz o tom, že kompromisu bylo skutečně dosaženo.
<SPEAKER ID="086" NAME="Předseda">
Děkuji vám. Dámy a pánové, jistě hovořím za všechny, když řeknu, že Evropský parlament měl nesmírnou vůli ke spolupráci s Radou, a stejně tak, když oficiálně prohlásím, že způsob, jakým jsme dospěli k rozhodnutí v této otázce musí být výjimkou spíše než pravidlem, a že v budoucnu musíme v principu trvat na prvním čtení, abychom objasnili stanovisko Parlamentu.
<P>
(Potlesk)

<CHAPTER ID="005-11">
11. Vytvoření rámce pro činnosti zájmových skupin (lobbistů) při orgánech a institucích Evropské unie (
<P>
- Před hlasováním:
<SPEAKER ID="139" NAME="Hartmut Nassauer" AFFILIATION="PPE-DE">
(DE) Paní předsedající, jménem mé skupiny bych rád požádal o jmenovité hlasování o pozměňovacím návrhu 1 a o druhé části rovnosti hlasů o pozměňovacím návrhu 11.
<SPEAKER ID="140" NAME="Předsedající">
Připomínám, že lhůta již vypršela. Nicméně, pokud nejsou námitky, váš návrh přijmeme.
<P>
(Předsedající shledala, že nejsou žádné námitky vůči vznesenému návrhu)
<P>
- Před hlasováním o článku 10:
<SPEAKER ID="142" NAME="Mario Mauro" AFFILIATION="PPE-DE">
(IT) Paní předsedající, dámy a pánové, účelem tohoto pozměňovacího návrhu je vymazat následující slova: "když jednají v souladu s rolí a plní úkoly těchto orgánů, jak stanovují Smlouvy." To se týká skutečností, že regiony a místní úřady, narozdíl od soukromých lobbistů, reprezentují veřejné zájmy: bylo by zjednodušující přirovnávat regiony a místní úřady k soukromým lobbistům. Předpisy mnohých evropských regionů a místních úřadů jim umožňují zasahovat mnohem více, než stanovují Smlouvy v zájmu ochrany zmíněných veřejných zájmů na úrovni Společenství. Proto jsem navrhl, aby byla poslední věta pozměňovacího návrhu vymazána.
<P>
(Parlament ústní pozměňovací návrh zamítl)
<P>
- Před hlasováním o pozměňovacím návrhu 3:
<SPEAKER ID="144" NAME="Adina-Ioana Valean" AFFILIATION="ALDE">
Paní předsedající, my máme ústní změnu k pozměňovacímu návrhu 3. Chceme nahradit slovo "církve" slovem "náboženské", takže věta bude znít: "[...] měly být považovány za lobbisty a mělo by se s nimi stejně jednat: profesionální lobbisté, firemní lobbisté, nevládní organizace, skupiny expertů, obchodní sdružení, obchodní svazy a zaměstnavatelské organizace, náboženské, filozofické a nekonfesní organizace [...]" atd.
<P>
(Parlament ústní pozměňovací návrh zamítl)
<SPEAKER ID="146" NAME="Monica Frassoni" AFFILIATION="Verts/ALE">
(IT) Pane předsedající, dámy a pánové, toto je důkaz, že lobbing funguje!
<P>
(Potlesk ze středu a zleva)
<P>
- Před hlasováním o pozměňovacím návrhu 15:
<SPEAKER ID="148" NAME="Monica Frassoni" AFFILIATION="Verts/ALE">
Paní předsedající, zdá se, že evropská angličtina nás zradila. Tudíž, protože text tohoto pozměňovacího návrhu zjevně není příliš jasný, stáhne moje skupina pozměňovací návrh 15 o otázce peněz žádaných při poskytování finančních informací lobbistů. Ale skutečně doufáme, přestože hlasování neprobíhá tak, jak bychom si představovali, že se toto téma vrátí a bude objasněno během diskusí pracovní skupiny.
<P>
Děkuji mnohokrát a děkuji všem za práci, kterou jsme spolu odvedli.

<CHAPTER ID="014">
Plán práce
<SPEAKER ID="019" NAME="Předseda">
Bylo rozdáno konečné znění návrhu pořadu jednání, který v souladu s články 137 a 138 jednacího řádu vypracovala Konference předsedů na svém zasedání ve čtvrtek 9. prosince 2010.
<P>
Byly navrženy následující pozměňovací návrhy:
<P>
Středa
<P>
Obdržel jsem žádost skupiny Evropské lidové strany (Křesťanských demokratů), aby do plánu práce byla přidána zpráva poslance Szájera o mechanismech, jimiž členské státy kontrolují Komisi při výkonu prováděcích pravomocí.
<SPEAKER ID="020" NAME="József Szájer" AFFILIATION="PPE">
Pane předsedo, jak jste správně řekl, naše skupina žádá, aby na pořad jednání bylo zařazeno nařízení o prováděcích aktech. Připadám si při tom poněkud nepatřičně, protože se nejedná o žádost pouze mé skupiny; tento záměr podporuje i několik dalších skupin. Ve Výboru pro právní záležitosti jsme o této zprávě a jednotlivých společných stanoviscích a prohlášeních, která tvoří její přílohy, hlasovali jednomyslně.
<P>
Rád bych kolegům připomenul, že před rokem vstoupila v platnost Lisabonská smlouva. Toto nařízení o prováděcích aktech je výsledkem ročních velmi náročných jednání v oblasti, v níž jsou nové akty v přenesené pravomoci a prováděcí akty pro Parlament velmi důležitou otázkou. Mám za to, že po jednom roce můžeme tuto pravomoc plně vykonávat. Proto by bylo dobré, abychom o tomto novém nařízení diskutovali a přijali je.
<P>
Chtěl bych vás také informovat o tom, že situaci v Radě, jak naši kolegové vědí, velmi komplikovaly dvě blokační menšiny. Tento akt je tedy velmi citlivý, a proto se domnívám, že je na místě jej co nejdříve schválit. Tato zpráva zachovává veškerá práva Parlamentu. Žádám všechny ostatní skupiny o podporu.
<SPEAKER ID="021" NAME="Předseda">
Děkuji vám, pane poslanče Szájere. Má tento návrh podporu?
<SPEAKER ID="022" NAME="Hannes Swoboda" AFFILIATION="S&amp;D">
(DE) Pane předsedo, nemáme nic proti tomu, aby bylo toto téma zařazeno na pořad jednání. Chtěl bych vás však upozornit na to, že členové některých výborů - mám za to, že nejen z naší skupiny - dosud mají vůči některým pravidlům výhrady. Samozřejmě musí být stanovena konečná lhůta pro předkládání pozměňovacích návrhů, abychom nejpozději ve čtvrtek mohli hlasovat. Chtěl bych pouze uvést, že se o některých otázkách stále diskutuje a nemohu předem říci, zda naše skupina bude hlasovat pro zprávu či ne. Diskuse teprve musí proběhnout. Proti tomu, aby toto téma bylo na pořadu jednání, však nemáme námitek.
<SPEAKER ID="023" NAME="Předseda">
Navrhuji, abychom dále postupovali takto: rozprava se bude konat ve středu a zasedání ukončíme v 21:00. Lhůta pro předkládání pozměňovacích návrhů bude stanovena na středu do 10:00. Hlasování se bude konat ve čtvrtek.
<P>
(Parlament návrh schválil)
<SPEAKER ID="024" NAME="Catherine Trautmann" AFFILIATION="S&amp;D">
(FR) Pane předsedo, moje skupina si přeje, aby do plánu práce byly znovu zařazeny dvě otázky k ústnímu zodpovězení o zprávě pracovní skupiny předsedy Van Rompuye a o šesti legislativních balíčcích Komise týkajících se správy ekonomických záležitostí.
<P>
První důvod je institucionální, protože článek 9 Lisabonské smlouvy nám dává výsadu a pravomoc využít horizontální sociální klauzuli a především provést posouzení sociálního dopadu u důležitých opatření, důležitých směrnic a rozhodnutí, které budou mít dopad na naše občany.
<P>
Generální tajemník Evropské konfederace odborových svazů John Monks právě písemně vyjádřil svoji obavu z toho, že úsporné plány budou mít přímý dopad na příjmy zaměstnanců, na jejich mzdy a rovněž důchody. Politickým důvodem, proč jménem své skupiny vznáším tuto žádost, je nutnost ukázat, že v době, v níž diskutujeme o regulaci trhu, se nevyslovujeme pouze o trzích, ale rovněž hlasujeme a přijímáme právní předpisy ve prospěch našich spoluobčanů.
<P>
Byla bych ráda, kdyby tato sněmovna dokázala podpořit opětovné zařazení těchto otázek k ústnímu zodpovězení do pořadu jednání.
<SPEAKER ID="025" NAME="Předseda">
Kdo by chtěl promluvit ve prospěch návrhu? Kdo se hlásí o slovo ve prospěch návrhu?
<SPEAKER ID="026" NAME="Francesco Enrico Speroni" AFFILIATION="EFD">
(IT) Pane předsedo, dámy a pánové, už kvůli vztahu, který mezi těmito třemi orgány - Radou, Komisí a Parlamentem - musí existovat, považuji za vhodné podpořit návrh paní poslankyně.
<SPEAKER ID="027" NAME="Předseda">
Chce se někdo vyslovit proti návrhu? Nevidím nikoho, kdo by chtěl hovořit proti návrhu. Proto přistoupíme k hlasování.
<P>
(Parlament návrh schválil)
<P>
Předseda. - Tyto dvě otázky k ústnímu zodpovězení budou do plánu práce zařazeny na středeční odpoledne. Zasedání bude pokračovat přibližně do 21:00.
<P>
(Plán práce byl přijat)

<CHAPTER ID="019">
Nákladní doprava v Evropě (rozprava) 
<SPEAKER ID="428" NAME="Předsedající">
Dalším bodem jednání je zpráva, kterou předkládá pan Michael Cramer, jménem Výboru pro dopravu a cestovní ruch, o nákladní dopravě v Evropě.
<SPEAKER ID="429" NAME="Michael Cramer" LANGUAGE="DE">
Vážená paní předsedající, pane komisaři, dámy a pánové, nejprve bych chtěl co nejsrdečněji poděkovat stínovým zpravodajům v souvislosti se zprávou o nákladní dopravě v Evropě, jakož i sekretariátu Výboru pro dopravu a cestovní ruch, zejména panu Catotovi. Spolupráce byla plodná, přinejmenším proto, že zpráva byla ve výboru přijata jednomyslně, bez jediného hlasu proti nebo zdržení se.
<P>
Evropští občané stále víc trpí pod břemenem rostoucí nákladní dopravy, zejména na cestách. Moje zpráva se snaží dostat pohromu nákladních automobilů pod kontrolu. Evropská komise má jasné cíle pro svůj akční plán o nákladní dopravě, který chce představit zanedlouho.
<P>
Nezávislá železniční nákladní síť v Evropě byla jednomyslně odmítnuta. I když je to příjemný sen, kombinovaná doprava je ve většině zemí pohodlná na tratích, tj. nákladní a osobní vlaky jezdí po stejných tratích. Využívání existující infrastruktury se proto musí zlepšovat při každé technické a logistické možnosti a musí se v případě potřeby rozšířit.
<P>
Zpráva Komise o myšlence "zelených koridorů" přinesla větší látku. Doprava by se měla přesunout na dopravní prostředky ohleduplné k životnímu prostředí, čímž by se snížil počet nehod, zatížení a hluk, ale í znečištění vzduchu a zásahy do země. Významnou úlohu by v tom měly hrát obnovitelné zdroje energie, přičemž ve zprávě se výslovně uvádí vítr a solární energie.
<P>
Kromě souhlasu s principem, aby platil uživatel a znečišťovatel, u všech druhů dopravy, zpráva také přináší jasné poselství do diskuse o Eurovignette: Doprava silně znečišťujícími nákladními auty by už neměla být dotována a externí náklady se musí úplně změnit na interní.
<P>
(protesty - pokřikování)
<P>
... a to zejména u letadel.
<P>
Základním cílem zůstává přesun nákladu ze silnice na železnici. Z toho důvodu zpráva požaduje, aby se do železnic investovalo minimálně 40 % finančních prostředků EU na dopravu. V Evropě se asi pouze 17 % nákladu převáží po železnici. V zemi dálnic, ve Spojených státech, je však tento podíl 40 %. EU bude schopná zvládnout nárůst nákladní dopravy, pouze pokud zlepší svou železniční infrastrukturu. Ministry dopravy členských států naléhavě žádáme, aby pohlíželi za hranice své národní perspektivy a realizovali v svých zemích investice potřebné pro Evropu.
<P>
Důležité je i propojení jednotlivých druhů dopravy. Požadujeme i standardní přepravní doklad pro dopravu lodí, vlakem, autem a letadlem; evropský prostor námořní dopravy bez bariér; nikoli pouze evropskou, ale celosvětovou normu pro nakládací jednotky kombinované dopravy a zejména, lepší propojení mezi námořními a říčními přístavy a síť silnic a železnic v zázemí.
<P>
I přes jednomyslné hlasování moje skupina předložila pozměňovací a doplňkové návrhy, protože některá hlasování ve výboru byla mimořádně těsná. Nejdůležitější pozměňovací a doplňkový návrh se týká výzvy Komisi, aby označila oblasti s největším přetížením a problémy v evropském systému nákladní železniční dopravy. Tento druh analýzy je potřebný, aby se rychle odstranila slabá místa železniční sítě a zvýšila se tím její kapacita. Mimochodem, samotná Komise velmi přivítala tuto myšlenku a doufám, že zítra, při hlasování v plénu, získáme většinu.
<P>
Ještě jednou srdečný dík všem kolegům poslancům za jejich důkladnost.
<SPEAKER ID="430" NAME="Peter Mandelson">
člen Komise. - Vážená paní předsedající, v sérii čtyřech oznámení, přijatých v letech 2007 a 2008, Komise připravila svou strategii zlepšení výkonnosti systémů nákladní dopravy v Evropě. Tato oznámení jsou: za prvé, program nákladní dopravy EU, podporující efektivnost, integraci a trvalou udržitelnost nákladní dopravy v Evropě; za druhé, akční plán pro logistiku nákladní dopravy; za třetí, přesun priority v rámci železniční sítě na nákladní dopravu; a za čtvrté, víceletá smlouva na zlepšení železniční infrastruktury.
<P>
Mimořádně mě teší, když vidím, že všechna tyto oznámení se teď stala předmětem návrhu usnesení ve vaší sněmovně, což signalizuje vážnost, kterou Parlament přikládá této problematice.
<P>
Chtěl bych poděkovat zpravodaji, panu Michaelovi Cramerovi, za práci, kterou učinil a všem poslancům, kteří k tomu přispěli.
<P>
Při vyjádření v tunách na kilometr, předvídala bílá kniha z roku 2001 50 % nárůst přepravy zboží v Evropě v letech 2000 až 2020. Komise příští rok zaktualizuje tento odhad, ale už teď je jasné, že byl velmi přesný. Hlavní výzvy, které tento nárůst představuje, teda boj proti přetížení a klimatické změně, snížení emisí znečišťujících látek a zaručená bezpečnost energetických zdrojů jsou teď ještě důležitější, než kdykoliv předtím.
<P>
Volba dopravních prostředků by se proto měla nasměrovat na ty nejméně znečišťující, i když každý druh dopravy, včetně automobilové, by se měl využívat tam, kde je to nejefektivnější a nejvhodnější.
<P>
Potřebujeme také zvýšit efektivnost evropského dopravního systému realizací opatření, jejichž cílem je zavedení informačních technologií ve velkém rozsahu, zjednodušení administrativy, jakož i zvýšení kvality služeb.
<P>
Vítám fakt, že návrh zprávy vyzývá Komisi, aby realizovala politiku přepravy zboží, která bude klást větší důraz na trvalou udržitelnost. Naším přáním je vytvořit dopravní systém, který bude spolehlivý, efektivní a životaschopný, finančně i environmentálně. Proto jsem přesvědčen, že jedním z pravidel usměrňujících naše myšlení a jednání, se musí stát komodalita, tedy racionální a optimální využívání všech druhů dopravy samostatně nebo kombinovaně.
<P>
Navíc, jednotlivé druhy dopravy musí splňovat množství výkonových kritérií, která jsou důležitá pro konkurenceschopnost. Přesnost, pravidelnost, spolehlivost, vysoká kvalita, dostatečná kapacita, interoperabilita a nadnárodní koordinace na mezinárodních koridorech, to jsou slogany pro nabídku služeb, které má zákazník stále na mysli. Zvýšit efektivnost evropského dopravného systému dokážeme prostřednictvím konkrétních okamžitých zásahů, při kontrolovaných nákladech, jako jsou ty které obsahuje text vašeho usnesení, spolu s dalšími evropskými iniciativami, jako je zelená kniha o budoucnosti sítě TEN-T.
<SPEAKER ID="431" NAME="Georg Jarzembowski" LANGUAGE="DE">
Vážená paní předsedající, pane komisaři, dámy a pánové, naš skupina podporuje zprávu z vlastní iniciativy Výboru pro dopravu a cestovní ruch, s jejími mnohostrannými návrhy pro nákladní dopravu v Evropě. Rámcové podmínky pro nákladní dopravu, šetrnou k životnímu prostředí a přizpůsobenou požadavkům trhu, jsou nesmírně důležité pro růst a zaměstnanost v Evropské unii.
<P>
Musím však také říci, že Evropská unie a členské státy čelí výzvě na výrazné zvýšení úsilí o rozvoj a modernizaci efektivních dopravních struktur. Budeme to Komisi připomínat při realizaci střednědobého průzkumu finančních prostředků. Velké řeči nepomohou, pokud nejsou k dispozici peníze na modernizaci transevropských sítí. Modernizace dopravní infrastruktury je aktuální zejména v případě železniční dopravy. Prioritou je tu zmodernizovat nejvíc využívané železniční koridory a vybavit je přeshraničním Evropským systémem řízení železniční dopravy ERTMS, abychom mohli rychle přesunout nákladní dopravu ze silnic na železnici. Avšak, pravdu říkajíc, pane komisaři, když jste sestavili seznam návrhů pro nákladní dopravu (ještě si pamatuji, že už pan Neil Kinnock měl nápad oddělené železniční sítě pro nákladní dopravu), opět jste jednou jednali na návrh Komise "Směrem k železniční síti s prioritou nákladní dopravy". Od té doby nikdo v Komisi o tom nic nenříká, protože vy i my víme, že není dost peněz na vytvoření druhé železniční sítě souběžně s normálním, citlivě rozvíjeným systémem, přizpůsobeným požadavkům trhu. Jako Komise byste proto měli říci pravdu: myšlenka oddělené nákladní sítě je mrtva. Rozvíjíme rozumné sítě s dvojím využitím: přednostně osobní vlaky přes den, přednostně nákladní vlaky v noci. Potom musíme vyřešit problém hluku, protože v městech, v Německu i jinde a také podél Rýna, hluk v noci skutečně leze občanům na nervy a bráni jim ve spánku. Proto hovořme o praktických opatřeních proti hluku na železnicích, na transevropských sítích, a o duálním používaní železniční sítě.
<P>
Ještě důležitější však je, rozumně jednat v oblasti logistiky. O tom se ve zprávě hovoří příliš málo, pan Cramer. Je důležité, aby členské státy a EU pracovaly efektivněji spolu s podniky v oblasti průmyslu a služeb, aby se lépe využívala logistika nákladní dopravy. Využívání logistiky je, samozřejmě, v první řadě věcí podniků. Ty vědí nejlépe, jak se logistika využívá. Evropská unie a členské státy však mohou pomoci odstraněním zbytečných vnitrostátních omezení a, například, (toto plně uznávám panu Cramerovi) zavedením standardních celních dokladů, aby se logistika dala lépe využít. Proto modernizujme infrastrukturu na vnitrostátní úrovni a spolupracujme s průmyslem při určovaní nejlepšího využití logistiky nákladní dopravy.
<SPEAKER ID="432" NAME="Inés Ayala Sender">
jménem skupiny PSE. - (ES) Vážená paní předsedající, nejprve bych chtěla poděkovat Komisi za akční plán pro logistiku, který vzal v úvahu většinu předkládaných návrhů Evropského parlamentu. Rada bych také poděkovala panu Cramerovi, zpravodaji, za to, že byl přístupný konstruktivnímu dialogu. Tím jsme dosáhli integrovanějšího textu, ve kterém by logistika neměla pouze přispívat k udržitelnosti dopravy všeobecně a konkrétně nákladní dopravy, ale také ke zvýšení mobility použitím logistických řešení pro všechny druhy dopravy a podporou zelených koridorů jako modelů mobility a pohodlí.
<P>
Vítám také fakt, že se klade důraz na využívání existujících sítí železniční dopravy, které se postupně uvolňují v důsledku zavádění prokletých vysokorychlostních osobních vlaků, a mohou se vyhradit pro nákladní dopravu.
<P>
Zároveň si myslím, že je důležité počítat s významnou úlohou vnitřní logistické základny a suchých doků, jakož i podporovat městskou logistiku rozhodným posilňováním logistického aspektu ve velmi zajímavém programu CIVITAS, což my vítáme.
<P>
Rádi bychom také poděkovali panu Cramerovi za důraz, který klade na logistický faktor v prioritních přeshraničních železničních koridorech pro nákladní dopravu, mezi nimiž musím připomenout trať přecházející přes centrální Pyreneje, která je budoucím propojením mezi španělskými logistickými základnami, jako je Plaza a podobnými základnami v jižní Francii.
<P>
Na závěr bych chtěla nasměrovat pozornost Komise k návrhu programu na posílení spolupráce mezi národními logistickými plány členských států do konce tohoto roku, což by pomohlo připravit účinnější nástroje na zmírnění současného nedostatku zdrojů a na naplnění potřeb tohoto klíčového odvětví v této době, v tomto hospodářském klimatu, kdy ceny paliv, požadavky na boj s klimatickou změnou, odsouvání na okraj v důsledku rozšíření a nebezpečné pracovní podmínky v tomto odvětví znamenají, že je ještě naléhavější použít inteligentní, inovativní a atraktivní řešení, která nám může nabídnout pouze ambiciózní evropský logistický akční plán.
<P>
Naše skupina proto podporuje zprávu pána Cramera a jeho pozměňovací a doplňkový návrh číslo 4 o několikaletých kontraktech.
<SPEAKER ID="433" NAME="Erik Meijer">
jménem skupiny GUE/NGL. - (NL) Vážená paní předsedající, v různých etapách výrobního procesu se zboží přepravuje na vzdálená místa a následně, jako hotové výrobky, skončí na úplně jiném místě. Často je převáženo způsobem nejvíc nešetrným k životnímu prostředí: nákladním automobilem po stále víc přetížených dálnicích. Obrovský nárůst nákladní dopravy, který stále pokračuje, byl způsoben stabilním poklesem nákladů. To je velmi špatná zpráva pro životní prostředí, pro bezpečnost, pro pracovní podmínky a také pro životní podmínky zvířat. Naše skupina je proto pro omezení nárůstu dopravy a přesun zbylé nezbytné dopravy na železnice a vnitrozemské vodní cesty v co největší míře. Tento záměr se v tlumené podobě odráží v návrzích Evropské komise a v doplňkových návrzích zpravodaje, pana Cramera.
<P>
Máme však námitky proti možnosti, že nákladní doprava dostane přednost na úkor osobních vlaků. Nárůst nákladní dopravy si může vyžádat dodatečnou infrastrukturu, aby se zabránilo vzájemnému rušení obou druhů dopravy. Navíc bych chtěl upozornit na problémy se spuštěním jednotného evropského bezpečnostního systému ERTMS. Investice do něj budou přínosem v budoucnosti, ale z krátkodobého hlediska způsobí problémy.
<SPEAKER ID="434" NAME="Johannes Blokland">
jménem skupiny IND/DEM. - (NL) Vážená paní předsedající, rád bych začal poděkováním panu Cramerovi za jeho práci zpravodaje. Tato zpráva je dobrá a já bych chtěl zdůraznit následující aspekty.
<P>
Nákladní doprava musí fungovat bez omezení, čestně a přehledně, a v tomto Parlamentě usilovně pracujeme na tom, aby to tak bylo. Příliš brzy v tomto roce přišlo ukončení omezení kabotáže. To byl dobrý start. Tato zpráva pokračuje tím směrem, a to je výborné. Pan zpravodaj správně poukazuje na to, že logistika městské nákladní dopravy si vyžaduje zvláštní přístup. Je mimořádně důležité, aby evropská městečka a města byla vyčištěná. Myslím si, že počítačem řízená rychlost v městech je skvělým nástrojem, proto doufám, že Komise podpoří příslušná opatření a připraví návrhy, které by zabezpečily, že nákladní doprava ve městech nebude znamenat neustálé brzdění a akcelerování. To je způsob, jak učinit nákladní dopravu rychlejší a čistší.
<SPEAKER ID="435" NAME="Silvia-Adriana Ţicău" AFFILIATION="PSE">
(RO) Hospodářský rozvoj a konkurenceschopnost Unie závisí na efektivní dopravě zboží. Musíme rozvinout infrastrukturu železnic, námořní koridory, infrastrukturu přístavů a komodalitu. Významným prvkem logistické infrastruktury je zlepšení spojení mezi námořními a říčními přístavy, jakož i vnitrozemské sítě železničních tratí a silnic.
<P>
Vstup Rumunska a Bulharska umožnil Evropské unii přístup k Černému moři. Dunaj je teď takřka úplně vodní cestou uvnitř Unie. To představuje nové možnosti pro evropskou dopravu zboží. Zdůrazňuji však, že efektivní doprava zboží vyžaduje: vyvážené používání všech druhů dopravy, odlehčení silniční dopravy, zjednodušení procedur, právní stabilitu, investice do logistických systémů a inteligentních dopravních systémů, jako je Galileo, ale především, zajištění bezpečnosti dopravy.
<P>
Členské státy nedostatečně využívají programy jako Naiades a Marco Polo na zlepšení přepravy zboží. Přesto upozorňuji Komisi na překážky, se kterými se setkávají někteří silniční dopravci, přičemž mám na mysli konkrétně ty rumunské, při přejezdu přes území některých členských států.
<SPEAKER ID="436" NAME="Michael Cramer" LANGUAGE="DE">
Vážená paní předsedající, pane komisaři, nesmíme, samozřejmě, zapomínat ani na naše vlastní selhání. Nemůžeme pokaždé v neděli hovořit o trvale udržitelné dopravě a činit opak od pondělka do pátku. Vypadá to tak v případě Komise, když 60 % peněz vynakládaných na dopravu teče do silnic v rámci spolufinancování a pouze 20 % do železnic, které jsou šetrné k životnímu prostředí.
<P>
Dá se říci, že doprava v Evropě je příliš laciná a doprava šetrná k životnému prostředí příliš drahá. To souvisí s rámcovými podmínkami. Máme, například, pro každý členský stát povinný mýtný systém na železnicích. Ten zachytí každou lokomotivu, každý kilometr trasy, zatímco mýtný systém pro automobilovou dopravu, která ničí životní prostředí, je dobrovolný, výška mýtného je omezená a používá se pouze na dálnicích, obyčejně jen pro nákladní automobily s hmotností 12 tun a vyšší. Musíte změnit tyto nespravedlivé rámcové podmínky, jinak nevyřešíte žádné problémy okolo klímatu ani problémy s dopravou. Prognóza je taková, že doprava je na vzestupu. Ale proč je na vzestupu? Protože nestojí nic.
<P>
Mohu připomenout několik příkladů. Rád bych připomněl jeden příklad z vaší domovské země. Spojené království vyváží 1,5 milionu tun hovězího masa každý rok. Když se podíváte na obchodní bilanci, ta ukazuje, že Spojené království také dováží dalších 1,5 milionu tun hovězího masa. Toto bychom mohli eliminovat. Tuto dopravu bychom mohli eliminovat a využít kapacity, které na to skutečně potřebujeme. V Evropě musíme eliminovat množství nesmyslů v oblasti dopravní kapacity a potom musíme přesunout dopravu na ty druhy, které jsou šetrné k životnímu prostředí, a navrhnout to tak, aby to bylo efektivní, abychom mohli zajistit mobilitu a zároveň poskytovat lidem zboží, ale také chránit životní prostředí, neboť to je příkaz dne.
<P>
Bez zdravého životního prostředí nebudeme mít ani my, ani naše děti, ani děti našich dětí budoucnost, jakou všichni chceme.
<SPEAKER ID="437" NAME="Předsedající">
Rozprava je ukončena.
<P>
Hlasování se bude konat ve čtvrtek, 4. září.
<P>
Písemná prohlášení (článek 142)
<SPEAKER ID="438" NAME="Gábor Harangozó  " AFFILIATION="PSE">
písemně. - Trvale udržitelná a efektivní nákladní doprava se určitě musí vážně zlepšit, protože odvětví dopravy je zodpovědné za velký podíl emisí CO2 v Unii. Jelikož se očekává výrazný nárůst tohoto odvětví, na zvyšování jeho efektivnosti a udržitelnosti se je třeba dívat jako na příležitost rozvinout hospodářskou konkurenceschopnost a vytvořit množství pracovních míst.
<P>
Unie by měla proto poskytnout dostatečné zdroje k dosažení ambiciózních cílů zlepšení mobility, kombinované dopravy, energetické účinnosti, snížení spotřeby ropy a znečišťování. Vítáme proto strategický přístup navrhovaného akčního plánu pro nákladní dopravu a jeho cíle: zaměřit se na koridory nákladní dopravy s použitím kombinace různých druhů dopravy; podporovat inovativní technologie a infrastrukturu; zefektivnit řízení nákladní dopravy a zvýšit atraktivnost ostatních druhů dopravy, než je automobilová. Při zajišťování úspěchu trvale udržitelné evropské dopravní politiky musíme, samozřejmě, pamatovat na význam posilování synergie a doplnění se s dalšími evropskými politikami, jako je energetická a environmentální politika.
<P>
Přeshraniční harmonizace vnitrostátních pravidel a synergie s dalšími souvisejícími politikami jsou nezbytné podmínky pro dosažení cílů trvale udržitelné a efektivní nákladní dopravy.

<CHAPTER ID="009-08">
8. Provádění směrnice 2004/38/ES o právu občanů EU a jejich rodinných příslušníků volně se pohybovat a pobývat na území členských států (
<P>
- Před hlasováním:
<SPEAKER ID="079" NAME="Adina-Ioana Vălean">
zpravodaj. - Vážený pane předsedo, abych předešla jakémukoli nedorozumění a vyhověla požadavkům vzneseným italskými kolegy poslanci z nové Partito della Libertŕ, která patří do skupiny PPE-DE a UEN, předkládám ústní pozměňovací návrh k poznámce pod čarou 1 bodu odůvodnění S, první odrážka, a požaduji vypustit poslední dvě věty a doplnit slovo 'IT' (Itálie) do sledu vět na začátku odstavce. Tento požadavek máte ve vašem seznamu hlasování.
<SPEAKER ID="080" NAME="Stefano Zappalà" AFFILIATION="PPE-DE">
(IT) Vážený pane předsedo, oceňuji návrh zpravodaje, ale toto usnesení obsahuje příliš mnoho odkazů - nejenom v tomto bodě a v této poznámce pod čarou, jíž se týká předložený ústní pozměňovací návrh, ale i v mnohých jiných částech usnesení. Z různých důvodů odkazuje na všechny členské státy a také právě na samotné téma, které jste požadovala vypustit z poznámky pod čarou, týkající se právě oněch témat, jež figurují v jiných částech usnesení. Jsem proto přesvědčen, pane předsedo, a navrhuji, aby kolega poslanec požádal, aby toto usnesení bylo dále pozměněno a poté vráceno do výboru zpět k opětnému přezkoumání.
<SPEAKER ID="082" NAME="Roberta Angelilli" AFFILIATION="UEN">
(IT) Vážený pane předsedo, pokud jde o přijatelnost pozměňovacího návrhu paní Văleanuové, paní Văleanuová měla naprostou pravdu, jestliže se chtěla vrátit zpět, text opravit a odstranit mlhavý a zavádějící odkaz na třetí a čtvrté manželky, který vyvolal pochybnosti ohledně legitimnosti polygamie.
<P>
Měli bychom ovšem objasnit, že dotazník zaslaný členským státům tuto nesprávnou terminologii bohužel obsahoval. Jinými slovy, členské státy byly požádány, aby vyjádřily svůj názor na právo volného pohybu druhé, třetí a čtvrté ženy.
<P>
(Předseda řečnici přerušil)
<SPEAKER ID="083" NAME="Předseda">
Paní Angelilliová, rozprava je ukončena. Každý, kdo nechce podpořit návrh paní Văleanuové, může povstat. Počet poslanců, kteří by museli povstat, aby návrh zablokovali, je čtyřicet a v takovém případě nebude třeba podávat vysvětlení.
<P>
(Parlament souhlasil s přijetím ústního pozměňovacího návrhu)

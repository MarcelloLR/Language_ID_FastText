<CHAPTER ID="005-23">
23. Evropský plán na oživení ekonomiky (
<P>
Před hlasováním:
<SPEAKER ID="151" NAME="Gunnar Hökmark" AFFILIATION="PPE-DE">
Paní předsedající, rád bych naši skupinu informoval o tom, že je na našich hlasovacích listinách chyba týkající se pozměňovacího návrhu 113: v listině by mělo být plus a ne minus.
<SPEAKER ID="153" NAME="Elisa Ferreira">
zpravodajka. - Paní předsedající, jen bych chtěla změnit formulaci v odstavci 93 týkající se zdravých veřejných financí na "co nejdříve" místo "když ekonomické podmínky dovolí", jak jsme se stínovými zpravodaji odsouhlasili.
<SPEAKER ID="155" NAME="Alain Lipietz" AFFILIATION="Verts/ALE">
(FR) Paní předsedající, toto je jen čistě technický pozměňovací návrh. V našem pozměňovacím návrhu je překlep. Odrážka byla formulována následovně: "zintenzivnit odstraňování překážek". Nahradili jsme to výrazem "odstranit neopodstatněné překážky", ale bohužel původní odstavec, původní odrážka ve formulaci pozměňovacího návrhu zůstala. Jedná se tedy o třetí odrážku, kterou jsme trochu pozměnili, a není nutné zachovat starou verzi.
<SPEAKER ID="157" NAME="Martin Schulz" AFFILIATION="PSE">
(DE) Paní předsedající, z nadšené reakce Evropské lidové strany (Křesťanských demokratů) a Evropských demokratů na moje vystoupení můžete usoudit, že se hlasování vyvíjelo dobře.
<P>
Rád bych poděkoval své kolegyni, paní Ferreiraové, která pro tento výsledek udělala obrovský kus práce. Rád bych také zejména poděkoval panu Hökmarkovi, paní Herczogové, panu Bullmannovi a panu Lehnemu, kteří podle mého názoru velmi tvrdě pracovali na podobném lisabonském usnesení.
<P>
Z reakce skupiny PPE-DE můžete nicméně vidět, že nálada byla vzrušená. Rádi bychom Vám poděkovali za to, že jste s námi hlasovala za uzavření daňových rájů a za solidaritu s členskými státy. Ještě před několika minutami vše vypadalo jinak. Je vám ke cti, že jste podpořila rozšíření sociální demokracie. To je pro Evropský parlament, který se posunul doleva, dobré.
<P>
(Potlesk od levice a protesty ze strany pravice)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Paní předsedající, rád bych Socialistickou skupinu v Evropském parlamentu a skupinu Evropské lidové strany (Křesťanských demokratů) upozornil, že jsou v tomto Parlamentu i jiné skupiny, než tyto dvě velké.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Paní předsedající, jeden bod týkající se programu. Možná byste mohla sněmovně vysvětlit, podle jakého článku jednacího řádu bylo panu Schulzovi dovoleno vzít si slovo.
<SPEAKER ID="160" NAME="Předsedající">
Dámy a pánové, mám samozřejmě v úmyslu říci panu Nassauerovi, že má pravdu. Někdy je však v zájmu demokracie dobré být schopen trochu pravidla překročit.
<P>
Tím myslím, dámy a pánové, že jsem panu Schulzovi dala slovo v souladu s článkem 141 jednacího řádu. Měl plné právo promluvit.
<SPEAKER ID="161" NAME="Joseph Daul" AFFILIATION="PPE-DE">
(FR) Paní předsedající, mluvil jménem Komise? Protože se chce stát komisařem? Nebo mluvil jako předseda skupiny?
<SPEAKER ID="163" NAME="Vittorio Prodi" AFFILIATION="ALDE">
(IT) Paní předsedající, potřebuji něco vyjasnit. Pokud vím, neproběhlo závěrečné hlasování o zprávě pana Reula. Můžete potvrdit, zda tomu tak je?
<SPEAKER ID="164" NAME="Předsedající">
Pane Prodi, přijali jsme pozměňovací návrh 3, jenž nahrazuje celé usnesení.

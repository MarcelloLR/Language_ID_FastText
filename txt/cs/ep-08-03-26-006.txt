<CHAPTER ID="006">
Situace v Tibetu (rozprava)
<SPEAKER ID="064" NAME="President">
The next item is the Council and Commission statements on the situation in Tibet.
<P>
Evropský parlament již řadu let odhodlaně bojuje za lidská práva v Tibetu. V četných rezolucích požadujeme konstruktivní dialog mezi čínským vedením a dalajlamou a respektování lidských práv Tibeťanů.
<P>
Řídíme se při tom našimi zásadami a hodnotami, jejichž nedílnou součástí jsou lidská práva: důstojnost každého jednotlivce a projevování jejich vlastní identity a projevování kulturní a náboženské identity jejich etnické komunity jsou hodnoty, k nimž se hlásíme.
<P>
Události v hlavním městě Tibetu Lhase a dalších čínských městech počínaje 10. březnem tohoto roku jsou hluboce znepokojující. Odsuzujeme jakékoli formy násilí a nepřiměřené nasazení vojska a policie.
<P>
(Potlesk)
<P>
Odsuzujeme smrt lidí, kteří si počínali pokojným způsobem. Vyjadřujeme solidaritu s dalajlamou, který je symbolem míru, porozumění a kompromisu. Nemůžeme připustit, aby jméno dalajlamy bylo spojováno s terorismem.
<P>
(Potlesk)
<P>
Nemůžeme připustit démonizaci dalajlamy. V osobní rovině mohu říci, že kdykoli jsem se s dalajlamou setkal, vždy na mě působil jako člověk hluboce oddaný míru, usmíření a lidským právům. Mám v dalajlamu naprostou důvěru a rád bych mu vyjádřil svou velkou úctu a obdiv. Apeluji proto na představitele moci v Pekingu, aby s dalajlamou začali jednat a při zachování územní celistvosti Číny aby dosáhli dorozumění respektující a zaručující kulturní a náboženskou identitu Tibeťanů.
<P>
Dalajlama přijal naše pozvání, aby v rámci Evropského roku mezikulturního dialogu promluvil v Evropském parlamentu, a to je plánováno v prosinci.
<P>
Věřím však, že z pohledu nedávných událostí v Tibetu určitě budete souhlasit s tím, že zde na půdě Evropského parlamentu je dalajlama vítán kdykoli.
<P>
(Potlesk)
<P>
Dialog a spolupráce mezi Evropskou unií a Čínou jsou v zájmu nás obou. Čína je velký stát a my chceme s Čínou spolupracovat na základě partnerství.
<P>
Za několik měsíců bude Čína hostit olympijské hry. We want these Games to be a success. However, there are certain preconditions for this: respektování kulturní a náboženské identity Tibeťanů a svobodné a poctivé zpravodajství před zahájením her a v době jejich konání. Skutečnost, že novináři a dopisovatelé byli vykázáni z Tibetu, je proto nutno odsoudit.
<P>
As someone who was very pleased to be attending the opening ceremony of the Games in Beijing together with the Presidents of the other institutions, let me make one thing very clear, here and now, in the plenary sitting of the European Parliament: every politician with a sense of responsibility must ask themselves whether they can take part in the opening ceremony if the Chinese leadership does not seek dialogue and compromise.
<P>
(Potlesk)
<P>
Dány a pánové, přejeme si přispět svým dílem k tomu, aby v Pekingu spolu mohli světoví atleti čestně a svobodně soutěžit. Avšak naše hodnoty a naše sebeúcta nám nedovolí vzdát se svých zásad. Jako členové Evropského parlamentu máme v této souvislosti zvláštní odpovědnost.
<P>
(The House rose and accorded the speaker a standing ovation)
<SPEAKER ID="065" NAME="Janez Lenarčič">
Úřadující předseda. - (SL) Ladies and gentlemen, the European Union is following with anguish the development of the situation in Tibet and the neighbouring provinces in China which have a sizeable Tibetan population, such as Tsinghai, Szechwan and Kansu.
<P>
Zástupci Evropské unie jsou v častém spojení se zástupci Číny již od chvíle, kdy nepokoje v Tibetu začaly. V reakci na žádost Evropské unie podaly dne 15. března jejich čínské protějšky trojce EU první zprávu o událostech v tibetském hlavním městě Lhase. O situaci v Tibetu se rovněž diskutovalo na setkání zástupců Evropské unie s náměstkem čínského ministra zahraniční dne 17. března. Obě strany se na tomto jednání dohodly, že dialog o událostech v Tibetu musí být nepřetržitý a otevřený.
<P>
Po incidentu na čínském velvyslanectví v Bruselu byli zástupci Evropské unie vyzváni k rozhovorům se stejným činitelem dne 19. března. Vzhledem k četným protestům, k nimž došlo v Evropě v souvislosti s událostmi v Tibetu, požadoval tento funkcionář omluvu a náhradu případných škod způsobených čínskému velvyslanectví.
<P>
Počátkem minulého týdne, dne 17. března, předsednictví vyjádřilo své hluboké znepokojení vzhledem k množícím se zprávám o nepokojích v Tibetu. Vyjádřilo nejhlubší soustrast rodinám obětí a zdůraznilo, že čínská vláda by měla okamžitě podat vysvětlení k situaci v Tibetu.
<P>
Předsednictví všem stranám doporučilo, aby jednaly zdrženlivě. Vyzvalo čínskou vládu, aby upustila od použití síly proti protestujícím a na protesty reagovala v souladu s mezinárodně přijatými demokratickými principy. Současně s tím předsednictví vyzvalo protestující, aby se zřekli násilí. Zdůraznilo důležitost, kterou přikládá právu na svobodu slova a pokojný protest.
<P>
Jak víme, Evropská unie podporuje územní celistvost Číny, ale usiluje o pokojné smíření mezi čínskými úřady a tibetským náboženským vůdcem dalajlamou a jeho zástupci. Proto ve svém prohlášení vyzýváme čínskou vládu, aby reagovala na obavy Tibeťanů, pokud jde o lidská práva. Evropská unie povzbuzuje obě strany k tomu, aby navázaly konstruktivní dialog. To by mohlo být základem pro trvalé řešení, které by bylo přijatelné pro všechny a respektovalo by tibetskou kulturu, náboženství a identitu.
<P>
Kromě již zmíněného prohlášení ze strany předsednictví Evropská unie vyzvala čínskou vládu, aby umožnila nezávislým mezinárodním médiím přístup do Tibetu. Tento problém jste zmínil i vy sám, pane předsedo. Čína dosud odmítala návrh, aby byl umožněn přístup médiím, jakmile situace v Tibetu bude bezpečná. Mezinárodní společenství dosud není schopno získat spolehlivé informace o počtu obětí v řadách protestujících Tibeťanů.
<P>
Během posledních jednání čínské úřady slovinskému předsednictví naznačily, že v následujících několika dnech umožní skupině evropských novinářů přístup do Tibetu a svobodné podávání zpráv. Předsednictví věří, že tato vůle se stane skutkem. Rád bych rovněž zdůraznil, že jsme požádali čínské úřady o vysvětlení, co čeká ty, kteří se účastnili protestů a nepřihlásili se do konce minulého týdne úřadům. Odpověď zněla, že všichni, kdo porušili čínské zákony, budou potrestání podle platných zákonů.
<P>
Evropská unie vyjádřila obavu, že další zadržování protestujících, kteří pokojně dali najevo svoji vůli, by mohlo vyvolat nové napětí mezi Tibeťany a Hany, čínskou komunitou v Tibetu. Současně by EU ráda zdůraznila, že by právní předpisy v oblasti vnitrostátní bezpečnosti neměly být uplatňovány na potlačování lidských práv.
<P>
Pane předsedající, zmínil jste se také o otázce Olympijských her v Číně. Musím upozornit, že na neformální ministerské schůzce v minulém týdnu ve Slovinsku ministři Evropské unie pro sport spolu s předsedy národních olympijských výborů všech členských států, zemí Západního Balkánu a Norska jednomyslně přijali deklaraci, kde zdůraznili důležitost olympijského hnutí a jeho hodnoty při prosazování a podpoře lidských práv. Zároveň se vyslovili proti bojkotu olympijských her. O účasti na slavnostním zahájení nejednali.
<P>
Předsednictví zastává názor, že bojkot her nebo jiných sportovních akcí v roce mezikulturního dialogu by nebyl vhodnou reakcí na nevyřešené politické otázky. Mohli bychom tak zmeškat příležitost prosazovat respektování lidských práv.
<P>
Dovolím si zároveň konstatovat, že toto zasedání Rady pro lidská práva v Ženevě bylo poznamenáno obavami nad situací v Tibetu. V diskusi o Vídeňské deklaraci a akčním programu Evropská unie vyzvala obě strany, aby se nepoužívaly sílu, a respektovaly tak mezinárodně přijaté normy v oblasti lidských práv.
<P>
Dialog mezi Evropskou unií a Čínou tento týden pokračuje. Ve včerejším telefonickém rozhovoru předseda Rady EU pro obecné otázky a vnější vztahy, slovinský ministr zahraničí Dr. Rupel a ministr zahraničí Čínské lidové republiky pan Jang Jeiči hovořili mimo jiné o situaci tibetské komunity. Dr. Rupel panu Jangovi zopakoval, že Evropská unie doufá, že čínské úřady a dalajlama nebo jeho zástupci zahájí co nejdříve dialog. Současně vyzval čínské úřady, aby okamžitě propustili účastníky protestů, kteří pokojně vyjadřovali své názory.
<SPEAKER ID="066" NAME="Benita Ferrero-Waldner">
členka Komise. - Pane předsedající, mám velkou radost, že dnes probíhá tato rozprava, neboť ministři zahraničí mají teprve jednat o tom, jak situaci řešit. Dnešní rozprava je tedy velice aktuální. Je dobře, že se k tomu také mohu předběžně vyjádřit.
<P>
Stejně jako vy, pane předsedající, i my, členové Komise, jsme hluboce znepokojeni nepokoji a násilím v Tibetu. Jsme znepokojeni zprávami o mnoha zabitých a raněných, zprávami o rabování a žhářství. I když se čísla rozcházejí - jak právě řekl náš předseda Rady - pokud jde o počet obětí, jedna věc je jasná: Zdá se, že počty zabitých nebo raněných jdou do stovek. Vyjadřujeme proto svou účast a soucítění se všemi oběťmi a jejich rodinami. Násilí je vždy nepřijatelné a nepřispěje k nalezení trvalého řešení.
<P>
Vyzýváme proto čínské úřady, aby projevily při zacházení s protestujícími maximální zdrženlivost, a hlavně, aby proti účastníkům pokojných demonstrací nepoužívaly násilí. Komise naléhavě žádá čínskou vládu, aby umožnila přístup nezávislým médiím. Povzbudivé pro mě je, že čínská vláda Komisi oznámila, že do Tibetu již připravuje cestu zahraničních dopisovatelů včetně těch evropských, aby odtud ve dnech od 26. do 28. března podávali zprávy. To je důležité, neboť nezávislé ověření skutečností je pro pochopení situace zásadní. Věřím, že zahraniční média budou moci konat svou práci bez omezení.
<P>
Vývoj budeme i nadále podrobně monitorovat. Evropská unie důsledně podporuje pokojné urovnání vztahů mezi čínskými úřady a dalajlamou a jeho zástupci. Trvalé řešení může být podle nás všech dosaženo pouze pokojnou cestou a prostřednictvím upřímného a otevřeného dialogu. Snažíme se přesvědčit čínskou vládu a dalajlamu, aby navázali tento konstruktivní a zásadní dialog - dialogů už bylo mnoho, ale žádný zásadní - za účelem dosažení udržitelného řešení, které bude přijatelné pro všechny a bude plně respektovat tibetskou kulturu, náboženství a identitu.
<P>
Evropská unie vždy podporovala suverenitu a územní celistvost Číny, zahrnující Tibet. Ale to neznamená, že stav lidských práv v Tibetu a v Číně obecně je čistě vnitřní záležitostí. Je to legitimní zájem mezinárodního společenství, skutečnost podtržená více než padesátiletou existencí nástrojů mezinárodního práva na ochranu lidských práv.
<P>
Velký význam přikládáme právu svobodně se vyjadřovat, včetně práva na pokojné demonstrace bez omezení. Vyzýváme proto demonstranty, aby se zdrželi násilí.
<P>
Chystáme se jednat o těchto otázkách s čínskou stranou rovněž v rámci našich pravidelných dialogů o lidských právech. V souvislosti s nadcházejícím dialogem o lidských právech bylo také navrženo, aby příští neoficiální návštěva v Číně vedla do Tibetu. Vzhledem k nedávnému vývoji událostí nabývá tento návrh na důležitosti.
<P>
Jsem si vědoma, že v minulém týdnu docházelo k protestům před čínskými velvyslanectvími, z nichž některé přerostly v násilnosti, a došlo při nich k určitým materiálním škodám, a některá velvyslanectví byla protestujícími blokována. To je samozřejmě politováníhodné. Pokud vím, situace se již uklidnila, a jsem přesvědčen, že příslušné orgány členských států EU ochrání čínská velvyslanectví v souladu s Vídeňskou úmluvou o diplomatických vztazích.
<P>
Na závěr mi dovolte, abych se dotkla otázky olympijských her. Jsme přesvědčeni, že olympijské hry nejsou politickou akcí. Ale měly by probíhat v prostředí odpovídajícím mírovému poselství, které v sobě nese olympijský duch, a v atmosféře svobody slova a svobody sdělovacích prostředků.
<P>
Budeme všichni samozřejmě pozorovat a podrobně sledovat, jak se věci v nadcházejících dnech a týdnech vyvinou. Prozatím je podle mého názoru nejnaléhavější otázkou to, jak my jako Evropská unie dokážeme spolupracovat a vyslat čínským úřadům a tibetským demonstrantům důrazný a jasný vzkaz: vzkaz, který pomůže ukončit násilí a přiměje obě strany ke skutečně zásadnímu dialogu.
<SPEAKER ID="067" NAME="Předsedající">
Dámy a pánové, právě jsem obdržel dopis od dalajlamy, v němž děkuje Evropskému parlamentu za pozvání. V posledním odstavci mě žádá, abych vám vyřídil následující vzkaz.
<P>
"Rád bych vám osobně poděkoval a vaším prostřednictvím vzkázal všem váženým poslancům Evropského parlamentu, že si upřímně vážím tohoto gesta solidarity a podpory v době, která je pro Tibeťany velice těžká."
<SPEAKER ID="069" NAME="József Szájer">
jménem skupiny PPE-DE. - (HU) Dámy a pánové, olympijské hry jsou symbolem míru a usmíření. My, občané Evropy, musíme stát pevně za svými společnými hodnotami: těmi jsou respektování lidské důstojnosti, svoboda a lidská práva. My nemůžeme, milí přátelé, mlčky přihlížet, zatímco nějaká vláda vraždí své vlastní občany.
<P>
Nemůžeme tolerovat masové pošlapávání lidských práv a práv menšin. Proto skupina Evropské strany lidové (křesťanští demokraté) požaduje, aby čínské úřady ukončily násilí a zastrašování svých občanů a dalajlamy, a vyzývá je k zahájení pokojného dialogu o usmíření a autonomii v Tibetu.
<P>
Považujeme Jeho svatost dalajlamu za svého přítele a osobnost nepopiratelné morální autority a vítáme odpovědný postoj, který zaujal k současné situaci. Vítám odpovědné prohlášení předsedy tohoto Parlamentu pana Hanse-Gerta Pötteringa, že bychom měli použít veškerých možných prostředků, které máme k dispozici, abychom přiměli neochotné čínské úřady zastavit násilí a respektovat lidská práva a práva menšin.
<P>
Dámy a pánové, jak jsem již řekl, olympijské hry jsou symbolem míru a usmíření a právě to musí ztělesňovat i nadále. Olympijské hry jsou symbolem lidského úspěchu a hodnot, které lidské bytosti spojují, a právě to musí ztělesňovat i nadále.
<P>
To si čínské úřady vážně myslí, to si skutečně my sami vážně myslíme, že je možné, aby se sjeli sportovci z celého světa a radostně a svorně soutěžili, i když vláda, která hry pořádá, zároveň vraždí své vlastní občany? Vážně si to čínské úřady myslí (...)
<P>
(Hlasitý potlesk)
<P>
Vážně si, dámy a pánové, myslíme, že my svobodymilovní lidé si budeme moci potřást rukou s představiteli, kteří v druhé ruce drží samopal?
<P>
Dámy a pánové, čas k bojkotu dosud nenastal, do olympijských her zbývá ještě pět měsíců. Musíme se však naprosto jasně vyjádřit svůj názor, především že vyzýváme čínské úřady, aby si ohledně Tibetu okamžitě přestaly dokazovat svou moc, neboť tím ohrožují tuto významnou světovou sportovní událost. Musí skoncovat s krveproléváním, musí skoncovat s porušováním občanských svobod - svobody tisku, svobody shromažďování a svobody vyznání - a musí přestat se zastrašováním dalajlamy, tohoto muže míru.
<P>
(Potlesk)
<SPEAKER ID="071" NAME="Pasqualina Napoletano">
jménem skupiny PSE. - (IT) Pane předsedající, dámy a pánové, věřím, že pro Evropský parlament bude výhodné, aby jeho hlas ohledně tragických událostí v Tibetu zazněl dříve, než dojde k setkání evropských ministrů zahraničí.
<P>
V první řadě je důležité, abychom vyhověli žádosti dalajlamy a do Tibetu byla vyslána nezávislá komise, aby se svět dozvěděl pravdu a skutečný rozsah této tragédie. Pak je tady situace celé řady vězňů a zprávy o zmizení, zprávy o mučení: toto všechno musíme objasnit.
<P>
Za druhé, otřesná krize několika posledních dní by mohla přimět mezinárodní společenství, aby zprostředkovalo řešení, které - s náležitým zřetelem na rezoluce OSN, které skutečně existují, i když se na ně už nikdo neodvolává - umožní Tibeťanům, aby jejich kultura, jejich jazyk a jejich víra byly konečně uznány. Pro tento účel, mimo jiné, je politická úloha dalajlamy nenahraditelná: je skutečně garantem vyváženého postoje, který netlačí věc Tibetu celou dobu k nezávislosti, ale následně je nicméně nesmlouvavý v otázce práv svého národa.
<P>
I když je stále ještě čas, je velice důležité zmírnit napětí mezi čínským nacionalismem a tibetským hnutím za nezávislost. Slova, která dalajlama adresoval svému národu, dokonce hrozil odstoupením, potvrzují rizika. Proto pokud čínské úřady opravdu chtějí mír, musí akceptovat politickou úlohu dalajlamy a zahájit s ním přímá jednání. Brutální represe posledních několika dní by mohly naznačovat, že Číňané se rozhodli, a bude-li toho rozhodnutí dovedeno do extrému, skončí to tragicky.
<P>
Nakonec, v souvislosti s olympijskými hrami, chci vzkázat evropským vládám následující: Ušetřete nás prosím toho představení, kdo pojede a kdo ne. Dalajlama stále tvrdí do určité míry právem, že izolace Číny by nepomohla ani věci Tibetu, ani obecněji lidským právům. Myslím, že není správné prohlašovat, že dalajlama nemůže nic jiného dělat, protože tím naznačujeme, že ten člověk je neupřímný, kdežto on dokázal, že není; taková prohlášení ho mohou pouze oslabit.
<P>
Radě chceme vzkázat toto: Vezměte na sebe svou odpovědnost, zaujměte jednotný postoj; nepotřebujeme žádná gesta, nýbrž soudržnou dlouhodobou politiku. Pak se začneme na Čínu dívat bez schizofrenie, která vedla nadnárodní společnosti včetně těch evropských k odmítání pokroku v oblasti odborových práv, a vyšleme jasný vzkaz čínským úřadům, především ten, že významná ekonomická a obchodní velmoc má závazky jak na domácí, tak na mezinárodní scéně; to platí před, po a dokonce i během olympijských her.
<SPEAKER ID="072" NAME="Marco Pannella">
jménem skupiny ALDE. - (IT) Pane předsedající, dámy a pánové, před 70 lety - dny nejsem schopen spočítat - Evropa, Evropa národních států, prohlásila, že nemůže a nebude umírat za Gdaňsk, ta zbabělá Evropa, ta protiliberální Evropa - i když formálně antifašistická - Evropa, jako celek, nese společnou odpovědnost za jednu ze dvou nejstrašnějších válek vůbec, těch jizev na tváři humanity.
<P>
Dnes, různým způsobem, nechceme umírat za Dárfúr, nechtěli jsme umírat za Jugoslávii a nechceme umírat za Tibet. Tato Evropa je skutečně Evropou národních států. Podívejte se znovu na Spinelliho a přečtěte si Manifest z Ventotene, poslouchejte, co říká dalajlama, a poznáte, že volba autonomie, postoj "svobodný Tibet za svobodnou Čínu", představuje všechno to, co utváří Evropu, kterou nyní ztrácíme: naši evropskou vlast, kterou nyní naneštěstí znovu měníme na Evropu národních států.
<P>
Jsem proto přesvědčen, že musí být řečeno, že pan Solana měl mlčet; on totiž prohlásil "na slavnostní zahájení pojedu". Další důležitou věcí je realistický přístup dalajlamy a Karmy Chophela, který nás má k tomu, že bychom neměli nastolovat apokalyptický problém neúčasti na olympijských hrách, ale reagovat nepotvrzením účasti na slavnostním zahájení. Měli bychom říkat, prostřednictvím pana Solany, "sic stantibus rebus” (za těchto okolností), že nepojedeme, nikoli dál předvádět tento ostudný spektákl. Za svobodnou Čínu, za svobodnou Evropu, za svobodný Tibet!
<SPEAKER ID="073" NAME="Cristiana Muscardini">
jménem skupiny UEN. - (IT) Pane předsedající, dámy a pánové, myslím, že všichni jsme doufali, že vzhledem k olympijským hrám bude Čína demonstrovat, že se tady rozvíjí nejen významná hospodářská a obchodní velmoc, ale také stát schopný zahájit novou éru založenou na dodržování lidských práv, která byla tak často pošlapávána, a tudíž stát ochotný uznat ty individuální svobody, které byly až dosud popírány.
<P>
Několikrát v posledních letech se na čínském sjezdu hovořilo o nutnosti vytvořit harmonickou společnost, ale tato slova zůstala mrtvou literou. Pokud jde o Tibet, z autonomie zaručené dohodou mezi stranami o svobodě slova a náboženského vyznání nebylo nic. Došlo spíše k nové vlně represí, stovky lidí zemřely, stovky jich byly zraněny, a mniši i občané mizeli.
<P>
Evropská unie, ostře odsuzujíc to, co se stalo, musí reagovat a předložit odpovídající politickou iniciativu. Pokud čínské úřady odmítnou zahájit konstruktivní dialog s Tibeťany a okamžitě nepřiznají, co se stalo s lidmi, kteří zmizeli, bude nutno přezkoumat hospodářské a kooperační dohody mezi EU a Čínou. Političtí hodnostáři by se měli zúčastnit slavnostního zahájení olympijských her pouze tehdy, budou-li nejprve zaručena lidská práva a vyšetřeno obchodování s orgány zabitých lidí, propuštěni tibetští mniší a tibetští občané a zahájen dialog s dalajlamou.
<SPEAKER ID="074" NAME="Daniel Cohn-Bendit">
jménem skupiny Verts/ALE. - (FR) Pane předsedající, už 10 let se evropští představitelé zúčastňují olympijských her lhostejnosti: kdo bude nejrychlejší v běhu o kontrakty, kdo nejvýše přeskočí lidská práva a kdo nejrychleji přeletí útlak v Tibetu. To pokračuje už celých 10 let!
<P>
Olympijské hry v diktatuře jsou politickým aktem, ať se nám to líbí, nebo ne, ať se to právu líbí, nebo ne. A co děláme v této situaci? Když se v roce 1936 konaly olympijské hry v Německu, šlo o politický akt, kterého všichni litujeme. A co děláme v této situaci?
<P>
Za prvé, Evropská unie a všichni její vedoucí představitelé musí v této situaci odmítnout účast na zahájení olympijských her. To je politický signál, politický akt, který musíme podpořit.
<P>
(Potlesk)
<P>
Za druhé, tyto olympijské hry se brzy uskuteční. Před čtyřiceti lety Afroameričané zdravili zaťatou pěstí, a jestliže se dnes jeden Afroameričan možná stane prezidentem Spojených států, je to částečně právě díky tomu, jak se na olympijských hrách tehdy zachovali. To je nutno uznat.
<P>
(Potlesk)
<P>
Proto říkám "ano" sportovním fanouškům a fanynkám: měli by mít možnost říci, co chtějí mít na olympijských hrách. Říkám "ano" občanským žurnalistům: měli by sledovat atlety, jak skáčou, běhají, plavou, ale také by měli s bílými, červenými, černými a dalšími vlajkami udělat z náměstí Tien An Men náměstí svobody, kde lidé mohou říkat, co chtějí.
<P>
Za třetí, diváci musí být civilizovanými diváky: musí jet na olympijské hry, aby sledovali atlety své země, jak běhají, skáčou, a plavou, aniž by však zároveň toužili po tom, jak jim kolem krku visí zlaté medaile a na botách mají krev. To je realita dnešního Pekingu.!
<P>
Dnes je na řadě Tibet a nejen aktivisté za lidská práva, ale také ekologičtí aktivisté. Zítra nebo pozítří bude vynesen rozsudek nad Chu Ťiem a kdo ví, jak ho odsoudí. Proč? Protože byl aktivistou za lidská práva a za životní prostředí. Protože v Pekingu vládne vojenský řád. Dochází ke stovkám a stovkám zatčení. Jako Zelení chceme, aby každý, kdo pojede do Pekingu - říkám to, co se říkalo před 40 lety - působil zmatky, mluvil, říkal "ano" olympijským hrám, ale také "ano" svobodě a říkal Číňanům, že musí pochopit nebo budou litovat, že vůbec kdy chtěli olympijské hry pořádat. Budou-li v Pekingu vládnout rozkazy, budou-li všichni mlčet, bude-li se celý svět chovat jako Mezinárodní olympijský výbor, bude to vítězství diktatury v Pekingu a v Tibetu. Pokud lidé promluví, a pokud umožníme necenzurovaný přístup k internetu, řeknu vám, že to bude velká chvíle olympijských her, sportu a demokracie, protože sport a demokracie musí jít ruku v ruce; jinak skákání, běhání nebo plavání ztrácí smysl.
<P>
(Potlesk)
<SPEAKER ID="075" NAME="Vittorio Agnoletto">
jménem skupiny GUE/NGL. - (IT) Pane předsedající, dámy a pánové, ochrana lidských práv v Číně nezačíná a nekončí spolu s olympijskými hrami. Neočekávali jsme, že olympiáda bude vyjádřením našeho rozhodného odsouzení čínské vlády za nerespektování lidských práv a demokratických záruk.
<P>
Připomenul bych, že nedávno jsme v tomto Parlamentu hlasovali proti návrhu pravice a konzervativců na zrušení embarga na prodej zbraní Číně. Také tehdy bylo v pozadí tohoto požadavku přání mnoha západních vlád, aby nebyly poškozeny jejich obchody s Čínou. Stejný důvod měl prezident Bush, když nedávno vyškrtl Čínu ze seznamu zemí, kde dochází k nejzávažnějším případům porušování lidských práv. Lituji, ale musíme si uvědomit, že staré latinské přísloví "pecunia non olet” ("peníze nesmrdí") je u našich vlád stále nesmírně populární.
<P>
Bojkot olympiády by měl smysl jedině tehdy, pokud by Západ byl opravdu ochoten zajistit sledování lidských práv, zaujímajících v mezinárodních vztazích čestné místo, ale v tomto případě by se Evropská unie nejen postavila proti myšlence uspořádat olympiádu v Číně, byla by již také dávno zahrnula do obchodních dohod s touto zemí demokratickou klauzuli "o dodržování lidských práv" jako závaznou podmínku. Nic z toho se nestalo a vše stále směřuje k ochraně zájmů velkých nadnárodních společností. A skutečně, obchod mezi Spojenými státy a Čínou dosáhl výše 167 miliard dolarů a mezi Evropskou unií a Čínou 190 miliard dolarů; 24 milionů čínských pracovníků zaměstnávají zahraniční podnikatelé.
<P>
Největší světové velmoci proto žijí v domnění, že by se měly spoléhat na Čínu jako na bezpečný prám pro své ekonomiky a tolerovat její porušování základních práv. V čínském kapitalismu panovalo přesvědčení, že roky rychlého hospodářského růstu utlumí separatistické požadavky, k tomu však nedošlo, v první řadě proto, že se Číňané nikdy neobtěžovali zeptat Tibeťanů, jaký model hospodářského růstu by jim vyhovoval.
<P>
Avšak Tibet v žádném případě není jediným příkladem toho, jak Čína nerespektuje lidská práva. Jsme svědky každodenního rušení řady populárních deníků a mezinárodních webových stránek, zvyšující se diskriminace pracovníků přicházejících z venkovských oblastí, kdy tisíce jsou jich například vyloučeny ze systému zdravotního pojištění, a tisíce členů protestantských, katolických a neoficiálních církví jsou vězněny a mučeny, nemluvě o represi vůči ujgurské komunitě, táborech nucených prací a trestu smrti, který je stále ve velké míře používán jako trest pro 68 nenásilných hospodářských trestných činů.
<P>
Všechny symbolické kroky jsou samozřejmě velice dobré, ale samy o sobě slouží pouze k uklidnění našeho svědomí. Jsme přesvědčeni, že měsíce, které zbývají do olympiády, jsou pro mezinárodní společenství a zejména pro Evropskou unii jedinečnou příležitostí, aby zavázaly pekingskou vládu - nejen diplomaticky, ale také pomocí konkrétních iniciativ souvisejících s obchodem - k tomu, aby propustila všechny zadržované, zaručila přístup nezávislých médií do Tibetu a zahájila jednání s tibetským exilovým parlamentem a politickými hnutími, které v místě organizují protesty, a dohodla mírové a diplomatické řešení, respektující práva a vůli Tibeťanů.
<SPEAKER ID="076" NAME="Patrick Louis">
jménem skupiny IND/DEM. - (FR) Pane předsedající, dámy a pánové, několik hodin oficiální čínská propaganda tvrdila, že situace v Tibetu je opět pod kontrolou. Tato prohlášení, jak víme, zamlčují krvavé potlačení odporu.
<P>
Reakce evropských úřadů je dvojnásobně děsivá. Za prvé ačkoliv musíme přivítat skutečnost, že prezident Sarkozy se ozývá stále hlasitěji a nevylučuje ani bojkot olympijských her, postoj jeho ministra zahraničí je více než sporný. Bernard Kouchner již při několika příležitostech použil výraz "naši čínští přátelé". Ví vůbec, že tato krvavá diktatura pošlapává lidská práva a ohrožuje tibetskou národní identitu? Ví, kolik politických vězňů tam je a nejmladší z nich pančenlama? Musíme se podivovat: Je to v pořádku, když mluví o lidských právech jménem naší země?
<P>
Od dob dynastie Hanů Číňané věřili, že jsou nadřazeni zbytku světa. Komunistický režim posloužil pouze k obnovení tohoto postoje obhajobou ideologie, která potlačuje veškeré individuální a sociální požadavky, a zvláště veškeré národní požadavky.
<P>
V Asii stejně jako v Evropě jsou říše a příslušnost k etniku nepřátelé národa. To je druhý důvod, proč se hrozím. Evropští vedoucí činitelé se provinili tím, že ve vztahu ke krizi v Tibetu zaujali postoj "počkáme a uvidíme": ti, kteří bez přemýšlení uznali před několika týdny nezávislost Kosova. Násilným zavedením plné, jednostranné a okamžité nezávislosti této srbské provincie, historické a duchovní kolébky Srbska, Evropané a Američané riskují vyvolání vážných reakcí a vytvoření nekonzistentní mezinárodní politiky. Politika vůči Kosovu a vůči Tibetu působí dojmem nepřijatelného "dvojího metru", což podkopává důvěru veřejnosti v diplomacii.
<P>
A končím konstatováním, nevezmeme-li v úvahu národní dědictví a tradice, nezajistíme-li spravedlivé nakládání s právy, hrozí nám, že se dočkáme toho, jak se naše proklamace o lidských právech mění v pouhé zaklínací formule postrádající jakýkoli význam. Proto říkám: Ať žije Evropa svobodných národů, ať žije svobodný Tibet a ať žije svět svobodných národů!
<SPEAKER ID="077" NAME="Bruno Gollnisch" AFFILIATION="NI">
(FR) Pane předsedající, dámy a pánové, před 113 lety slavný francouzský socialista Jean Jaurčs napsal, že kapitalismus v sobě obsahuje semena války, tak jako mraky věští bouři. Osobně bych řekl, že komunismus s sebou přináší útisk tak jistě, jako mraky přinášejí déšť. Od dob Maa byla Čína celých 60 let otrokem jedné z nejstrašnějších diktatur v historii lidstva, a přesto byl Mao uctíván a nadšeně veleben velkou částí evropské inteligence, včetně tehdejších čarodějových učňů, jako byl současný francouzský ministr Bernard Kouchner, filosof André Glucksmann a mnoho dalších maoistů, což by mělo stačit k tomu, aby se zdiskreditovaly revoluční činy roku 1968.
<P>
Ano, pane Cohn-Bendite, moc nás v 60. a 70. letech nebylo, kteří jsme stáli v opozici vůči vašim přátelům z té doby a jejich revolučnímu myšlení a odmítali jsme, aby lidé v Asii byli zotročeni marxismem, který vaši přátele tolik velebili. Nyní se z ekonomického pohledu síť poněkud stáhla a pokrok, kterého v krátkém časovém údobí dosáhli Číňané, jeden z nejinteligentnějších a nejpracovitějších národů světa, pomohl zamaskovat politickou realitu, a to, že se stále jedná o diktaturu: žádná svoboda, žádné skutečné volby, které by vyjadřovaly zastoupení obyvatelstva, žádný nezávislý systém soudnictví, pronásledování, věznění, popravy politických, intelektuálních či náboženských disidentů.
<P>
Stejně jako Mongolové ve Vnějším Mongolsku, Ujgurové neboli turkický národ v oblasti Xinjiang trpí Tibet pod tímto útlakem, který se snaží zničit jeho identitu. Avšak tato identita je od té čínské ve všem odlišná: liší se národ, jazyk, písmo, tradice, spiritualita. V případě Tibetu nejde bohužel pouze o vojenskou okupaci a politickou represi; je tu také imigrace. Protestovali jste, když jsem předtím zmínil Kosovo, ale i věci tak rozdílné jako Kosovo a Tibet mají něco společného: jsou důsledkem imigrační politiky vůči původnímu obyvatelstvu. Tyto důsledky jsou hrozivé, ale ještě horší je, že kvůli naší nespokojenosti pramenící z popírání reality jsme dovolili, aby se tento proces rozběhl v mnohých částech našeho vlastního území.
<SPEAKER ID="078" NAME="Charles Tannock" AFFILIATION="PPE-DE">
Pane předsedající, nedávné brutální potlačení protestujících Tibeťanů jen stěží překvapí vzhledem k dlouhé historii naprostého přehlížení lidských práv a demokratických svobod v Čínské lidové republice. My všichni zde pochopitelně vyzýváme pekingské úřady, aby projevily maximální zdrženlivost a respektovaly kulturní autonomii a jedinečný způsob života Tibeťanů a zastavily démonizaci dalajlamy.
<P>
Čína má politováníhodnou historii, neboť zde bylo popraveno více lidí než kdekoli jinde ve světě, včetně poprav za takzvané "hospodářské trestné činy". Potlačuje neregistrované náboženské menšiny a věří ve státní cenzuru, včetně cenzury internetu, na které se ke své hanbě bohužel podílí společnost Google. Nicméně ekonomická moc a globální důležitost Číny z hlediska bezpečnosti znamená, že vedoucí představitelé EU, například předseda vlády Spojeného království pan Brown na své nedávné návštěvě v Pekingu, nejsou ochotni tato témata při setkání s úřady vznášet, z ustrašené zbabělosti, že ohrozí zahraniční investice. Přesto však mnozí - zde v Parlamentu i jinde - nyní pochopitelně požadují bojkot slavnostního zahájení Olympijských her v Pekingu, ne-li úplný bojkot samotných her.
<P>
Ještě více podle mého názoru překvapí dvojí meter Západu. Minulý měsíc mnoho států EU a Spojené státy - bez ohledu na mezinárodní právo a s odkazem na humanitární intervencionismus - jednostranně uznaly nezávislost Kosova, rozdělujíce tak Srbsko. Avšak my tady na Západě stále nepochybně vyznáváme politiku "jedné Číny", přičemž ignorujeme právo na sebeurčení demokratického Tchaj-wanu, dokonce i jeho právo na vstup do OSN, třebaže Tchaj-wan je nezávislá země de facto a ČLR mu nikdy nevládla.
<P>
Mluvím za sebe a ne za svou skupinu, ani za svou národní stranu: přezkoumáním politiky "jedné Číny" by EU mnohem účinněji dala najevo, že jsme nespokojeni s čínskou brutální komunistickou diktaturou.
<SPEAKER ID="079" NAME="Józef Pinior" AFFILIATION="PSE">
Pane předsedající, od 10. března probíhají v Tibetu a minimálně ve třech čínských provinciích a v Pekingu nebývale rozsáhlé demonstrace.
<P>
Čínská vláda uvádí, že při protestech ve Lhase dne 12. března bylo zabito 18 civilistů a jeden policista a celkem 623 osob bylo zraněno. Tibetské exilové skupiny oznámily, že během protestů zemřelo minimálně 800 účastníků. Korespondent časopisu Economist, který byl ve Lhase, když nepokoje vypukly, hlásil, že dochází ve velké míře k ničení a násilnostem.
<P>
V první řadě by Evropský parlament měl vyzvat čínskou vládu, aby - jak právem požaduje organizace Human Rights Watch - umožnila přístup do všech uzavřených oblastí Tibetu, včetně neomezeného přístupu médií, podala vysvětlení k pohřešovaným a mrtvým osobám v souvislosti s protesty v tomto měsíci, zveřejnila jména všech zadržovaných osob a místa, kde jsou zadržovány, a umožnila okamžitý přístup nezávislým pozorovatelům, kteří mohou zjišťovat, zda zadržené osoby nebyly mučeny nebo s nimi nebylo špatně zacházeno.
<P>
Za druhé naléhavě žádáme čínskou vládu, aby zahájila konstruktivní dialog s dalajlamou. Tibetská komunita a sám dalajlama se zároveň musí zamyslet nad bezpečností a přijatelnou budoucností čínských Hanů v Tibetu.
<P>
Jako poslední věc zmíním velkou odpovědnost, která za dané situace nyní leží na mezinárodních subjektech - zejména na sponzorech olympijské pochodně, jako jsou společnosti Coca Cola, Samsung a Lenovo - neměly by být spojovány se současnou situací v daném regionu, kde dochází k velkým represím.
<SPEAKER ID="080" NAME="Dirk Sterckx" AFFILIATION="ALDE">
(NL) Zcela správně jste poukázali, pane předsedající, pane komisaři, na to, že lidská práva nikdy nejsou pouze vnitřní záležitostí země. Všude, kde jsou lidská práva porušována, musí poslanci Evropského parlamentu proti tomuto porušování protestovat a v každém takovém případě vznést obvinění. Je proto dobré, že s čínskými úřady máme dobré vztahy, hospodářské i politické. Nyní musíme tyto vztahy využít vaším prostřednictvím, pane předsedající, a prostřednictvím všech delegací, které se tam vydají, každého parlamentního výboru nebo delegace, jako je ta moje, které udržují vztahy s Čínou.
<P>
Musíme je využít v první řadě k tomu, aby tisk mohl dělat svou práci a podávat nám z Tibetu spolehlivé informace. Chci vás také, pane komisaři, požádat, abyste co nejrychleji vyslal do Tibetu delegaci našich lidí v Pekingu, abyste předložil žádost o jejich vyslání, pokud možno dnes. Musí odjet do Lhasy a zjistit, jak to tam vypadá, co se stalo s lidmi, kteří byli zatčeni, a co je děje v klášterech, do nichž je uzavřen přístup. Lidi v Pekingu máte. Prosím vás, podejte tu žádost a informujte nás o situaci, abychom se dozvěděli, co se děje na místě.
<SPEAKER ID="081" NAME="Konrad Szymański" AFFILIATION="UEN">
(PL) Pane předsedající, Tibet je jen jedna malá část mnohem většího plánu. V současné době Čína záměrně podporuje všechny autoritářské režimy ve světě, od Barmy až po Bělorusko a Súdán. Čínští ideologové se netají tím, že chtějí světu nabídnout místo liberální a demokratické cesty k rozvoji cestu alternativní. Skutečnost, že Čína se stala epicentrem autoritářství, není prostě jen regionální problém Tibetu, Tchaj-wanu nebo ujgurského národa. Toto epicentrum autoritářství dává svou přítomnost pocítit dokonce ještě silněji ve světě, na úkor samotné Evropy a Spojených států.
<P>
Toto je tudíž poslední příležitost rozloučit se s politikou pasivity. Všechny evropské vlády by měly jednat ve shodě a bojkotovat slavnostní zahájení olympijských her. Tyto hry musí vest k pádu čínské politiky, jinak povedou k pádu celého svobodného světa.
<SPEAKER ID="082" NAME="Thomas Mann" AFFILIATION="PPE-DE">
(DE) Pane předsedající, v důsledku brutálního zásahu čínské armády proti tibetským demonstrantům bylo více než 1 000 lidí zraněno a odhaduje se, že na straně Tibeťanů zemřelo asi sto lidí. Na veřejnost se dostaly šokující obrázky navzdory informačnímu embargu a vypovězení novinářů. Je zcela zřejmé, že Čína je na míle vzdálená představám o tom, jak má vypadat hostitelská země olympijských her. Skutečností je, že jedno z kritérií pro volbu Pekingu jako místa konání her - respektování lidských práv a práv menšin - nebylo splněno.
<P>
Avšak předseda MOV Jacques Rogge tuto situaci opět nijak nekritizoval. Při zapálení olympijského ohně v Aténách - stejně jako před rokem ve svém projevu na náměstí Tien An Men - pan Rogge znovu ani v nejmenším nepoukázal na současnou situaci. Jistěže atleti se na hry připravují a jejich úsilí by nemělo přijít nazmar. Pan předseda Pöttering měl úplnou pravdu, když bojkot označil jako poslední možnost, pokud do srpna Číňané nepřistoupí k zásadnějším změnám.
<P>
Jako předseda meziskupiny Evropského parlamentu pro Tibet plně toto stanovisko potvrzuji. Chtěl bych vyjádřit svou vděčnost za solidaritu, kterou dnes velice jasně pozorujeme. Také doufám, že naši atleti, odpovědní dospělí lidé, se nebudou se bát kdykoli veřejně promluvit a využijí přítomnosti přibližně 20 000 novinářů. Olympijské hry samozřejmě nabízejí politickou volbu. Možná by všichni atleti mohli nosit černou pásku na znamení smutku.
<P>
Číňané se přepočítali: my Evropané nebudeme odvracet pohled. Evropský parlament, jako bojovník za lidská práva, mluvil otevřeně. Slovinské předsednictví vyjádřilo svůj protest včera, přesně na zasedání Rady OSN pro lidská práva v Ženevě. Paní Ferrero-Waldnerová by si přála, aby se Evropská komise sešla na zvláštním zasedání v rámci dialogu EU-Čína. Do Tibetu musí být okamžitě vysláni pozorovatelé EU, aby si udělali objektivní představu o tamní situaci.
<P>
V Číně nejsou pouze zastánci tvrdé linie a nacionalisté. Naděje vkládám do slušných lidí, kteří si jsou dobře vědomi, že nelze jít kupředu, aniž by byla zachována kulturní a náboženské identita Tibeťanů. Žádná jiná možnost než dalajlamova pokojná cesta neexistuje. Jedině tehdy se vůbec může zrodit olympijský duch.
<P>
(Potlesk)
<SPEAKER ID="083" NAME="Adrian Severin" AFFILIATION="PSE">
Pane předsedající, hlavním problémem v nynější krizi v Tibetu není jen útlak, ale také odtržení. Násilnosti v Tibetu nesouvisejí pouze s lidskými právy, ale rovněž s dělbou moci. Nedostatečná transparentnost je politováníhodná, stejně jako promyšlené provokace. Rozhodně musíme čínské úřady požádat, aby řešily tyto události s ohledem na lidská práva civilizovaným, transparentním a přiměřeným způsobem.
<P>
Zároveň musíme také uznat právo Číny a právo každého státu přijmout příslušná opatření na ochranu životů, svobod a majetku svých občanů i veřejného blaha.
<P>
Není pochyb o tom, že Čína nefunguje podle evropských zásad a demokratických hodnot. Avšak nelze popřít, že v průběhu vývoje se Čína postupně otevírá a k některým našim hodnotám se přibližuje. Je naším právem a povinností tento proces podporovat a trvat na respektování lidských práv, včetně práv na vlastní kulturu a ochranu kulturní identity na celém území Číny, nejen v Tibetu.
<P>
Podobně bychom měli prosazovat demokratické svobody jak vůči autokracii, tak vůči teokracii. Avšak musíme si při tom uvědomit, že přílišným tlakem se reformy spíše zpomalí, než urychlí. V této fázi bychom měli apelovat na všechny dotčené strany, aby z lidských práv nedělali rukojmí geostrategických plánů a z olympijských her rukojmí politických ambicí.
<P>
Olympijské hry jsou příležitostí, kterou bychom měli dobře využít a hovořit o míru, svobodě a lidské důstojnosti po celém světě, v Číně především.
<SPEAKER ID="084" NAME="Bronisław Geremek" AFFILIATION="ALDE">
(FR) Pane předsedající, zločin v Tibetu se rovná zločinu proti evropskému duchu a myšlenkám. Mlčení je v určitých situacích zločinem. Jsem rád, pane předsedající, že vaše dnešní slova prolomila mlčení Evropské unie, a proto se na vás mohu, pane předsedající, obrátit. Lidé v Polsku mají zkušenost nejen s bojem za svobodu, ale také s jednáním u kulatého stolu, který se stal nástrojem tohoto boje. Žádám vás, pane předsedající, abyste zahájil iniciativu na uspořádání jednání u kulatého stolu, jehož by se spolu s vámi zúčastnili vítězové Nobelovy ceny míru, zástupci Tibetu a tibetský duchovní vůdce dalajlama; mohl byste pozvat předsedu čínského kongresu a čínské autority. Tím byste projevil dobrou vůli, která by mohla otevřít nezbytný dialog a diskusi. Domnívám se, pane předsedající, že tento Parlament je vám za vaše slova dnes tady vděčný. Také by ocenil vaši novou iniciativu, iniciativu zaměřenou na dialog a mír.
<P>
(Potlesk)
<SPEAKER ID="085" NAME="Předsedající">
Děkuji vám, pane Geremku. Vznesu tuto otázku na byru a na konferenci předsedů. Je to věc, o které nemohu rozhodovat sám, takže jim to předložím.
<SPEAKER ID="086" NAME="Marcin Libicki" AFFILIATION="UEN">
(PL) Pane předsedající, mluvíme tady o další etapě vyhlazování tibetského národa. Tibet nikdy nebyl natrvalo součástí Číny. Tibeťané žili izolováni od zbytku světa a v průběhu historie byli v zásadě nezávislí. Musím říci, že prohlášení zástupců Rady a Komise, jímž naléhavě vyzývají obě strany k zahájení dialogu, je politováníhodné, neboť zaměňují oběť a pachatele, jak se nedávno stalo docela módou.
<P>
Pane předsedající, vítám váš návrh bojkotovat slavnostní zahájení a vyzývám další členy, aby následovali vašeho příkladu. Chtěl bych upozornit na bod 5 preambule Olympijské charty, kde se uvádí, že jakákoli forma diskriminace je s olympijským hnutím neslučitelná. A pokud tedy nejsme schopni vyloučit Čínu z mezinárodního olympijského hnutí, své stanovisko bychom měli dát jasně najevo bojkotem.
<SPEAKER ID="087" NAME="Edward McMillan-Scott" AFFILIATION="PPE-DE">
Pane předsedající, olympijský oheň byl minulý víkend možná zažehnut, ale olympijský duch zemřel v ulicích Tibetu.
<P>
Byl zahuben nejrepresivnějším režimem na zemi. Čína sponzoruje genocidu v Dárfúru, genocidu proti náboženským skupinám v Číně a nyní genocidu v Tibetu. Pro zásadové politiky otázka nezní, zda bojkot olympijských her ano, ale jaký bojkot by to měl být.
<P>
Po mé minulé návštěvě Číny v květnu 2006 všichni, s nimiž jsem měl kontakt - bývalí vězni, reformisté a tak dále - byli zatčeni, uvězněni a v některých případech mučeni. Myslím na Kao Č'-šenga, Chu Ťia, Sao Tunga a další. Toto je skutečná Čína. Požaduji proto diskusi v rámci EU o bojkotu olympijských her.
<P>
Tato rozprava ukazuje, že svobodný svět, jak kolegové jasně vysvětlili, nemůže a neměl by si potřásat rukama s vrahy. Není to, jak odvážně prohlásil předseda tohoto Parlamentu, otázka neúčasti na slavnostním zahájení olympijských her. K zodpovězení jsou tady širší otázky na charakter samotných olympijských her. V článku 1 Olympijské charty se hovoří o univerzálních základních etických zásadách. Když v roce 2001 Číňané přijali pořadatelství olympijských her v roce 2008, zavázali se k provádění reforem. Neudělalo se nic. Ve své prosincové rezoluci tento Parlament vyzval MOV - a to jednomyslně - aby prověřil, jak Čína pokročila s reformami. Neudělalo se nic.
<P>
MOV musí říci svůj názor vyjádřit otevřeně. Parlament otevřel diskusi, která rezonuje po celém světě, a já děkuji panu předsedajícímu za to, že ji vyvolal.
<SPEAKER ID="088" NAME="Předsedající">
Za chvíli se k tomu vrátíme, ale ministr Lenarčič musí odejít, takže ho poprosím, aby se znovu stručně ujal slova.
<SPEAKER ID="089" NAME="Janez Lenarčič">
Úřadující předseda. - (SL) Velice vám děkuji, pane předsedající, že jste mi umožnil nyní promluvit. Rád bych rovněž poděkoval poslancům za jejich názory, návrhy a podněty, které v této rozpravě zazněly. Jak uvedla paní Napoletano a jiní, ministři zahraničí se neformálně sejdou na konci tohoto týdne. To bude příležitost k výměně názorů na Tibet, který byl tématem dnešní parlamentní rozpravy, a vaše názory, návrhy a podněty budou velice užitečné.
<P>
Názory a stanoviska poslanců budou vzaty pokud možno v úvahu. Měl bych zdůraznit, že Rada se bude snažit hovořit jednohlasně. Předsednictví bude usilovat o to, aby prohlášení Rady bylo srozumitelné. Rada zaujme jasné stanovisko k otázce lidských práv, odmítnutí násilí, ať se děje kdekoli, a prosazování svobody slova, včetně práva na pokojnou demonstraci.
<P>
Jak jsem již řekl v úvodu, budeme pracovat na přípravě dialogu mezi čínskými úřady a dalajlamou nebo jeho zástupci. I nadále budeme v kontaktu s našimi čínskými protějšky kvůli povolení, které umožní mezinárodním novinářům navštívit Tibet. Již jsem zmínil prohlášení ministrů pro sport k olympijským hrám. K slavnostnímu zahájení se nevyjádřili. Možná se tímto bodem budou zabývat ve vhodnou dobu jiní další ministři. Rád bych zdůraznil, že olympijské hry by měly být považovány za příležitost k prosazování lidských práv.
<SPEAKER ID="090" NAME="Předsedající">
Děkuji vám, pane ministře. Dodejte si odvahu a předejte ministrům zahraničí důrazný vzkaz, jak se vzniklá situace odráží v naší rozpravě a náladě zde v Evropském parlamentu. Děkuji vám za dnešní účast.
<SPEAKER ID="091" NAME="Jacek Protasiewicz" AFFILIATION="PPE-DE">
(PL) Pane předsedající, staletá olympijská tradice jde ruku v ruce s pojmy mír a nenásilí. Je proto ostudné, že v zemi, která má za několik měsíců pořádat olympiádu, se střílí do lidí a ti, kteří chtějí veřejně jako občané projevit svá přání, jsou zabíjeni. Je dobré, že tato situace byla dnes ostře odsouzena v rozpravě Parlamentu, která se nyní blíží k závěru. Zvláště bych chtěl poděkovat panu předsedovi Evropského parlamentu za jeho velice rozhodné prohlášení.
<P>
Zároveň bych chtěl upozornit na to, že v zemi, se kterou bezprostředně sousedíme, totiž v Bělorusku, se k potlačení pokojných demonstrací také používá síla a účastníci té nedávné jsou ve vězení. Naštěstí zde nebyly použity zbraně. Myslím, že jsme dali dostatečně jasně najevo, že události v Minsku odsuzujeme stejně důrazně, jako odsuzujeme události v Tibetu.
<SPEAKER ID="092" NAME="Cornelis Visser" AFFILIATION="PPE-DE">
(NL) Nedávné násilnosti v Tibetu opět obrátily naši pozornost k postavení Tibeťanů. Tamní situace, pokud jde o nezvěstné a mrtvé či raněné, je velice neprůhledná. Čína to musí objasnit a umožnit přístup do této oblasti mezinárodním organizacím a médiím.
<P>
Letos v létě se v Číně budou konat olympijské hry. Hry symbolizují mír a vzájemnou úctu. Hry jsou výjimečnou příležitostí pro obyvatele Číny, aby se seznámili se sportovními a kulturními hodnotami zbytku světa. Athletes have a crucial role to play in this. Governments ought not to interfere at this time in their athletes' participation in the Games. Athletes can and must decide that for themselves.
<P>
Na druhé straně, politici sami se mohou distancovat od zahajovacích slavností. I support the President of the European Parliament's idea of possibly boycotting the opening ceremony. It is crucial that the Member States act collectively with regard to this matter. Evropský parlament se v tomto smyslu musí chopit iniciativy.
<SPEAKER ID="093" NAME="John Purvis" AFFILIATION="PPE-DE">
Pane předsedající, nemohu říci, že bych měl v úmyslu letos v létě jet do Číny, ale teď tam nepojedu určitě. Kromě toho bych navrhoval svým evropským přátelům, včetně našich návštěvníků na galerii a všem svým zde přítomným kolegům, abychom šířili zprávu, že bude lepší strávit letošní léto v Evropě.
<SPEAKER ID="094" NAME="José Ribeiro e Castro" AFFILIATION="PPE-DE">
(PT) Také já vítám diskusi a komentáře k této otázce. Mám za to, že bychom neměli zatajovat jediné obvinění či jediný požadavek na respektování základních svobod a lidských práv. Musím zde proto vyjádřit svou solidaritu s Tibetem, s Tibeťany a s dalajlamou, jehož slova znovu a znovu ukazují tu správnou cestu kupředu. Vedle toho musím projevit solidaritu i obyvatelům Číny, kteří bojují o svobodu každý den, synům a dcerám náměstí Tien An Men.
<P>
Avšak toto mé prohlášení neznamená, že souhlasím s bojkotem olympijských her. Dal bych přednost přímočařejší a rozhodnější politice na obchodní úrovni a ve vzájemných politických vztazích, protože právě tam musíme jednat, nikoli na úkor sportu a vztahů mezi lidmi, kteří se snaží prosazovat lidská práva a svobodu. Právě to přece chceme.
<P>
Dávám přednost politickým krokům, například neúčasti vedoucích politiků na slavnostním zahájení. Jsem však přesvědčen, že musíme i nadále bojovat a vyvíjet tlak na Čínu, aby se otevřela, a nikoli ji dávat popud, aby se uzavírala. Jsem přesvědčen, že tyto olympijské hry zvýší celosvětové povědomí o otázce lidských práv, Tibetu, Dárfúru a nejrůznějších bojích za svobodu a mír ve světě a posunou věci kupředu.
<SPEAKER ID="095" NAME="Milan Horáček" AFFILIATION="Verts/ALE">
Pane předsedající, Čína porušuje lidská práva v Tibetu v obrovském měřítku už léta. Kdykoli dojdou komunistické diktatuře nápady, vyšle tanky a vojsko. Tuto tvrdou lekci jsem dostal osobně před 40 lety v Praze a nyní vidíme, že totéž se děje ve Lhase. Boj za svobodu a demokracii v Tibetu, v Číně, v Barmě a jinde pokračuje. Musíme zvážit použití všech dostupných nástrojů, možná i postupný bojkot olympijských her. Naléhavě také žádáme Radu, aby konečně jmenovala zvláštního zástupce EU pro Tibet. Ať žije svobodný Tibet!
<SPEAKER ID="096" NAME="Tunne Kelam" AFFILIATION="PPE-DE">
Pane předsedající, způsob, jakým čínské úřady řeší krizi v Tibetu, svědčí o tom, že Peking není ochoten změnit svou bezohlednou politiku vůči menšinám. Je zbabělé a nečestné prohlašovat, že dalajlama podněcuje nepokoje. Jsem hrdý, pane předsedající, že jste k tibetské otázce odvážně zaujal jasný morální postoj a dnes jste vyhlásil naši bezpodmínečnou solidaritu s Tibeťany.
<P>
Když mluvíme o olympijských hrách, myslím, že je na místě připomenout si, že před sedmi lety, v červenci 2001, tento Parlament dospěl k závěru, že Čína "jasně selhává" v podpoře univerzálních lidských, občanských a politických práv" a "že vzhledem k tomuto negativnímu výčtu a represi v Tibetu není vhodné”, aby se Čína stala hostitelskou zemí olympijských her v roce 2008. Skutečný život bohužel ukázal, že tento závěr byl správný.
<P>
Vyzývám Komisi a Radu, aby projevila stejnou míru solidarity s Tibetem, jakou dnes demonstrovala v tomto Parlamentu.
<SPEAKER ID="097" NAME="Ana Maria Gomes" AFFILIATION="PSE">
Pane předsedající, nemůžeme mlčet k zabíjení v Tibetu a k čínským pokusům zakrýt jeho rozsah. Nemůžeme samozřejmě přehlížet ani rasistické násilí namířené proti Hanům a Huiům, které vybuchlo v Tibetu a v sousedních čínských provinciích, stejně jako nepřehlížíme rasistické nadávky Tibeťanům znějící Čínou.
<P>
Ale my všichni, včetně obyvatel Číny, bychom měli pochopit, proč Tibeťané reagovali násilně navzdory pokojnému postoji dalajlamy. Ten výbuch je vyvolán násilím páchaném na Tibeťanech v Tibetu, kde se v důsledku agresivní politiky Pekingu stávají menšinou.
<P>
Požadujeme lidská práva a svobody v Tibetu stejně tak jako v Číně, kde je tolik lidí vězněno jen proto, že si dovolili vyjádřit své názory - jako Hu Jia, hned poté, co s námi mluvil zde v Parlamentu loni v listopadu. Protože mi na tom záleží, nepodporuji výzvy k bojkotu olympijských her v Pekingu. Bylo by to příliš pohodlné pro ty, kteří počítají s pokračující lhostejností světa vůči Číňanům a Tibeťanům. Místo toho je úkolem nás všech, jako občanů tohoto světa, aby se tyto hry v Pekingu staly skutečnou olympiádou za lidská práva, za svobodu v Tibetu a za svobodu v Číně.
<SPEAKER ID="098" NAME="Ewa Tomaszewska" AFFILIATION="UEN">
(PL) Tentýž den, kdy se konaly první částečně svobodné volby v Polsku, tedy 4. června 1989, vjely tanky do studentských demonstrantů na náměstí Tien An Men. Režim odpovědný za tyto události obchoduje s orgány svých vlastních občanů. V současné době vraždí Tibeťany. Nechápu, jak mohlo být Číně povoleno vůbec kdy uspořádat olympijské hry. Podporuji požadavek, aby do Tibetu byla vyslána pozorovací mise.
<SPEAKER ID="099" NAME="Marios Matsakis" AFFILIATION="ALDE">
Pane předsedající, nedávné události v Tibetu byly surové a opovrženíhodné a my všichni je odsuzujeme, stejně jako bychom měli odsoudit mnohé další nelidské činy totalitního režimu v Číně.
<P>
Ale zároveň s tím, jak je odsuzujeme, stále obchodujeme s Čínou v miliardách eur. Nikdo v tomto Parlamentu dnes neřekl, že bychom měli přijmout kroky, abychom zasáhli čínský totalitní režim tak, aby to pocítil co nejvíce, tedy ekonomicky. Přítomný komisař v minulosti hájil v tomto Parlamentu stanovisko, že bychom neměli vůči Číně použít ekonomické embargo.
<P>
Nezabijme tedy olympijského ducha. Nezničme ho, ale zničme diktaturu v Pekingu a přestaňme kupovat čínské výrobky, chceme-li udělat něco praktického.
<SPEAKER ID="100" NAME="Zuzana Roithová" AFFILIATION="PPE-DE">
(CS) Již několik let upozorňuji, že nesmíme zavírat oči před hrubým porušováním lidských práv v Číně nehledě na naše ekonomické cíle. Tibet je špičkou čínského ledovce.
<P>
Plně stojím za názorem předsedy Parlamentu Hanse-Gerta Pötteringa, že pokud bude Čína pokračovat v kulturní genocidě páchané na Tibeťanech, potom je na místě bojkotovat olympijské hry. Evropští politici by měli vynechat zahajovací ceremoniál a vyjádřit tak svůj nesouhlas s politikou Číny.
<P>
Politika je o symbolech a o gestech, a toto gesto by evropským politikům, prezidentům a ministerským předsedům slušelo. Pro mě osobně, ale také pro mnoho Evropanů půjde o test, zda Evropská unie lidská práva bere jako záležitost překračující hranice, jako záležitost nás všech, anebo v případě Číny uplatní selektivní přístup. Podporuji velmi myšlenku poslat vlastní pozorovatele do Tibetu.
<P>
Dovolte mi však ještě malou poznámku - nelíbí se mi, že už dnes nemůžeme svobodně vyvěsit tibetskou vlajku, ani ji vzít s sebou na jakoukoli akci spojenou s olympiádou. Olympijská myšlenka je založena na čistotě sportovního ducha, který se rozhodně neslučuje s tím, že ostatní budou během olympiády mlčet k tomu, že pořadatelská země brutálně potlačuje práva Tibeťanů.
<SPEAKER ID="101" NAME="Lasse Lehtinen" AFFILIATION="PSE">
(FI) Pane předsedající, olympiáda je pro Evropu jedinečnou příležitostí vyvolat diskusi o událostech v Tibetu a univerzálních lidských hodnotách, na nichž se shodla Organizace spojených národů.
<P>
Na Čínu musí být vyvíjen tlak, aby dodržela sliby, které dala výměnou za pořadatelství olympijských her. Čína musí umožnit vysokému komisaři OSN přístup do Tibetu, aby tam důkladně a řádně vyšetřil dosavadní události. Přístup do Tibetu musí být zaručen subjektům zapojeným do rozvojové spolupráce, jakož i mezinárodnímu tisku. Čínským aktivistům za občanská práva musí být umožněna činnost, aniž by jim hrozilo zatčení.
<P>
Now there is also an opportunity to support the worthy non-violent struggle on the part of the Tibetan leader and their exiled spiritual leader to achieve autonomous status. Čína bude nakloněná naslouchat nám právě teď než kdy předtím nebo po skončení olympiády. Neměli bychom vyloučit možnost bojkotovat hry, pokud to pomůže něčeho dosáhnout.
<SPEAKER ID="102" NAME="Helga Trüpel" AFFILIATION="Verts/ALE">
(DE) Pane předsedající, mohu říci, že olympijské hry jsou vždy velkou sportovní událostí, ale jsou vždy také událostí politickou, jak pro MOV, tak v tomto případě i pro Čínu vzhledem k závazkům, které Číňané přijali v souvislosti s hrami, totiž že budou dodržovat lidská práva a zajistí lepší ochranu životního prostředí. Podle mého názoru musí ještě splnit oba tyto sliby. Ve skutečnosti se situace lidských práv závažným způsobem zhoršila a my na to musíme reagovat. Proto se rovněž domnívám, že Evropa by neměla vysílat své hlavy států a vlád na slavnostní zahájení.
<P>
Potřebujeme však jít ještě dále. Na Čínu musíme mít ryze evropskou politiku. Strategické partnerství nelze plně realizovat, zatímco když dochází k masivnímu porušování lidských práv, a tak bych požádala, abychom pokračovali v dialogu, ale zároveň konfrontovali Číňany s tím, co dělají, a nestrpěli žádné pokrytectví. To znamená, že když se například Angela Merkelová setká s dalajlamou, Sarkozy by neměl jet do Číny prodávat TGV a jaderné elektrárny, aniž by alespoň jednou zmínil slova "lidská práva”.
<P>
My jako Evropané musíme poměřovat své vlastní konání mírou lidských práv, kterou zaručujeme, včetně našich obchodů s Čínou.
<SPEAKER ID="103" NAME="Marco Cappato" AFFILIATION="ALDE">
(IT) Pane předsedající, pane komisaři, dámy a pánové, domnívám se, že musíme podpořit dalajlamu nejen naším "ne" tam, kde je jasně vyslovil, nýbrž také naším "ano" tam, kde je řekl.
<P>
Řekl "ne" nezávislosti, řekl "ano" autonomii, a právě tento návrh by ho měl podpořit. Řekl "ne" násilí a "ano” nenásilí, což znamená vystupovat aktivně a jednat kolektivně: je to politika vyžadující znalosti, vyžadující nezávislé mezinárodní šetření, které zjistí, co se v Tibetu skutečně událo a co se tam děje nyní. Odmítl bojkot olympiády, ale přitakal všemu, co pomůže mezinárodnímu společenství využít této příležitosti a hlasitě veřejně vyjádřit podporu v otázce lidských práv.
<P>
Předseda Karma Čophel, který k nám promluví ve Výboru pro zahraniční věci, hovořil také o tom, že je třeba, aby každý využil této příležitosti a podpořil Tibeťany a všechny utlačované národy v Číně: Ujgury, Mongoly a další. Takže pan Solana nepochybně jednal příliš ukvapeně - jak rovněž uvedla Rada - když se rozhodoval a oznámil svůj úmysl zúčastnit se, aniž měl mandát Rady a aniž si vyslechl názor Evropského parlamentu.
<SPEAKER ID="104" NAME="Christopher Beazley" AFFILIATION="PPE-DE">
Pane předsedající, měl jsem to štěstí, že jsem se zúčastnil jako divák Olympijských her v Mnichově den předtím, než došlo k tragickému zavraždění atletů. Vím, jak usilovně se Německo snažilo - a s úspěchem - vymazat vzpomínky na Olympijské hry v Berlíně. Samozřejmě se pamatuji také na olympijské hry v Americe, kde někteří z amerických atletů vystoupili na stupně vítězů s černými rukavicemi na rukou a v černých ponožkách.
<P>
Jinými slovy, olympijské hry ve svém moderním pojetí se vždy obtížně bránily tomu, aby na tuto oslavu sportu a míru pronikaly politické události.
<P>
Mohlo by se stát, že Olympijský výbor - a tady v Parlamentu máme kolegy, kteří v tomto výboru zasedali - by mohl být toho názoru, že vyvěšování národních vlajek skutečně neodpovídá duchu olympijských her a že vyvěšována by měla být vlajka olympijská.
<P>
Pokud jde o čínské úřady, plně souhlasím s tím, co jste řekl.
<SPEAKER ID="105" NAME="Mario Borghezio" AFFILIATION="UEN">
(IT) Pane předsedající, dámy a pánové, domnívám se, že jedním z opatření, které lze přijmout, je to, aby Evropská unie požádala OSN o zajištění imunity před zatčením pro atlety tibetské národnosti, kteří se chtějí zúčastnit olympijských her pod svou vlastní vlajkou a jménem svého národa.
<P>
Je ostudné, že země, se kterou obchoduje a podniká celý svět včetně evropských států, si může dovolit udržet své právo pořádat olympijské hry a získat účast hlav států a vlád na slavnostním zahájení, zatímco utápí v krvi svobodu svých občanů, utlačovaného národa pod vojenskou okupací a trpícího krvavým útiskem. Tibeťané mají právo na svobodu a nezávislost.
<SPEAKER ID="106" NAME="Csaba Sándor Tabajdi" AFFILIATION="PSE">
(HU) Pane předsedající, vaše znamenité prohlášení a nynější rozprava ukazují, že Evropský parlament nechce mlčet, že nechce nahrávat útlaku menšiny ze strany diktatury.
<P>
Víme, že je velice těžké vyvíjet tlak na zemi, jako je Čína, která má velkou váhu v globální politice, a že je lepší přesvědčit její představitele, aby jednali o situaci v Tibetu s dalajlamou. Číňané našli moudré řešení v případě Hongkongu a Macaa, vycházející ze zásady "jedna země, dva systémy". Toto by mohlo být také jedním z řešení současné situace: Tibet jako součást Číny, ale s velice širokou autonomií pod vedením dalajlamy, neboť dosavadní míra autonomie nenaplňuje představy Tibeťanů.
<P>
Pan Geremek tomuto poskytl rámec a já bych vám chtěl navrhnout: zkusme přesvědčit Číňany, že skutečně existuje reálné řešení, které by zachovalo územní celistvost Číny a zároveň by poskytlo Tibeťanům autonomii, kterou si zaslouží. Pane předsedající, jsem na vás jako na předsedu tohoto Parlamentu hrdý.
<SPEAKER ID="107" NAME="Zita Pleštinská" AFFILIATION="PPE-DE">
(SK) Děkuji vám, pane předsedající. Mám několik čerstvých dojmů ze své návštěvy v Číně v minulém týdnu. Naše delegace Evropského parlamentu zmiňovala Tibet při každé příležitosti, při každém setkání s Číňany, v čínském parlamentu, na čínském ministerstvu zahraničí. Číňané projevovali velkou nervozitu a na toto téma nepřipustili žádnou diskusi.
<P>
Měla jsem možnost pozorovat, jak pokračují přípravy na olympijské hry, jak se stávají součástí života každého čínského občana. Proto je politováníhodné, že čínská vláda nepochopila hlavní poslání olympijských her. Kdyby to pochopila, neposlala by do Tibetu a sousedních provincií konvoje čínských armádních vozidel s tisícovkami vojáků. Tibeťané jsou buddhisté, jejichž náboženství vláda neustále potlačuje. I consider the Chinese official policy towards Tibet to be genocide: an effort to destroy Tibetan culture and religion.
<P>
Mám velkou radost, že dnes v tomto demokratickém parlamentu zaznívá důrazná výzva k podpoře Tibetu, jasná výzva k ochraně neporušitelnosti nádherných hodnot olympijských her a k bojkotu slavnostního zahájení. Děkuji vám.
<SPEAKER ID="108" NAME="Piia-Noora Kauppi" AFFILIATION="PPE-DE">
Pane předsedající, podle mého názoru by Evropská unie měla mít tři cíle, pokud jde o Tibet a Čínu. Prvním je okamžité ukončení násilí, vražd a zejména mučení, k němuž v Tibetu dochází. Mučení je v současnosti mnohem větším problémem, protože už 50 let podporuje útlak v Tibetu.
<P>
Druhý, více střednědobý cíl samozřejmě souvisí s olympijskými hrami. Máme ještě pět měsíců na to, abychom se ujistili, že Čína plní své závazky. Pět měsíců je dlouhá doba a je to právě velice vhodná doba, abychom se přesvědčili, že politické cíle olympijských her - což byl důvod, proč byla Číně olympiáda přidělena - se skutečně naplňují.
<P>
A konečně, nejdůležitější je, že rozhovory na vysoké úrovni mezi zástupci dalajlamy a čínskou vládou mohou skutečně pokračovat. Od zahájení rozhovorů došlo jen k velice malému pokroku. Myslím, že Evropská unie by mohla poskytnout dalajlamovi větší podporu, aby v těchto mírových rozhovorech dosáhl opravdu udržitelnou budoucnost pro autonomní Tibet.
<SPEAKER ID="109" NAME="Vytautas Landsbergis" AFFILIATION="PPE-DE">
Pane předsedající, s odkazem na poznámky pana Kelama o varování Parlamentu před sedmi lety musíme posoudit, co se od té doby v Číně v souvislosti s Tibetem změnilo, pokud se vůbec něco změnilo, a zda se změnilo stanovisko Parlamentu. Jestliže se nic nezměnilo, pak to, co bylo řečeno před sedmi lety, by teď mělo být znovu zopakováno: "Je to nevhodné."
<P>
Apelujeme proto na členské státy, aby se zachovaly správně. Mám za to, že současný Parlament není o nic méně hlasem Evropy, než tomu bylo tenkrát.
<SPEAKER ID="110" NAME="Benita Ferrero-Waldner">
členka Komise. - - Pane předsedající, na závěr bych nejprve chtěla říci, že tato diskuse jasně ukázala, že velmi dobře chápete, jak jsou Tibeťané frustrováni. Byla to diskuse velice zanícená. Zpět na zasedání Rady ministrů zahraničí si s sebou určitě odnesu názory, které dnes v této diskusi zazněly. Jak jsem řekla, Rada musí na toto téma diskutovat.
<P>
Podstatou této věci pro mě je, jak konkrétně zlepšit situaci v Tibetu. Chápu, že Číňané jsou citliví na svou suverenitu, ale správné je rovněž požadovat, aby byla respektována tibetská kultura a tradice. Znovu a znovu Číně připomínáme, že její úloha jako vynořující se světové velmoci a pořadatele olympijských her s sebou zároveň nese odpovědnost.
<P>
Můj vzkaz proto zní: nejprve zastavte násilí. Jak jsem již dříve uvedla, pomocí násilí se nikdy nedosáhlo dlouhodobých výsledků. Za druhé, zapojte se do zásadního a konstruktivního dialogu, který řeší hlavní otázky, například co je možné udělat na záchranu tibetského jazyka, kultury, náboženství a tradic, jaké kroky je třeba podniknout, aby Tibeťané měli rovné příležitosti ve vzdělání, v pracovním životě, v ekonomice a ve společnosti; co je třeba udělat, nebo neudělat, aby se Tibeťané mohli cítit doma na svém vlastním území.
<P>
Budou-li tyto otázky zodpovězeny, pak by se duch separatismu mohl vytratit a mohlo by být nalezeno správné řešení. Nikdo nemá zájem, aby se situace dále vyhrocovala nebo aby se lidé radikalizovali a naděje na trvalé řešení by stále klesala. Domnívám se, že všechny strany by se měly snažit posilovat umírněné prvky, a proto tedy velice doporučuji, aby se tyto otázky řešily společně s cílem najít udržitelné řešení přijatelné pro všechny.
<P>
What we have been doing - and what we can do - is to have a human rights dialogue, as I said. In this dialogue, by the way, the question of torture is always clearly put on the table. I tady, jak jsem uvedla, budeme požadovat zvláštní misi přímo na místě. To považujeme za důležité.
<P>
Za druhé, zmíním otázku, která již zazněla: požadovat, aby naše delegace navštívila také Tibet. Věřím, že šance existuje, vzhledem k tomu - jak jsem již řekla - že někteří novináři tam byli nyní vpuštěni, doufejme tedy, že naše Evropské společenství tam bude.
<P>
A to je vše, co vám k tomu mohu říci. Velice vám děkuji. Myslím, že to byla hodně důležitá rozprava.
<SPEAKER ID="111" NAME="Předsedající">
Vřele vám děkuji, paní komisařko. Dámy a pánové, domnívám se, že toto je jedna z nejhezčích chvil Evropského parlamentu, neboť jsme bojovali za tu nejdůležitější věc vůbec, totiž za lidská práva. Myslím, že můžeme být vděčni nejen za to, že jsme se na tuto rozpravu společně sešli - ačkoliv z procedurálních důvodů nemůžeme formálně hlasovat o rezoluci: hlasovat budeme v dubnu - ale také, že jsme dali jasně najevo, že stojíme na straně Tibeťanů. Apeluji na vás a radím - a jsem si jist, že to tak bude - mějme oči otevřené a nepřestávejme sledovat, co se děje v Číně a v Tibetu, a nahlas protestujme proti porušování lidských práv v Tibetu, a samozřejmě i jinde ve světě. Dovolte mi, abych vám všem upřímně poděkoval, že jste přispěli k jedné z nejhezčích chvil Evropského parlamentu.
<P>
Každý poslanec, který uporoznil v rámci procedury "catch the eye", že si přeje promluvit, tak mohl učinit. Domnívám se, že je důležité v takto prožívané a závažné rozpravě, aby každý, kdo si přeje vyjádřit svůj názor, tak mohl učinit. Také proto vám patří mé upřímné díky. Doufám, že naše rozprava se setká s příznivou odezvou v Evropské unii i mimo ni. Paní komisařko Ferrero-Waldnerová, jsem si jist, že Radě ministrů zahraničí zprostředkujete náladu této rozpravy i naše plné zaujetí a oddanost otázce lidských práv. Přeji vám při tom hodně úspěchů a věřím, že zasedání Rady ministrů zahraničí rovněž vyvodí konkrétní závěry, stejně jako my na základě této rozpravy.
<P>
Nyní prohlašuji rozpravu za uzavřenou.
<P>
Písemná prohlášení (článek 142)
<SPEAKER ID="112" NAME="Gyula Hegyi  " AFFILIATION="PSE">
písemně. - (HU) Tibetská krize nás všechny naplňuje obavami a sympatizujeme s oběťmi. Čínská vláda musí chránit lidská práva a neuchylovat se k násilí. Dalajlama žádá pro Tibet autonomii a mám za to, že je to moudrá a přiměřená nabídka. Vzhledem ke svým bohatým kulturním, historickým a náboženským tradicím si Tibet autonomii určitě zaslouží. Autonomie by mohla pomoci vyřešit podobné historické a etnické konflikty v mnoha dalších zemích světa.
<P>
Zároveň jsem přesvědčen, že je velice důležité nesměšovat politiku a sport. Bojkot moskevské olympiády v roce 1980 a olympiády v Los Angeles v roce 1984 byl hořkou kapitolou studené války. Vynikající sportovci ztratili příležitost předvést své schopnosti a celé národy přišly o radost z účasti na olympiádě. S jistotou mohu říci, že obrovská většina maďarské veřejnosti milující sport byla v roce 1984 proti bojkotu a postavila by se proti jakémukoli návrhu na bojkot i v tomto případě. Podporujme Tibeťany politicky, ale neničme radost ze sportu stovkám milionů lidí.
<SPEAKER ID="113" NAME="Eija-Riitta Korhola  " AFFILIATION="PPE-DE">
písemně. - (FI) Pane předsedající, sdílím znepokojení všech nad porušováním lidských práv v Tibetu.
<P>
Čína je členem Organizace spojených národů a ratifikovala několik mezinárodních dohod. Nicméně své závazky plní pouze velmi nedokonale. Ačkoli se oči světa vzhledem k blížícím se olympijským hrám upírají na Čínu, její vláda nyní používá tvrdé prostředky k umlčení všech kritiků své politiky a potlačuje pokojné demonstrace.
<P>
Určitá stalinistická rétorika, kterou používá Čang Čching-li, tajemník Tibetského (takzvaně) autonomního regionálního výboru Komunistické strany Číny, vyvolává ty nejhorší dohady. Ostatní země by neměly přehlížet toto rozsáhlé porušování politických a lidských práv. Evropská unie by měla vzhledem k současné situaci okamžitě upravit plán spolupráce a prohloubit dialog s Čínou o otázce lidských práv, což by mohlo pomoci dosáhnout výsledků.
<P>
V současné době se usilovně snažíme zajistit přístup do tibetských regionů pro zásobování a pracovníky rozvojové pomoci. Obléhání v klášterech musí být ukončeno a Tibeťanům musí být zajištěny dodávky potravin a vody a lékařská péče. Uznávané organizace pro lidská práva a oficiální agentury musí mít možnost v této oblasti monitorovat situaci lidských práv, což Čína odmítá, navzdory žádostem a tlaku velkého počtu mezinárodních organizací. Musíme rovněž trvat na tom, aby Čína propustila Tibeťany, kteří byli zatčeni při pokojných demonstracích, aby respektovala svobodu slova a shromažďování a zrušila omezení ohledně praktikování víry.
<P>
Dalajlama promluvil ve sdělovacích prostředcích o tibetské kulturní genocidě. Jediná udržitelná pomoc nebo řešení bude to, které Tibeťanům zajistí základní práva, ekonomickou prosperitu, svobodu projevu a vyznání a skutečnou kulturní autonomii.
<SPEAKER ID="114" NAME="Luca Romagnoli  " AFFILIATION="NI">
písemně. - (IT) Svět již po desetiletí toleruje tyranizování Tibeťanů a potlačování tibetské kultury ze strany Číny z důvodů geopolitického oportunismu.
<P>
Nyní jsme ostudně rezignovali a nevyvíjíme tlak na asijský motor, který nepřestává porušovat lidská práva. Mezinárodní mlčení či spoluúčast vychází spíše z obchodní a finanční účelnosti než z geopolitické taktiky. Toto neočekávané zařazení na pořad jednání, které víceméně svědčí pouze o formálním zájmu o danou otázku, nevzbudí v lidech, jako jsem já - kteří vždy aroganci Číny odsuzovali - znovu naději, že EU nezůstane jen u slovního odsouzení, ale uvalí sankce. Tyto sankce musí jít mnohem dál než jen k otázce olympiády, přestože se země východního bloku v případě olympiády v Moskvě zachovaly různě.
<P>
Stydím se proto, že jsem občanem zbabělé unie, téže unie, která pouze před několika dny ignorovala mezinárodní právo uznáním Kosova, stejně jako jsem se styděl za italskou vládu a téměř za všechny politické strany Itálie - většinové i opoziční - které přistoupily na požadavek Číny, aby se dalajlamovi při jeho návštěvě Itálie nedostalo oficiálního přijetí. Naše vlády jsou otroky trhu, vyznavači volného obchodu a komunismu a budou se vždy stavět proti svobodomyslným občanům jako jsem já, kteří nepřestanou protestovat proti bezpráví.
<SPEAKER ID="115" NAME="Csaba Sógor  " AFFILIATION="PPE-DE">
písemně. - (HU) Pane předsedající, po nepokojích v Tibetu zůstalo několik stovek mrtvých. Čína jich uvádí pouze třináct. I jedna smrt je příliš. Demonstrující Tibeťané byli údajně zastřeleni v sebeobraně. Čínský mninisterský předseda obviňuje za vzniklou situaci dalajlamu. Je to známý příběh. Komunistická země krutě válcuje lidská práva. Menšina bojuje za svá práva, požaduje slíbenou autonomii, ale je jí upírána.
<P>
Mluvilo se o bojkotu, o neúčasti, ale také o usmíření a dialogu. Pokud nic nenastane, pak by olympijský oheň přinejmenším neměl přejít přes tibetské území. Chtěl bych se vás však zeptat, zda můžeme nést pochodeň přes celou Evropu s čistým svědomím? V mnoha evropských zemích dokonce i dnes lidé dostávají bití, protože mluví jiným jazykem než většina, vůdci menšin jsou viněni za nastalou situaci a téma lidských práv a práv komunit na sebeurčení je tabu. Musíme mluvit hlasitě o Tibeťanech, ale ať si Evropa udělá pořádek ve svém vlastním domě.

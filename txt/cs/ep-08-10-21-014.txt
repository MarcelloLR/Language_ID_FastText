<CHAPTER ID="014">
Doba vyhrazená pro otázky (otázky Radě)
<SPEAKER ID="370" NAME="Předsedající">
Dalším bodem je doba vyhrazená pro otázky (B6-0475/2008).
<P>
Následující otázky jsou určeny Radě.
<P>
Omluvám se, že máme málo času, ale zamýšlím přerušit zasedání podle plánu v 19:00. Pan Jouyet je zde celé odpoledne, stejně jako paní Ferrero-Waldnerová.
<P>

<P>
Předmět: Pokrok u "modré karty"
<P>
Jaký pokrok může Rada hlásit v polovině francouzského předsednictví ohledně tzv. Modré karty a souvisejících priorit migrace osob s vysokou kvalifikací a cirkulační migrace?
<SPEAKER ID="372" NAME="Jean-Pierre Jouyet" LANGUAGE="FR">
Pane předsedající, chtěl bych panu Moraesovi, že návrh směrnice o podmínkách pro vstup a pobyt státních příslušníků třetích zemí za účelem výkonu zaměstnání vyžadujícího vysokou kvalifikaci - směrnice o modré kartě - byl Komisí předložen Radě v říjnu 2007, jak navíc dobře ví.
<P>
Cílem tohoto návrhu je podnítit státní příslušníky třetích zemí s vysokou kvalifikací, aby se usadili v Evropské unii. Aby byla EU atraktivnější, stanoví tento návrh společná kritéria jejich přijetí, uznává rovné zacházení se státními příslušníky EU na různých úrovních a nabízí držitelům modrých karet možnost pohybu na území Unie.
<P>
Jak víte, tento návrh je jednou z priorit francouzského předsednictví v rámci Paktu o přistěhovalectví a azylu. Dne 25. září Rada tuto iniciativu podpořila na základě kompromisu navrženého předsednictvím. Tento kompromis se na jedné straně zaměřuje na definici vysokých profesních kvalifikací a vyšší kvalifikace ve vzdělávání a na straně druhé na vztah s vnitrostátním právem; konečně se zaměřuje také na minimální mzdu, u níž je stanovena odchylka pro případy konkrétních potřeb jednotlivého povolání.
<P>
Rada zadala Výboru stálých zástupců úkol dokončit přezkum textu, aby mohl být navržen velmi rychle a aby se jeho konečné přijetí mohlo odehrát po přijetí vašeho stanoviska. Jsem přesvědčen, že to bude možné v rámci listopadového plenárního zasedání.
<SPEAKER ID="373" NAME="Claude Moraes" AFFILIATION="PSE">
Děkuji vám za vyčerpávající odpověď. Modrá karta může být úspěšným projektem, bude-li komplexní, vyvážená a spravedlivá. V tomto ohledu se chci zeptat Rady, jak se zabrání odlivu mozků, nebo selektivnímu výběru nejlepších pracovníků nejen z rozvojových zemí, ale také z rozvíjejících se ekonomik? Bude existovat nějaké propojení mezi vládami EU, Komisí a vládami - zejména ministerstvy práce těchto zemí -, které zajistí, že zatímco získáme nejlepší pracovníky, a my usilujeme o nejlepší pracovníky, nezpůsobíme tím odliv některých nejlepších lidí z těchto rozvojových zemí a rozvíjejících se ekonomik, dále že budeme monitorovat tuto problematiku a zachováme svobodnou volbu, ale že získáme modrou kartu, protože by se pro toto území mohlo jednat o vývoj správným směrem?
<SPEAKER ID="374" NAME="Reinhard Rack" AFFILIATION="PPE-DE">
(DE) Ještě bych se rád chtěl vrátit k jedné konkrétní otázce. V minulosti jsme měli opakovaně problém s tím, že zatímco jsme na jedné straně z evropského pohledu prohlašovali, že potřebujeme kvalifikované přistěhovalce, byli jsme na druhé straně příliš restriktivní.
<P>
Existuje spolehlivé srovnání mezi přitažlivostí americké zelené karty a srovnatelných systému, a co chceme v Evropě udělat?
<SPEAKER ID="375" NAME="Jean-Pierre Jouyet">
úřadující předseda Rady. - (FR) Pane předsedající, domnívám se, že chceme udělat přesně toto: smířit se se skutečností, že v Evropě budeme vždy potřebovat přistěhovalce. Jasně míříme do nevýhody způsobené demografickou krizí a také pokud se týká přitažlivosti v porovnání s jinými částmi světa, a proto musíme zachovat otevřenou politiku jak v rámci Evropské unie, tak vůči skutečným rozvíjejícím se ekonomikám, a v tomto rámci musíme na jedné straně zajistit, že budeme mít právní rámec pro ekonomické přistěhovalce, a na straně druhé, že dosáhneme vyvážených dohod se zeměmi původu kombinací naší politiky příjmu a zabránění odlivu mozků.
<P>
Domnívám se, že zohlednění nového jevu ekonomické migrace a její rámec, jsou jedněmi z nejinovačnějších prvků Paktu o přistěhovalectví a azylu přijatého 27 členskými státy. Odpovídám na otázku ctěného poslance: Ano, v této oblasti zkoušíme inteligentně a účinně napodobit Spojené státy.
<P>
Předmět: Účinky rizikového přístupu k cenám potravin a odolnost škůdců
<P>
Za předpokladu, že rizikový přístup sníží počet pesticidů na trhu, jaký bude podle Komise budoucí výsledek rezistence škůdců a následné rostlinné výroby v EU, jaké budou dopady na ceny/bezpečnost potravin a důsledky pro rozvojový svět? (Někteří odborníci jsou přesvědčeni, že EU bude získávat více potravin z rozvojového světa, což v něm způsobí nárůst cen a související dopady na osoby na pokraji chudoby.)
<SPEAKER ID="377" NAME="Jean-Pierre Jouyet">
úřadující předseda Rady. - (FR) Pokud se týká prostředků na ochranu rostlin, balíček o pesticidech byl předložen v Radě a jeho cílem je přezkum předpisů upravujících uvádění takových výrobků na trh a přijetí směrnice upravující jejich udržitelné používání.
<P>
Clem je zajistit, aby bylo využití pesticidů slučitelné s ochranou životního prostředí a s ochranou zdraví a samozřejmě musíme přihlédnout k dopadu balíčku o rezistenci škůdců. Na tomto základě Rada dne 15. září přijala společný postoj.
<P>
Tento postoj obsahuje ustanovení o schvalování účinných látkách používaných v pesticidech na základě posouzení jejich rizik, která představují pro zdraví lidí a zvířat a pro životní prostředí.
<P>
Tato problematika je velmi významná. I zde je třeba, abychom chránili naše občany, protože se jedná o nebezpečné látky, například karcinogenní látky, mutagenní látky a látky toxické pro reprodukci, nebo mohou poškozovat soustavu žláz s vnitřním vyměšováním, a proto by neměly být používány. Rada rovněž přihlíží k dopadu na zemědělskou výrobu, protože je rozhodnuta zajistit, aby nové právní předpisy neměly škodlivý dopad na ceny nebo dostupnost potravin v Evropě nebo v jiných částech světa.
<P>
Naproti tomu by měl přezkum právních předpisů o pesticidech a ochraně rostlin posílit volný pohyb výrobků a vzájemné schvalování produktových osvědčení v rámci stejné oblasti a racionálnější postupy schvalování účinných látek na evropské úrovni, což by vše mělo přispět k modernizaci evropského zemědělství a zlepšení ochrany našich spotřebitelů a občanů.
<SPEAKER ID="378" NAME="Liam Aylward" AFFILIATION="UEN">
Mohu ujistit pana ministra, že všichni chceme chránit zdraví občanů a životní prostředí, ale souhlasí Rada s požadavkem, aby Evropská komise posoudila dopady na potravinářskou výrobu a dodávky potravin kvůli právním předpisům jednotlivých členských států? Skutečnost, že Evropská komise dosud neuspěla, je zcela nepřijatelná.
<P>
Bude Rada souhlasit s tím, že se od nás bez řádně aktualizovaných informací nedají čekat informovaná rozhodnutí?
<SPEAKER ID="379" NAME="Jim Allister" AFFILIATION="NI">
V návaznosti na předchozí otázku, proč se Rada obává řádného posouzení dopadů, abychom mohli znát skutečný dopad vašich návrhů na evropskou potravinářskou výrobu? To se týká výrobců i spotřebitelů. Výrobci i spotřebitelé přijdou o hodně, budou-li pesticidy, jež jsou pro rostlinnou výrobu klíčové, odstraněny bez příslušné dostupné náhrady. Co mají například dělat pěstitelé brambor ze severní Evropy s jejím vlhkým podnebím, když nebude náhradní prostředek proti bramborové plísni? Prostě jen řekneme: "to je moc špatné"? Řekneme našim spotřebitelům: "dovážejte ze zemí, které nezajímá kontrola pesticidů"? Není opravdu čas znovu se zamyslet a řádně posoudit dopad těchto návrhů?
<SPEAKER ID="380" NAME="Mairead McGuinness" AFFILIATION="PPE-DE">
Mohu podpořit alespoň dvě poznámky týkající se posouzení dopadů? Domnívala bych se, že z hlediska Komise a Rady bude větší angažovanost, pokud máte důkaz, který vám usnadní posouzení dopadů. Vím, že irská plíseň je dlouhodobá záležitost, ale je to velmi závažný problém a domnívám se, že byste ho měli řešit, a to nikoliv pouze z pohledu výrobců, ale také s ohledem na to, že to bude mít dopad na cenu potravin, na jejich dostupnost a rovněž to, že se chystáme dovážet produkt vyrobený za použití chemikálií, které Evropa zakáže.
<P>
Povězte mi, jaký to má smysl, protože já ho nevidím.
<SPEAKER ID="381" NAME="Jean-Pierre Jouyet">
úřadující předseda Rady. - (FR) Děkuji panu Aylwardovi, panu Allisterovi a paní McGuinnessové za jejich otázky. Pro nás je cílem ve druhém čtení a do konce roku dosáhnout dohody v této delikátní věci, přičemž by ho Parlament měl formálně přijmout během svého prosincového dílčího zasedání. Je naplánován trialog mezi Komisí, Radou a Parlamentem, který by měl sladit rozdílné vyjádřené názory a v tomto rámci se mi zdá velmi logické, aby bylo provedeno posouzení dopadů, aby byl zjištěn dopad těchto předpisů na výrobní postupy a ochranu spotřebitele. Nepochybuji, že nám dáte lepší představu ohledně dopadu těchto směrnic.
<P>
Předmět: Přístup k finančním prostředkům v rámci výzkumných programů EU pro technologii a rozvoj
<P>
Jaké iniciativy předloží Rada, aby zajistila plnou informovanost evropských podniků o tom, jak čerpat finanční prostředky v rámci výzkumných programů EU pro technologii a rozvoj, jejichž výše pro podniky v EU bude v letech 2007-2013 činit 55 miliard EUR?
<SPEAKER ID="383" NAME="Jean-Pierre Jouyet">
úřadující předseda Rady. - (FR) Pane předsedající, chtěl bych odpovědět panu Ó Neachtain, že od přijetí prvního rámcového výzkumného programu Rada zavedla soubor opatření, který zlepšuje přístup podniků k informacím. Tato opatření by měla umožnit úplnou informovanost podniků o způsobech čerpání finanční prostředky podle evropských rámcových programů pro výzkum a rozvoj.
<P>
Je to například internetová stránka Cordis, která je určitým elektronickým nástrojem vytvořeným tak, aby usnadňoval návrhy evropských technologických projektů v oblasti výzkumu a vývoje. Podniky mohou mít přístup ke všem nezbytným informacím o evropských programech a o hlavních vnitrostátních a regionálních subjektech v různých členských státech. Tato stránka je praktickým průvodcem po zdrojích finančních prostředků pro výzkum a inovaci.
<P>
Existuje rovněž síť vnitrostátních kontaktních míst, jež byla vytvořena pro zlepšení přístupu podniků k informacím a která jsou podporována podle sedmého rámcového programu pro konkurenceschopnost a inovaci. Cílem této sítě je tedy zprostředkovat informace, jež budou co nejvíce personalizovány a decentralizovány, tím, že vytvoří kontakty mezi různými institucemi, ministerstvy, vysokými školami, výzkumnými středisky nebo společnostmi soukromých konzultantů.
<P>
Konečně, zveřejnili jsme pokyny pro využití prostředků podle sedmého rámcového programu pro výzkum a pro využití strukturálních fondů, které mohou být použity ve výzkumném sektoru. Tyto pokyny předkládají podnikům základní informace a že právě tyto informace a tyto četné zdroje informací umožňují našim podnikům usilovat o nástroje prováděné Evropskou unií.
<SPEAKER ID="384" NAME="Seán Ó Neachtain" AFFILIATION="UEN">
(GA) Pane úřadující předsedo Rady, děkuji vám za vyčerpávající odpověď. Avšak chtěl bych se zeptat, zdali může Rada uvést, jaké žádosti podle rozvojového programu budou projednány efektivněji a zdali má nějaké plány, které zajistí, že dostaneme rychlejší odpovědi. Jak by se to podle vašeho názoru mělo udělat?
<SPEAKER ID="385" NAME="Teresa Riera Madurell" AFFILIATION="PSE">
(ES) Pane předsedající, v sedmém rámcovém programu a programu pro konkurenceschopnost a inovace bylo jedním z našich cílů podpořit účast malých a středních podniků.
<P>
Protože od přijetí těchto programů uběhly dva roky, mohla by nám Rada sdělit, zdali se účast malých a středních podniků zlepšila ve srovnání například v porovnání s předchozími rámcovými programy?
<SPEAKER ID="386" NAME="Avril Doyle" AFFILIATION="PPE-DE">
Mohla by Rada prosím potvrdit, že podle sedmého rámcového programu je celý postup žádosti mnohem uživatelsky přívětivější, než je tomu teď, a že je rovněž transparentní, aby mohly podniky obecně vědět, jak čerpat finanční prostředky a jak odpovídat na výzvy týkající se peněz dostupných podle sedmého rámcového programu?
<SPEAKER ID="387" NAME="Jean-Pierre Jouyet">
úřadující předseda Rady. - (FR) Budu k panu Ó Neachtainovi úplně upřímný: vzhledem k bodům, které budou na pořadu jednání na prosincovém zasedání Evropské rady, nedomnívám se, že tato otázka bude vznesena v Evropské radě, a to i přes problém, jehož se týká. Měla by být přednesena v Radě pro výzkum a konkurenceschopnost. Domnívám se, že toho bylo pro zlepšení informačního systému uděláno hodně.
<P>
Reakce na paní Rierovou: domnívám se, že je toho učinit ještě mnoho. Politická dohoda o komunikaci bude zítra přijata Komisí, Radou a Parlamentem, a evropská činnost se tak bude lépe zveřejňovat.
<P>
Domnívám se, že je to důležitý krok, ale kromě toho je důležité - a paní Doyleová má pravdu, když na tom trvá, stejně jako paní Rierová -, abychom znásobili počet praktických informačních míst. Jsem přesvědčen, že tato sněmovna disponuje velmi důležitou kontrolní úlohu při zajištění, že se tyto praktické informační body budou neustále vyvíjet z hlediska, kdo by je měl řídit a jaké postupy by měly být používány.
<P>
Předmět: Poskytování pomoci v naléhavých případech po přírodních katastrofách
<P>
Jaké návrhy předložilo předsednictví Rady pro rozšíření a zlepšení poskytování pomoci EU v naléhavých případech po přírodních katastrofách, záplavách, požárech atd.?
<SPEAKER ID="389" NAME="Jean-Pierre Jouyet">
úřadující předseda Rady. - (FR) Abych odpověděl panu Crowleymu, Evropa během posledních let trpí stále se zvyšujícím počtem katastrof a závažných krizí. Lesní požáry a povodně, které nedávno zasáhly několik evropských zemí, dokládají, že je klíčová, abychom zvýšili účinnost a kapacitu reakce Evropské unie v naléhavých případech. To je také třeba udělat v duchu solidarity a pro ochranu našich občanů. Potřebujeme solidaritu a jednotu a je třeba, abychom chránili své občany na území Evropské unie I mimo něj. Proto priority předsednictví zahrnují posílení reakční kapacity Evropské unie na katastrofy a krize.
<P>
Když začneme u stávajících zdrojů Společenství, zejména u mechanismu civilní ochrany Společenství, je třeba, abychom si prošli několika různými fázemi reakce na katastrofy. Zaprvé potřebujeme prevenci, výzkum a informace. Potřebujeme zvýšit úsilí při realizaci systémů včasného varování. Za druhé je třeba, abychom byli na krize připraveni, což znamená posílení kapacit řídících a reakčních kapacit a koordinace mezi příslušnými agenturami na úrovni Společenství a na mezinárodní úrovni. Doufáme, že prostřednictvím intervence zvýšíme kapacitu poskytování evropské humanitární pomoci a civilní ochrany, a tím zlepšíme mechanismus civilní ochrany Společenství s operativnějším centrem.
<P>
Kvůli tomu se různé příslušné pracovní skupiny těmito tématy zabývají v rámci Rady a Rada tuto práci posoudí do konce roku. Pro informaci ctěných poslanců, ve dnech 4. a 6. listopadu předsednictví uspořádá cvičení civilní obrany, jehož se zúčastní všichni generální ředitelé civilní obrany z členských států. To nám přímo umožní získat přehled o potřebném pokroku v tomto velmi důležitém sektoru.
<SPEAKER ID="390" NAME="Brian Crowley" AFFILIATION="UEN">
Pokud se týká koordinace činností, jedná se samozřejmě - podle toho, co jsme zažili minulý rok, kdy se lesní požáry rozšířily z Řecka do Itálie a části Slovinska, nebo různé záplavy na Dunaji, které nepostihly pouze Rakousko, ale i další okolní země - o nejdůležitější aspekt.
<P>
Existuje návrh, který vytvoří koordinační oddělení, jež bude na určité centrální úrovni neustále operativní a které přispěje ke koordinaci řízení těch přeshraničních přírodních katastrof, jež mají dopad na celou Unii?
<SPEAKER ID="391" NAME="Reinhard Rack" AFFILIATION="PPE-DE">
(DE) Pane úřadující předsedo Rady, koordinace poskytování pomoci je jedním aspektem, druhým je, zdali bude evropským občanům zřejmé, že je zapojena Evropská unie, nikoliv pouze členské státy - že Evropa dělá na místní úrovni něco pro jednotlivé lidi.
<SPEAKER ID="392" NAME="Jim Allister" AFFILIATION="NI">
Pane ministře, chtěl bych se vás zeptat na vstupní hranici podle Fondu solidarity EU. Jak jsem pochopil, je stanovena na zhruba 3 miliardy EUR. Je stanovena stejně pro velké země i malé regiony a velké regiony. Proto může existovat úroveň škod způsobených záplavami, jako tomu bylo letos v létě v Severním Irsku, která je dosud v tomto konkrétním regionu velmi rozsáhlá, protože se škody nacházely pod hranicí a nerozšířila se na celý stát, a proto není přístup k fondu solidarity EU. Je to spravedlivé? Neměli byste se tím snad zabývat a je rovněž nutné, abyste se věnovali bláznivému kroužení zemědělských producentů, jimiž musí projít, aby se mohli ucházet o tyto finanční prostředky?
<SPEAKER ID="393" NAME="Jean-Pierre Jouyet">
úřadující předseda Rady. - (FR) Zaprvé odpověď panu Crowleymu - jsem přesvědčen, že je opravdu cílem předsednictví dosáhnout stavu, kdy bude existovat co nejoperativnější koordinační středisko. V to doufáme. Problém je, že potřebujeme dosáhnout rovnováhy mezi těmi, kdo požadují větší koordinaci, například předsednictví, a členskými státy, které podporují úroveň solidarity i v této oblasti. Aby bylo úplně jasno, předsednictví bude pracovat v rámci Rady na zlepšení koordinace a - v rámci odpovědi panu Rackovi - viditelnější koordinaci, protože - jak pan Rack správně řekl - potřebujeme zajistit viditelnost Evropské unie.
<P>
Odpověď panu Allisterovi - pokud se týká Evropského fondu solidarity, jsem si velmi vědom pozornosti, kterou bychom měli věnovat Severnímu Irsku v souvislosti s několika přírodními katastrofami. Nemám žádné informace o diskriminaci Severního Irska, ale společně se službami rady samozřejmě zajistím, aby byl Fond solidarity využíván co nejrychleji a nejspravedlivěji podle regionů, a to na evropské i vnitrostátní úrovni.
<P>
Předmět: Potravinová bezpečnost a nerovné partnerství
<P>
Protože EU slíbila pokračovat v zavádění iniciativ, jež zajistí bezpečnost dodávek potravin rozvojovému světu, co dělá Rada ohledně obvinění z rozvojového světa, že jej EU vykořisťuje nerovným partnerstvím, zejména prostřednictvím jednání o obchodních dohodách, které slovy Hospodářské komise OSN pro Afriku "nezahrnují úplně všechny" a "nejsou transparentní" a které EU umožňují vydělávat na nedostatečné kapacitě afrických zemí zvládat složité právní otázky, a pak také tím, že zajišťuje evropské dodávky potravin mimo jiné na úkor západoafrického rybolovu?
<SPEAKER ID="395" NAME="Jean-Pierre Jouyet">
úřadující předseda Rady. - (FR) Odpověď panu Ryanovi - jak víte, Dohoda z Cotonou zřídila dne 23. června 2000 nové partnerství mezi Evropskou unií a 78 státy AKT. Tyto nové dohody by měly podpořit globální přístup ke vztahům mezi Evropskou unií a těmito zeměmi na základě obchodního přístupu ke zboží a službám, doprovodných opatření, opatření na podporu regionální integrace a skutečnosti, že tato obchodní opatření musí odpovídat pravidlům Světové obchodní organizace. Na konci roku byla zahájena realizace několika prozatímních dohod, jak Rada zdůraznila ve svých závěrech z května 2008, které se týkají rizika narušení obchodu, což bylo důležitým zájmem.
<P>
Je zcela jasné, že proces vyjednávání úplných regionálních dohod o hospodářském partnerství je jednou z hlavních priorit Rady. Rada kromě toho přijala novou řadu závěrů o dohodách o hospodářském partnerství - čtvrtou od roku 2006 -, v níž připomíná, že účelem těchto dohod slučitelných s pravidly WTO je podpora rozvoje. Proto v Radě stále existuje shoda v názorech na tuto důležitou otázku a společný cíl dosáhnout úplných dohod o hospodářském partnerství, což zemím AKT přinese udržitelný hospodářský rozvoj.
<P>
Potravinová bezpečnost je podle informací výboru odpovědného za tato jednání ústředním bodem společných diskusí. Na regionální úrovni je dosahováno trvalého pokroku a je stále naším cílem co nejrychleji uzavřít úplné regionální dohody o hospodářském partnerství.
<P>
Pokud se týká partnerských dohod v odvětví rybolovu, chtěl bych této sněmovně připomenout, že podle závěrů Rady z července 2004 Společenství zavedlo nový druh dvoustranných dohod. Zajímá mě především to, že by možnosti rybolovu měly být - a doufám, že budou - přiděleny plavidlům Společenství na základě transparentních vědeckých stanovisek, a pak také to, že část finančního příspěvku Společenství stanovená v tzv. Podpůrných odvětvových dohodách by měla být využita na rozvoj odvětví rybolovu partnerského pobřežního státu za účelem vytvoření odpovědného a udržitelného rybolovu.
<P>
Konečně nesmíme zapomínat na to, že prozatímní dohody o hospodářském partnerství potřebujeme, ale musíme jednat co nejrychleji, abychom co nejdříve uzavřeli úplné dohody o hospodářském partnerství, na čemž spolupracují všichni členové Rady.
<SPEAKER ID="396" NAME="Eoin Ryan" AFFILIATION="UEN">
Jaká transparentní opatření může Rada realizovat, aby zajistila maximální účinnost nejen obchodních dohod, ale také pomoci určené rozvojovému světu?
<P>
Domnívám se, že když slyšíte jeden názor na dohody o hospodářském partnerství od Komise a pak z druhé strany kritiku nevládních organizací, je velmi obtížné zjistit, kdo má pravdu a kdo z toho má skutečný zisk. Ale v rámci těchto dohod o hospodářském partnerství určitě existuje soustavná kritika a nedostatečná transparentnost. Chtěl bych vás požádat, abyste se k tomu vyjádřil.
<SPEAKER ID="397" NAME="Avril Doyle" AFFILIATION="PPE-DE">
Pokud se týká západoafrického rybolovu, mohla bych předsednictví upozornit, že tyto dohody o rybolovu, přestože jsou dvoustranné, potřebují mnohem více kontroly a přezkumu ze strany EU, a Komisi, aby zajistila, že závažná chudoba a zadlužení v těchto třetích zemích nezpůsobí neudržitelný a neodolatelný tlak na podpis těchto lukrativních dohod, jež jsou často, a běžně, výsledkem závažného a nezodpovědného využívání zdrojů? Domnívám se, že je velkou otázkou, co v tomto ohledu Evropa dělá. Mohlo by se předsednictví prosím vyjádřit?
<SPEAKER ID="398" NAME="Manuel Medina Ortega" AFFILIATION="PSE">
(ES) Pane předsedající, chtěl bych podpořit otázku paní Doyleové, ale poněkud odlišným způsobem.
<P>
Řízení rybolovu v oblasti Západní Sahary bylo přeloženo do Maroka před nějakými dvaceti lety. Neexistoval tam žádný tlak. Rybolov ze strany Evropské unie byl v této oblasti minimální, ale byl zde problém se špatným řízením rybolovu.
<P>
Moje otázka zní: jaká opatření můžeme přijmout, abychom pomohli zemím odpovědným za rybolov, aby zajistily účinnou kontrolu? Nestačí pouze podepsat dohody o rybolovu. Nebude-li existovat účinná kontrola rybolovu, budou vždy existovat problémy.
<P>
Může Evropská unie udělat něco, co by těmto zemím pomohlo účinně kontrolovat svůj rybolov a zabránit vyčerpání jejich zdrojů, jako se tomu děje nyní?
<SPEAKER ID="399" NAME="Jean-Pierre Jouyet">
úřadující předseda Rady. - (FR) Domnívám se, že pokud se týká transparentnosti, měly by být tyto dohody transparentní. Osobně nemám žádný komentář k nějaké nedostatečné transparentnosti. Musíme mít na paměti, že se nacházíme v přechodné fázi a máme tyto prozatímní dohody. Nejsou zcela uspokojivé, ale s hledem na pravidla WTO nemůžeme jednat jinak.
<P>
Zadruhé, ctěný poslanec má pravdu: země, které dohody uzavřel, k nim jsou velmi kritické. Účinnost rozvojové pomoci je kritizována vždy. Spolupracujeme s Komisí, abychom zajistili, že tyto mechanismy pomoci a tyto podpůrné mechanismy budou transparentnější, to je samozřejmé.
<P>
Zatřetí, chceme pokročit směrem ke globálním dohodám, které zahrnou všechny subjekty a zástupce občanské společnosti z partnerských zemí.
<P>
Začtvrté, pokud se týká rybolovu u pobřeží západní Afriky, jsem přesvědčen, že má paní Doyleová pravdu. Je samozřejmě třeba, abychom zajistili, že v této oblasti bude vždy existovat udržitelný rozvoj, a v každém případě musí tyto dohody zůstat dvoustranné a nevyvíjet žádný nepřiměřený nátlak. Jak poukázala ctěná poslankyně, musíme realizovat účinná opatření pro kontrolu rybolovných zdrojů. Není to jednoduché. Přirozeně musíme přihlédnout ke stavu hospodářského rozvoje a pomáhat těmto zemím k větší integraci do mezinárodních obchodních zón.
<SPEAKER ID="400" NAME="Předsedající">
O otázce č. 6 bylo rozhodnuto, že je nepřípustná, neboť se podobá otázce zodpovězené na dílčím zasedání září II.
<P>

<P>
Předmět: Bezpečnost letectví
<P>
Protože se v poslední době v různých částech světa zvýšil počet leteckých nehod, může Rada uvést, je-li přesvědčena, že jsou stávající pravidla a postupy v oblasti letecké bezpečnosti dostačující, nebo zdali podporuje předložení nových iniciativ zaměřených na zajištění bezpečnosti cestujících v letecké dopravě, ať již ve vzdušném prostoru EU či mimo něj?
<SPEAKER ID="402" NAME="Jean-Pierre Jouyet">
úřadující předseda Rady. - (FR) Pane předsedající, odpovídám na otázku pana Mediny Ortegy, že letecká doprava je stále nejbezpečnějším druhem dopravy, ale je pravda - v tom chápu pocity všech -, že některé nehody, obzvláště ty ve Španělsku letos v létě, nám připomínají tragické následky podobných neštěstí.
<P>
Zvýšení bezpečnosti cestujících v letecké dopravě je stále jednou z hlavních priorit Rady. Chtěl bych této sněmovně připomenout, že existuje nařízení, přijaté Parlamentem a Radou, jímž se zřizuje černá listina rizikových společností. Toto nařízení umožňuje, aby byla letadla považovaná za nebezpečná vyloučena z provozu ve vzdušném prostoru Společenství a je účinným nástrojem uplatňování mezinárodních norem pro bezpečnost letectví v zemích, o nichž se Komise domnívá, že tato minimální pravidla bezpečnosti nedodržují. Tento seznam se pravidelně aktualizuje.
<P>
V tomto zásadním odvětví letecké dopravy je dalším důležitým prvkem vytvoření Evropské agentury pro bezpečnost letectví, jejímž úkolem je podpora nejvyšší možné úrovně bezpečnosti a ochrany životního prostředí v civilním letectví. Instituce Společenství se rovněž zabývají případy letadel provozovaných v rámci Společenství přepravci ze třetích států, tj. Přepravci usazenými mimo Společenství, a byla stanovena pravidla Společenství pro udělování licencí posádkám, pro provoz a pro bezpečnostní normy.
<P>
Jak řekl ctěný poslanec, je samozřejmě třeba tato pravidla doplnit a posílit a Komise, jak doufám, co nejdříve předloží některé návrhy. Tyto návrhy přezkoumá Rada a tato sněmovna v rámci regulativního postupu, který dobře znáte.
<P>
Je také třeba, abychom spolupracovali s mezinárodní organizací pro civilní letectví, která je samozřejmě klíčovým partnerem v tomto odvětví, a francouzské předsednictví je rozhodnuto bezpečnost v letecké dopravě prosazovat. S ohledem na stanovení bezpečnostních norem Společenství pro letiště, kontrolu letecké dopravy a leteckých služeb již zahájilo přezkum nových návrhů Komise přijatých loni v červnu.
<SPEAKER ID="403" NAME="Manuel Medina Ortega" AFFILIATION="PSE">
(ES) Pane úřadující předsedo Rady, velmi vám děkuji za dlouhou odpověď. Byla velmi vyčerpávající.
<P>
Moje doplňující otázka zní, že někteří tvrdí, že nárůst počtu nehod souvisí s nabídkami stále levnějších letů, jimiž si letecké společnosti navzájem konkurují. Spotřebitelé mají velkou radost, že za letenku zaplatí méně, ale nevím, zadli má Komise k dispozici nějaké studie potvrzující souvislost mezi nízkonákladovými lety a nárůstem počtu nehod.
<SPEAKER ID="404" NAME="Robert Evans" AFFILIATION="PSE">
Moje poznámka se týká celé otázky bezpečnosti letectví. Bylo hlášeno několik incidentů, kdy cestující, někteří se Spojeného království, jindy jiné státní příslušnosti, vypili během letu příliš mnoho alkoholu stali se nebezpečím nejen pro ostatní cestující, ale pro celé letadlo.
<P>
Domníváte se, že by v tomto případě mohl být zakázán vstup na palubu letadla cestujícím, kteří si s sebou berou alkohol?
<SPEAKER ID="405" NAME="Jean-Pierre Jouyet">
úřadující předseda Rady. - (FR) Domnívám se, že by Komise v rámci svých návrhů měla posoudit všechny zdroje nebezpečí. Bude-li se jevit, že se jedná - abych odpověděl panu Evansovi - o takový zdroj, jak tomu může být, pak souhlasím. Je také třeba, abychom se v tomto rámci zabývali chováním cestujících, což mi umožňuje odpovědět panu Ortegovi, protože se podobné nehody neodehrávají jen u nízkonákladových letů, protože prodeje jsou bezpochyby mnohem omezenější.
<P>
Avšak abych odpověděl panu Ortegovi - nevím o žádné přímé souvislosti mezi nízkonákladovými lety, pokud to byla vaše otázka, a počtem nehod; je pravda, že existuje spojení mezi společnostmi usilujícími o snížení nákladů, zejména v oblasti údržby, bezpečnosti a životnosti letadel, a počtem nehod. Je třeba, abychom proti tomu bojovali a prostřednictvím stávajících výborů a ještě důležitějšího projektu CESAR zajistili lepší kontrolu činnosti těchto společností, zejména údržby, která, jak ukáže vyšetřování, je v některých případech příčinou neštěstí, jejichž byste se naneštěstí stali oběťmi. Jsem přesvědčen, že je opravdu třeba, abychom tomuto jevu věnovali obzvláštní pozornost.
<SPEAKER ID="406" NAME="Avril Doyle" AFFILIATION="PPE-DE">
Děkuji vám, přestože jsem byla přerušena. Vše, co bychom chtěli, jsou záruky - trochu se odchylujeme a hřešíme na velkorysost předsedajícího -, mohl byste prosím udělat něco s cestou do Štrasburku, abychom mohli létat na štrasburské letiště a dostat se sem? Štrasburk je krásné město, ale nemůžeme se do něj dostat, a proto si všichni stěžujeme na zdejší zasedání.
<SPEAKER ID="407" NAME="Jean-Pierre Jouyet">
úřadující předseda Rady. - (FR) Je mi potěšením odpovědět paní Doyleové, kterou mám velmi rád a jíž jsem velmi nakloněn. Chtěl bych poukázat na to, že vyvíjíme velké úsilí o zlepšení cestování do Štrasburku a že, jak víte, subvencujeme pět leteckých společností. Francouzská vláda, abych trochu odbočil, vynakládá více než 22 milionů, aby zajistila, že budou tyto společnosti do Štrasburku létat. Pokoušeli jsme se rovněž zlepšit železniční spojení mezi Bruselem a Štrasburkem odbočkou přes Roissy spojením mezi Thalys a TGV. Je zřejmé, že bychom toho měli udělat více. Pokusíme se a budeme pokračovat. Nyní diskutujeme o dalším zlepšování služeb, o nichž jste mluvila - a sdílím váš názor -, protože je to krásné město.
<P>
Předmět: Elektronické cestovní doklady
<P>
Když chybí vizuální kontrola příslušného úředníka, jaké záruky nám může dát Rada, že použití elektronických cestovních dokladů na některých letištích nesníží bezpečnost nebo nezvýší možnost záměny totožnosti?
<SPEAKER ID="409" NAME="Jean-Pierre Jouyet">
úřadující předseda Rady. - (FR) Pane předsedající, abych odpověděl panu Evansovi, rada v současné době klade velký důraz na prosazování hraničních kontrol na vnějších hranicích Evropské unie, což bylo zdůrazněno dnes dopoledne.
<P>
Nechceme budovat pevnost Evropa, ale nesmíme zapomínat, že schengenský prostor byl rozšířen a že Schengen musí fungovat naprosto efektivně a že je naším společným úkolem bojovat proti přeshraničnímu zločinu a zajišťovat potírání nezákonnosti.
<P>
Rada má na to tedy takový názor, že by se měla pro správu našich vnějších hranic měla lépe využívat nová technologie. Komise zveřejnila velmi vítané sdělení nazvané Další opatření v oblasti správy hraničních kontrol v Evropské unii, které se nám jeví jako vynikající návrh.
<P>
Rovněž je klíčové usnadnit kontroly na hraničních přechodech a mohu vás ujistit, pane Evansi, že to nezpochybní celistvost a bezpečnost schengenského prostoru. Automatické ověření totožnosti cestujících nesmí snížit bezpečnost na hranicích.
<P>
Jak víte, nařízení 2252/04 poskytuje záruky; tento dokument stanoví přesné normy biometrických ukazatelů, jež mají být integrovány do pasů a cestovních dokladů vydaných členskými státy. Tato ustanovení umožňují, aby byly cestovní doklady bezpečnější, a nám umožňují účinnější boj proti padělání dokumentů tím, že se vytvoří spolehlivé propojení mezi cestovním dokladem a jeho držitelem. Záruky v tomto nařízení musí být posíleny a my musíme v této iniciativě pokračovat - to je celá myšlenka Paktu o přistěhovalectví a azylu, který do určité míry popsal dnes dopoledne pan prezident Sarkozy.
<P>
Záleží na tom, abychom měli právní rámec pro činnost; také záleží na tom, pane Evansi, abychom současně měli, prostřednictvím paktu, společnou politickou vůli k zajištění bezpečnosti, která je zásadní v kontextu rozšířeného prostoru svobody.
<SPEAKER ID="410" NAME="Robert Evans" AFFILIATION="PSE">
Stejně jako pan ministr si nepřeji, aby se z Evropy stala pevnost, a chci citlivé hraniční kontroly a využití nových technologií. Ale zažil jsem použití těchto cestovních dokladů a podivuji se nad tím, že mi může říci, že se mýlím, protože se stane to, že držitel elektronického cestovního dokladu přijde k zařízení, vloží svůj cestovní doklad do čtečky, a pokud je tento pas v pořádku, projde na druhou stranu. Nevidím nic jiného než kontrolu, že dotčená osoba vlastní platný cestovní doklad.
<P>
Nekontroluje se, jestli je tento cestovní doklad vydán na jméno držitele. Chápu to tak, že mi nic nezabrání, abych použil váš pas, pane ministře - pokud byste mi ho půjčil -, a prošel bych kontrolou, protože se tam nikdo nepodívá, jestli fotografie v tomto dokladu odpovídá dotčené osobě, nebo bych mohl použít cestovní doklad někoho významného, jako je například pan McMillan-Scott.
<P>
Divil bych se, kdybyste mi zaručil, že se stávající kontroly týkají vlastnictví a skutečné identity držitele cestovního dokladu.
<SPEAKER ID="411" NAME="Jean-Pierre Jouyet">
úřadující předseda Rady. - (FR) To je jednoduchá otázka, za kterou jsem vám vděčný, pane Evansi. Ne, jsem přesvědčen, že pokud existuje nějaká mezera v kontrole totožnosti, a to musím zkontrolovat, pak musíme zajistit, abychom dostali skutečný důkaz totožnosti. To se mi zdá jasné. Nemůže docházet k výměně cestovních dokladů.
<P>
Proto si vaše poznámky zapamatuji. Zkontrolujeme to, co jste uvedl, a můžete si být jist, že v rámci opatření dostupných Radě a práce na realizaci Paktu o přistěhovalectví a azylu se budeme znovu zabývat tím, jestli je vhodné posílit tuto záležitost v rámci schengenského prostoru. To je třeba udělat.
<P>
Předmět: Dobrovolníci
<P>
Mohla by Rada sdělit, zdali francouzské předsednictví podpoří požadavek, aby Eurostat doporučil uplatňování příručky OSN o neziskových organizacích v systému národních účtů s ohledem na skutečnost, že se jedná o oblast statistického systému, která se přímo týká evropských občanů, a tím opravňuje zapojení občanů do dobrovolných činností, tím že jako první výslovně zviditelní statistický systém?
<SPEAKER ID="413" NAME="Jean-Pierre Jouyet">
úřadující předseda Rady. - (FR) Pane předsedající, odpověď pro paní Harkinovou - Komise, jak dobře ví, diskutovala ve Výboru pro měnovou a finanční statistiku a statistiku platební bilance; což je Eurostat, jak předpokládám. Na konci těchto diskusí se výbor rozhodl, že má být na akademické úrovni proveden dodatečný výzkum, který definuje harmonizovaná identifikační kritéria pro neziskové organizace, aby mohly být tyto organizace porovnány v času a prostoru. Otázka statistiky je důležitá, protože je pravda, že struktury dobrovolného sektoru se velmi liší, a tyto struktury musíme lépe pochopit. Avšak záleží na tom, a zde bych chtěl ctěné poslance ujistit, že se Rada velmi angažuje v rozvoji dobrovolného sektoru. Je úkolem občanů, aby vzali za vlastní evropský cíl, zejména to platí pro mladé lidi. Nedávno jsem, především z posledních studií, viděli, že to nejsou nějací velcí eurofilové, i přes možnosti, jež se jim nabízejí.
<P>
V listopadu by proto mělo být v rámci programu Rady pro vzdělání, mládež a kulturu doporučení o mobilitě mladých dobrovolných pracovníků v Evropě, aby byla dobrovolná práce podpořena na evropské úrovni a poskytla lepší obraz Evropy, zejména pro naše mladé spoluobčany.
<SPEAKER ID="414" NAME="Marian Harkin" AFFILIATION="ALDE">
Zaprvé děkuji předsednictví za jeho odpověď a skutečně chválím francouzské předsednictví za jeho iniciativu týkající se mobility. Avšak vaše odpověď cituje dopis Evropské komise, který není ničím jiným než pokusem o odvrácení pozornosti, protože v něm stojí, že se důraz zaměří na diverzitu právního statusu a nedostatečná harmonizační kritéria pro identifikaci neziskových činností v různých zemí. Pane ministře, jak dobře víte, 32 zemí již vytváří tyto neziskové organizace, včetně, jak je mi potěšením říci, Francie a České republiky, která bude od ledna předsedat Radě. Takže jsem přesvědčena, že Komise bude, jak jsem řekla, odvracet pozornost a zaměří se na toto, a vzhledem k tomu, že Francie sama takové účty vytváří, byla bych velmi potěšena, kdybych slyšela, že alespoň Eurostatu doporučíte, aby doporučil vytváření těchto účtů všem zemím.
<SPEAKER ID="415" NAME="Zita Pleštinská" AFFILIATION="PPE-DE">
- (SK) Více než 100 milionů Evropanů různého věku, různého vyznání a národnosti vykonává dobrovolnickou práci, proto sociální kapitál ve formě aktivního dobrovolnictví hraje velmi důležitou úlohu v místní demokracii v rámci víceúrovňového partnerství. Podporuji, aby byl rok 2011 vyhlášen Evropským rokem dobrovolnické práce. Nemyslí si Rada, že v této oblasti bychom do roku 2011 mohli a měli udělat ještě o mnoho více než doposud?
<SPEAKER ID="416" NAME="Paul Rübig" AFFILIATION="PPE-DE">
(DE) Moje otázka se týká způsobu kontroly těchto statistik. Stále a znovu jsme svědky, že evropské statistiky uvádějí různé země, jako Německo, Španělsko, Polsko atd., ale velmi zřídka se týkají Evropy jako celku, tedy evropské 27, a přesto jsou tyto statistiky následně srovnávány s USA, Indií nebo Čínou. Měli bychom usilovat o to, aby byla v těchto statistikách vidět evropská 27, a právě proto je pro nás důležitá dobrovolná práce.
<SPEAKER ID="417" NAME="Jean-Pierre Jouyet">
úřadující předseda Rady. - (FR) Jsem přesvědčen, že je opravdu důležité, nejprve odpovím paní Pleštinské, poté se vrátím k paní Harkinové a panu Rübigovi, vidět symbol dobrovolné práce, a že bude rok 2011 rokem dobrovolného sektoru. Proto se francouzské předsednictví přeje být na tyto události připraveno a skutečně podporovat mobilitu mladých lidí a vidět, jakého pokroku bude dosaženo při budování dobrovolných služeb v Evropě.
<P>
Odpověď na otázku o statistice - chtěl bych se vrátit k výměně s paní Doyleovou. Jak uvedl pan Rübig, opravdu podporuji lepší informovanost o činnosti Evropy v oblasti komunit a charity a také větší transparentnost. Ale můžeme si také snadno všimnout, jaké je rozšíření evropské humanistické tradice v souvislosti s ostatními částmi světa, jmenovitě Spojenými státy, ale rovněž kdekoliv jinde, a tím myslím to, co může existovat v Asii.
<P>
Avšak, a nejsem odborník na tuto otázku, musíme také zajistit správnou vyváženost mezi statistickými požadavky a větší jednoduchostí a pokoušet se zjednodušit a odlehčit zatížení struktur, které mají často málo zdrojů. Osobně podporuji dobrou znalost statistik tak, jak ji doporučujete. Jsem proti uniformitě této oblasti: jsem přesvědčen, že je rovněž důležité zachovat určitou rozmanitost, a nevím, proč by to mělo bránit tomuto správnému statistickému přístupu. Na druhé straně je pro mě důležité zajistit, aby požadavky, jejichž užitečnosti rozumím a které musí existovat, byly úměrné tomu, čeho chceme dosáhnout, aby snižovaly zatížení těchto struktur s nedostatečnou administrativou.
<SPEAKER ID="418" NAME="Předsedající">
Otázky 10 a 11 byly spojeny, protože se velmi podobají, ale oba autoři chtějí využít možnosti položení doplňujících otázek panu ministrovi.
<P>

<P>
Předmět: Politika EU v oblasti geneticky modifikovaných produktů
<P>
Souhlasí předsednictví a Rada se stávající politikou "nulové tolerance", která zakazuje dovoz produktů neschválených v EU - obsahujících GMO nahodile nebo v malém množství - a která způsobuje velké problémy s dodávkami určenými evropským zemědělským podnikům závislým na dovozu zrna a krmiv?
<P>
Tyto produkty často obsahují v EU schválené geneticky modifikované variety, a přesto když se v nich najde byť stopové množství neschváleních genetických modifikací, jsou zakázány a zničeny. Tento postup postrádá vědeckou přesnost a integritu.
<P>
Nedávná zpráva Společného výzkumného střediska (SVS) Komisi uzavírá, že "dosud nebyl hlášen jakýkoliv důkaz zdravotních dopadů geneticky modifikovaných potravinářských výrobků podléhajících regulativnímu postupu."
<P>
Jaká opatření podnikne předsednictví pro zajištění rychlého posuzování geneticky modifikovaných produktů v Evropské unii vzhledem k závěrům zprávy SVS a vzhledem k nepřiměřenému zdržení postupů posuzování geneticky modifikovaných variet?
<P>
Předmět: Diskuse o strategických aspektech geneticky modifikovaných organismů
<P>
Předseda Evropské komise nedávno vyzval členské státy, aby jmenovaly vysoké úředníky pro účast na diskusích o strategických aspektech geneticky modifikovaných organismů. Tyto otázky, které se řeší v rámci této skupiny, zahrnují fungování postupů schvalování, dopad asynchronních autorizací geneticky modifikovaných organismů a debatu v rámci široké veřejnosti o otázkách těchto organismů. První zasedání skupiny na vysoké úrovni se konalo 17. června, další je naplánováno na tento měsíc.
<P>
Může Rada uvést, jakého pokroku bylo dosaženo v těchto diskusích a kdy se očekává předložení zprávy této skupiny?
<P>
Může se Rada vyjádřit k tomu, jak se cíle a doporučení skupiny na vysoké úrovni mohou lišit od cílů a doporučení pracovní skupiny pro geneticky modifikované organismy vytvořené Radou pro životní prostředí?
<SPEAKER ID="420" NAME="Jean-Pierre Jouyet">
úřadující předseda Rady. - (FR) Pane předsedající, je mi potěšení, že mohu stejně odpovědět paní Doyleové i paní McGuinnessové. Francouzské předsednictví se rozhodlo pokračovat v komplexní a politicky velmi citlivé diskusi o geneticky modifikovaných organismech - diskuse zahájilo minulé předsednictví, aby se dosáhlo závěrů v této otázce do konce tohoto roku.
<P>
Paní Doyleová, paní McGuinnessová, Rada pro životní prostředí včera diskutovala o geneticky modifikovaných organismech po neformálním setkání ministrů životního prostředí, které se, jak víte, konalo v červenci v Celle Saint-Cloud. Tato diskuse bude pokračovat s ohledem na provozní závěry pro prosincové zasedání Rady na konci francouzského předsednictví.
<P>
Jakým směrem se v této fázi diskuse ubírá? Zaprvé je třeba posílit prostředky inspekcí v oblasti ochrany životního prostředí a hodnocení, která je harmonizují na evropské úrovni, a v této souvislosti samozřejmě nemůžeme nevyužít možnost podat v prosinci zprávu o výsledcích těchto úvah.
<P>
V rámci těchto úvah musíme rovněž přihlédnout k sociálním a hospodářským kritériím řízení rizik souvisejících s GMO a zabývat se tím, jak můžeme zlepšit využití vědeckých znalostí, vytvořit harmonizované hranice pro označování a konečně také přihlédnout ke křehkosti některých citlivých nebo chráněných oblastí.
<P>
Proto, jak víte, předseda Barroso vytvořil skupinu na vysoké úrovni, která se má touto otázkou zabývat a domnívám se, že byste měli společně s Komisí vědět, v jaké fázi činnosti se tato skupina nachází. V této fázi nebyla zveřejněna žádná zpráva. Skupina se zabývá právním rámcem, souvisejícími otázkami v oblasti obchodu a životního prostředí a nárůstem cen zemědělských produktů a jeho dopadem na otázku GMO.
<P>
Jak jsem uvedl, záleží na tom, co bude Radě předloženo, a že je třeba zajistit, aby byly rychle přijaty nové pokyny týkající se hodnocení v oblasti ochrany životního prostředí, aby byla vzata v úvahu rizika GMO pro životní prostředí. Na to bych chtěl poukázat.
<SPEAKER ID="421" NAME="Avril Doyle" AFFILIATION="PPE-DE">
Děkuji předsednictví za odpověď, ale bez ohledu na očekávanou zprávu skupiny na vysoké úrovni, pokud má úloha Světové obchodní organizace něco znamenat, neměla by alespoň zahrnovat jednotný postup bezpečnostního posuzování a schvalování geneticky modifikovaných produktů, s nimiž se obchoduje celosvětově? Protože neříkáme zcela určitě, že jsou spotřebitelé ze Spojených států, Austrálie a Japonska více ohroženi jejich postupy a schvalování geneticky modifikovaných produktů, které jsou velmi účinné? Konečně, nemělo by předsednictví souhlasit, že cokoliv jiného než vzájemné, vědecky podložené postupy bezpečnostního posouzení a schválení GMO by bylo nedostatečně soudržné a v této sněmovně by zpochybnilo naše právní předpisy?
<SPEAKER ID="422" NAME="Mairead McGuinness" AFFILIATION="PPE-DE">
Domnívám se, že mě spojení těchto dvou otázek poškodilo, protože moje otázka je velmi specifická. Především si nejsem jista úplnou spoluprácí této skupiny na vysoké úrovni, ale chtěla bych vědět, jakého pokroku, pokud vůbec nějakého, bylo dosaženo a kdy podají zprávu, protože se mi jeví, že Evropa je spíše o aktivitě než akci v oblasti GMO, a to, co potřebujeme, je akce, protože nyní panuje taková situace, kdy jsou velké země jako USA a další velmi spokojeny s vlastním způsobem posuzování GMO a Evropa chce odlišná kritéria. Z vaší odpovědi jsem vyrozuměla, že vyhledáváte něco "přísnějšího" - cokoliv to může znamenat -, a proto máme stejný problém.
<SPEAKER ID="423" NAME="Předsedající">
Byla to Rada, kdo požádal o spojení obou otázek.
<SPEAKER ID="424" NAME="Jean-Pierre Jouyet">
úřadující předseda Rady. - (FR) Přijímám svou odpovědnost. Pane předsedající, mohu vás ujistit, že tu nejste pro nic za nic. V této souvislosti přijímám svou odpovědnost a omlouvám se paní McGuinnessové.
<P>
Odpověď na otázku paní Doyleové - v otázce případného přezkumu, zejména vzájemného přezkumu, Rada zahájila velmi plodnou výměnu názorů s odborníky z EFSA, zejména pokud se týká posouzení ohrožení životního prostředí. Tyto diskuse pozitivně přispěly zejména k tématu posilování posouzení v oblasti životního prostředí, zlepšenému použití technologických odborných znalostí, jak jsem již uvedl, a při zohlednění některých citlivých oblastí.
<P>
Vzájemný přezkum se mi jeví jako krok správným směrem. Domnívám se, že by se jednalo o zdravý vývoj. Pokud se týká obav vyjádřených paní McGuinnessovou, jsem přesvědčen, že se nemůžeme obejít bez rigorózního posouzení dlouhodobých dopadů používání GMO na životní prostředí. Jsem si vědom amerických tendencí v této oblasti. Pokud se týká evropských obav, musíme mít na paměti dlouhodobé obavy, a proto musíme být velmi pečlivý při posuzování, které musíme provádět.
<P>
Předmět: Situace v Zimbabwe
<P>
Může Rada sdělit, zdali přehodnotila svůj postoj k situaci v Zimbabwe, a to vzhledem ke skutečnosti, že v době vzniku této otázky neuspěla snaha o zprostředkování dohody panem Thabem Mbekim a obyvatelé Zimbabwe nadále trpí, zatímco Evropská unie nadále nezúčastněně přihlíží neúspěšným jednáním?
<SPEAKER ID="426" NAME="Jean-Pierre Jouyet">
úřadující předseda Rady. - (FR) Pane předsedající, odpovídám panu Higginsovi - situaci v Zimbabwe budeme dále věnovat značnou pozornost a budeme se o ni velmi zajímat. Proto odsuzujeme násilí páchané od začátku loňského dubna. Odsuzujeme způsob vedení voleb, ale k tomuto tématu se nebudu vracet. Jako Evropská unie se snažíme prosadit v Radě bezpečnosti velmi závažnou rezoluci o situaci v Zimbabwe.
<P>
Po dohodě umožňující sestavení jednotné vlády, která byla podepsána pod dohledem SADC dne 15. září, se Evropská unie obrátila na své partnery ohledně co nejrychlejšího vytvoření jednotné vlády, jinými slovy vyjádření vůle zimbabwského lidu, kterou vyjádřil dne 29. března.
<P>
Jednání pokračují, ale v důsledku plánu prezidenta Mugabeho na zachování některých významných postů pro svou stranu (připomínám, že prohrála volby, jejichž druhé kolo bylo zfalšované) toto úsilí o zprostředkování selhalo. Rada oznámila, že bude tuto situaci nadále velmi podrobně sledovat.
<P>
Kromě toho podporuje zprostředkovatelské úsilí SADC pod vedením prezidenta Mbekiho, aby se dostavil lepší výsledek ohledně volby vyjádřené zimbabwským obyvatelstvem 29. března. Bude-li toto úsilí nadále blokováno, jsme připraveni přijmout dodatečná opatření prostřednictvím sankcí namířených proti zimbabwským orgánům.
<P>
Vzhledem k velmi závažné humanitární situaci si nepřejeme,m aby se obyvatelstvo stalo obětí současného stavu, a proto Komise právě uvolnila dalších 10 milionů EUR na řešení situace, v níž se nachází zimbabwské obyvatelstvo.
<P>
Závěrem bych chtěl Parlament upozornit, že pokud se týká hospodářských a sociálních aspektů, je Unie připravena, po vytvoření důvěryhodné jednotné vlády, přijmout opatření podporující upevnění demokracie a hospodářskou obnovu země.
<P>
Proto bych vás chtěl ujistit, že zůstaneme obezřetní, a upozornit vás na skutečnost, že Evropská unie zůstává aktivní na všech frontách - politické, diplomatické, hospodářské a humanitární -, aby zajistila, že se lidu Zimbabwe dostane spravedlnosti.
<SPEAKER ID="427" NAME="Předsedající">
K této otázce mám dvě doplnění, ale bude to poslední otázka. Obávám se, že nyní musím tato témata uzavřít. Chtěl bych poděkovat panu ministrovi za jeho velmi vyčerpávající odpovědi. Kdokoliv z této sněmovny má otázku, dostane písemnou odpověď.
<P>
(Poznámky z pódia od pana Gaye Mitchella)
<P>
Beru na vědomí váš problém, pane Mitchelli. Dodržuji čas. Pokud ostatní nikoliv, je to jejich problém, ale mohu odpovědět sám za sebe. Na začátku doby vyhrazené otázkám jsem prohlásil, že bychom měli skončit v 19:00.
<P>
(Poznámky z pódia od pana Gaye Mitchella)
<P>
Pokoušíme se zde zachovat určitý pořádek a oceňuji váš zájem.
<P>
(Poznámky z pódia od pana Gaye Mitchella)
<P>
Beru vaše poznámky na vědomí, ale nemyslím si, že by to byla moje vina.
<SPEAKER ID="428" NAME="Jim Higgins" AFFILIATION="PPE-DE">
(GA) Pane úřadující předsedo Rady, Rada si je vědoma, že Národní demokratická konference usiluje o nové volby a že plány na uspořádání rozhovorů o rozdělení moci ve Svazijsku byly o týden odloženy.
<P>
A to kvůli odmítnutí vydat pas opozičnímu vůdci Morganu Tsvangiraiovi. Pane ministře, myslíte si, že je to správné nebo užitečné? A jste přesvědčen, že může být vytvořena dlouhodobá dohoda?
<SPEAKER ID="429" NAME="Colm Burke" AFFILIATION="PPE-DE">
Pouze se zajímám o to tím, jestli se někdy Evropská unie angažovala u stran zapojených do politického procesu v Zimbabwe. I kdyby včas vyřešilo své politické problémy, bude potřebovat obrovskou podporu, jak hospodářskou, tak související s budováním nových obchodních vztahů. Pouze mě zajímá, jestli se někdy Evropská unie angažovala u dotčených stran.
<SPEAKER ID="430" NAME="Jean-Pierre Jouyet">
úřadující předseda Rady. - (FR) Zaprvé, jak uvedl pan Higgins, situace nadále vzbuzuje velké obavy a chápeme, proč byla doposud navrhovaná řešení nepřijatelná pro opoziční vůdce, ale jsem přesvědčen, že bude dne 27. října v Harare uspořádáno trojstranné setkání politických orgánů SADC, tedy Svazijska, Angoly a Mozambiku.
<P>
Odpověď panu Burkeovi - vzhledem k postavení pana Tsvangiraie je samozřejmě obtížné zůstat v kontaktu. Jeho pas byl zabaven a nebyl mu vrácen; nemohl přijet do Svazijska. Komise, a rovněž úřadující předseda Rady ministrů Bernard Kouchner, jsou stále informováni a jsou ve velmi těsném kontaktu se zástupci SADC a panem Mbekim. Z naší strany můžeme pouze zajistit obnovení vztahů se Zimbabwe, ale pouze za předpokladu, že bude zaručen právní stát a pokud budou uspokojivá řešení. Avšak udržujeme maximální kontakty, jaké jsou možné za současné situace, ať již prostřednictvím Louise Michela, nebo Bernarda Kouchnera.
<SPEAKER ID="431" NAME="Předsedající">
Tímto je doba vyhrazená pro otázky ukončena.
<P>
Autoři otázek, které nebyly zodpovězeny pro nedostatek času, obdrží písemnou odpověď (viz příloha).
<P>
(Zasedání bylo přerušeno v 19:00 a znovu zahájeno ve 21:00)

<CHAPTER ID="001">
Zahájení zasedání
<P>
(Zasedání bylo zahájeno v 9:00.)
<SPEAKER ID="005" NAME="Předsedající">
(IT) Obdržel jsem žádost pana Hannana o bod jednání týkající se interpretace článku 19 našeho jednacího řádu.
<SPEAKER ID="006" NAME="Daniel Hannan" AFFILIATION="PPE-DE">
Pane předsedající, včera pan předseda oznámil výklad článku 19, který toto shromáždění staví do pozice, kdy se dopouští očividného porušení svých vlastních předpisů. Odchýlili jsme se nyní od právního řádu a udělili jsme předsedajícímu pravomoc podle vlastního uvážení roztrhat náš jednací řád a postupovat tak, jak to považuje za vhodné. Podle našich vlastních předpisů je to naprosto nelegální. Tato sněmovna je sice svrchovaná, přesto ale musí dodržovat svá vlastní pravidla.
<P>
Tento výklad Výboru pro ústavní záležitosti bude dnes napaden. Může být předložen tomuto Parlamentu k hlasování. Pokud budeme společně hlasovat pro, vzdáváme se tak pravidel, na základě kterých jednáme. Jsem téměř nakloněn použít přirovnání ke zmocňovacímu zákonu z roku 1933, ale myslím, že by to bylo nepřiměřené a snad i trochu nezdvořilé vůči našemu předsedajícímu, který je odhodlaným demokratem a slušným člověkem.
<P>
Dovolte mi místo toho citovat praotce britského odporu proti totalitarismu, Edmunda Burkeho. "Musí být více než slepí, ti, kdo nevidí, s jakou neochvějnou pravidelností systému, v tomto případě a ve všech případech, plní svůj plán až k naprostému zničení každé nezávislé moci. ... Jejich vůle je zákon, nejenom doma, ale také ve vztahu k záležitostem každého národa. ... Smetli samotná zřízení, podle kterých zákonodárci jednali."
<P>
(Předsedající řečníka přerušil)
<SPEAKER ID="007" NAME="Předsedající">
(IT) Děkuji vám. Vaše připomínky jsem si poznamenal, ale jak víte, k tomuto bodu jednání, který se týká interpretace jednacího řádu, je již plánováno hlasování na 11:00, takže budeme v tomto směru pokračovat.

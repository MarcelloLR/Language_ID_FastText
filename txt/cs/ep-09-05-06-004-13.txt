<CHAPTER ID="004-13">
13. Revize jednacího řádu (
<P>
- Před hlasováním o pozměňovacím návrhu 9:
<SPEAKER ID="124" NAME="Monica Frassoni">
jménem skupiny Verts/ALE. - Paní předsedající, žádám, aby byl návrh vrácen výboru, a ráda bych vysvětlila proč. Při projednávání této právní úpravy jsme často hovořili o posouzení dopadu. To znamená, že pokaždé, když zavádíme nový předpis, musíme být schopni říct, jaký bude jeho dopad. Pokud jde o nové předpisy, o nichž máme dnes hlasovat v rámci Corbettovy zprávy, nevíme, jaké budou dopady zásadní změny způsobu přijímání právních předpisů, jestliže umožníme, aby výbory a zpravodajové mohli k hlasování v plénu předkládat zcela protichůdné postupy a pozměňovací návrhy.
<P>
Z tohoto důvodu skupina Verts/ALE požaduje vrácení dokumentu výboru, nikoli proto, že bychom byli přesvědčeni, že nemůže zlepšit situaci, ale protože se jedná o prosazení reformy, která může naši legislativní práci v budoucnu velmi zkomplikovat.
<P>
(Potlesk)
<SPEAKER ID="125" NAME="Jo Leinen  " AFFILIATION="PSE">
předseda Výboru pro ústavní záležitosti. - (DE) Paní předsedající, reforma Evropské unie je sama o sobě dost obtížná, avšak reforma Evropského parlamentu je patrně ještě obtížnější. Musím však připomenout paní Frassoniové, že tento reformní proces trvá už dva a půl roku. Byla zde skupina pro reformu, jíž byla paní Frassoniová členem. Náš výbor respektoval všechny závěry skupiny pro reformu. Jinými slovy to, co dnes předkládáme plénu, je výsledkem dvou a půl roku diskusí, rozprav a rozhodování. Nevidím proto žádný důvod, proč bychom měli tento bod vracet zpět k projednání ve výboru. Dnes bychom měli dokončit tento závěrečný akt a připravit se na nové legislativní období, které naší práci přinese mnohá zlepšení. Hlasuji proto proti návrhu, který předložila paní Frassoniová.
<SPEAKER ID="126" NAME="Richard Corbett">
zpravodaj. - Paní předsedající, myslím, že není třeba, abych cokoli dodával, snad s výjimkou toho, že odůvodnění paní Monicy Frassoniové k jednotlivým pozměňovacím návrhům může být důvodem pro to, aby proti těmto pozměňovacím návrhům hlasovala sama. Nepředstavují však rozhodně důvod pro to, aby byl celý dokument vrácen výboru, což by zabránilo přijetí všech dnes předložených pozměňovacích návrhů, a to by bylo velmi nešťastné.
<SPEAKER ID="128" NAME="Richard Corbett">
zpravodaj. - Paní předsedající, než budeme hlasovat o pozměňovacích návrzích 49 a 67, rád bych vás požádal, zda bychom nemohli změnit pořadí hlasování a nehlasovali nejprve o pozměňovacím návrhu 67, který je pozdějším kompromisním návrhem dosaženým po hlasování ve výboru. Myslím, že by byl pro nás tento postup prospěšnější.

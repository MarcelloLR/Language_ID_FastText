<CHAPTER ID="008-10">
10. Strategie EU pro mládež - investování do mládeže a posílení jejího postavení (
<P>
Před hlasováním:
<SPEAKER ID="113" NAME="Georgios Papanikolaou" AFFILIATION="PPE">
(EL) Paní předsedající, dámy a pánové, celá Evropa v současnosti prožívá vážné okamžiky. Budoucnost Evropy - o které zde chci hovořit - představují především budoucí generace. Základem nadějných vyhlídek pro budoucnost Evropy jsou mladí lidé s příležitostmi, schopnostmi a kvalifikacemi.
<P>
Tato zpráva a veškeré iniciativy v této oblasti nebudou mít v budoucnosti žádnou hodnotu, pokud my všichni, zejména ti, kdo jsme přímo zvoleni občany Evropy, nebudeme v rámci každé politiky, každého pilíře naší činnosti, upozorňovat na prioritu a důraz, jež musíme připisovat mladým lidem. Jsem přesvědčen, že toho můžeme dosáhnout i v těchto jak pro Řecko, tak pro ostatní země obtížných dobách. Můžeme toho dosáhnout prostřednictvím skutečného úsilí společně s mladými lidmi, kteří, pokud budou mít prostředky, pokud budou mít příležitost, uchopí budoucnost do svých rukou a povedou nás k lepším zítřkům.
<P>
Děkuji stínovým zpravodajům ze všech skupin za jejich spolupráci a jednomyslnost, kterých jsme dosáhli.
<P>
(potlesk)

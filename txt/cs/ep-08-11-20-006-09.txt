<CHAPTER ID="006-09">
9. Evropská unie a PNR (hlasování) 
<P>
- Před hlasováním:
<SPEAKER ID="106" NAME="Jean-Pierre Jouyet">
úřadující předseda Rady. - - (FR) Paní předsedající, pane místopředsedo Komise, předsedové skupin, dámy a pánové, zaprvé chci říci, že k vám během hlasování nemluvím bez emocí.
<P>
Jsem potěšen, že byla francouzskému předsednictví dána možnost promluvit k Parlamentu o evropském systému jmenné evidence cestujících (PNR). Tento projekt přináší mnoho otázek, obav a očekávání, jež do jednoho zasluhují pečlivé zvážení.
<P>
Týká se mnoha státních a soukromých subjektů a ve hře je vnitřní bezpečnost Evropské unie, její koncept základních práv a svobod jednotlivce a v jistém ohledu i její mezinárodní politika.
<P>
Proto tento program vyžaduje metodický, společný a progresivní přístup.
<P>
Vedli jsme tu v posledních šesti měsících otevřené a oprávněné rozpravy na konkrétní témata. Vyslechli jsme společnosti ze sektoru letecké dopravy, služby, které mají na starosti bezpečnost v členských státech, a evropského koordinátora pro boj s terorismem. Naprosto transparentně jsme spolupracovali s orgány zodpovědnými za ochranu údajů a musím říci, že spolupráce s evropským inspektorem ochrany údajů byla nanejvýš užitečná.
<P>
Francouzské předsednictví obdrželo tento názor od Agentury EU pro základní práva, přičemž tato iniciativa byla první v řadě.
<P>
Stejně otevřeně sdělila Komise své přání velmi úzce spolupracovat s tímto Parlamentem bez ohledu na stávající právní základ či institucionální rámec. Proto jsme Parlamentu navrhli, aby v tomto programu docházelo k co nejčastějším výměnám názorů. Vaše zpravodajka byl rovněž detailně informována na neformální úrovni při každém kroku během plnění práce za posledního půl roku.
<P>
Příští týden předloží předsednictví ke schvální písemnou zprávu Radě pro spravedlnost a vnitřní věci. Slibuji Parlamentu, že vám bude tento shrnující dokument zaslán.
<P>
Prostřednictvím vzájemné diskuse musíme být schopni odpovědět na všechny důležité otázky vznesené tímto programem. Ty se dělí do třech skupin.
<P>
Zaprvé, jde o nepostradatelný nástroj, čemuž nasvědčuje například jeho využití v boji proti drogám. Ve Francii má 60-80% podíl na zadržování drog na letištích. Jedna a půl tony drog ročně proti terorismu. Pro evropského koordinátora pro boj proti terorismu, který je v úzkém kontaktu s pověřenými službami v členských státech, jsou údaje z toho programu nepochybně užitečné, zvláště z toho důvodu, že teroristé jsou obzvláště zranitelní na hraničních přechodech.
<P>
Zadruhé, pochopitelně vyžadujeme soubor zásad pro ochranu práv a svobod, které budou muset být respektovány v celé Evropě, kdykoli budou údaje z toho programu využity. Tyto údaje jsou shromažďovány a zpracovávány pomocí velmi odlišných metod, což je v rámci Evropské unie neuspokojivé. Potřebujeme harmonizované normy a vše neužitečné nebo nepřiměřené musí být pochopitelně zrušeno nebo sankcionováno.
<P>
A zatřetí, je zde velmi důležitá otázka mezinárodního řádu. Existuje zájem na vyvíjení globální politiky, na vytvoření modelu, který by byl alternativní vůči americkému modelu, a Evropa musí být schopná prosadit tento model na mezinárodní úrovni.
<P>
Evropská unie má pravomoc zasáhnout do společných globálních snah, aby ovlivnila způsob, jakým jsou tyto údaje využívány a regulovány. Jde o otázku vlivu a také o otázku úcty k našim hodnotám. Naše aerolinie a naši spoluobčané nás o to žádají, aby byly omezeny tlaky vznikající z nadměrně rozrůzněných vnitrostátních požadavků.
<P>
Paní předsedající, předsedové výborů, dámy a pánové, tomuto se společně musíme věnovat.
<P>
(Potlesk)
<SPEAKER ID="107" NAME="Sophia in 't Veld" AFFILIATION="ALDE">
Paní předsedající, budu velmi stručná. Děkuji Radě za její stanovisko. Ráda bych - také jménem stínových zpravodajů z ostatních skupin - řekla, že si myslím, že Evropský parlament je seriózním partnerem, plně schopným přistoupit k tomuto procesu. Přesto vydáme formální stanovisko teprve tehdy, až budou existovat úplné, uspokojivé a detailní odpovědi na všechny obavy a námitky vznesené při několika příležitostech Evropským parlamentem, evropským koordinátorem pro boj proti terorismu, vnitrostátními úřady na ochranu údajů, agenturami pro základní práva a aeroliniemi, protože si myslím, že si všichni zaslouží skutečnou odpověď.
<P>
Rada mnohokrát přislíbila svůj závazek reformám Lisabonské smlouvy. Chtěla bych se požádat Radu, protože tyto reformy chybějí, aby jednala v duchu Lisabonské smlouvy a aby se řídila doporučeními této sněmovny, nebo aby své jednání vysvětlila - ani ne tak Evropskému parlamentu, jako evropským občanům.
<P>
Osm let po Smlouvě z Nice se jednání o rozhodování v oblasti policejní a justiční spolupráce stále odehrávají za zavřenými dveřmi a nepodléhají žádné demokratické kontrole. Proto bych ráda, aby nyní členské státy prokázaly stejné odhodlání, odvahu a vůli k demokratickým reformám, jaké prokázaly během finanční krize.
<P>
Nakonec apeluji na své kolegy, aby podpořili toto usnesení a dali velmi jasný signál Radě.
<P>
(Potlesk)
<SPEAKER ID="108" NAME="Daniel Cohn-Bendit" AFFILIATION="Verts/ALE">
(FR) Paní předsedající, vzhledem k tomu, že nás má ministr Jouyet opustit, myslím, že by mu měl Parlament poděkovat. Byl jedním z nejpilnějších ministrů, jaké jsme poznali. Přeji mu mnoho štěstí.
<P>
(Hlasitý potlesk)
<SPEAKER ID="109" NAME="Předsedající">
Děkuji vám, pane Cohne-Bendite. Jste dnes velmi dobře naladěn!

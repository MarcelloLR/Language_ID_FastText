<CHAPTER ID="006">
Přivítání
<SPEAKER ID="093" NAME="Předsedající">
Dámy a pánové, rád bych vás požádal, abyste se za malou chvíli zúčastnili formálního aktu, jak se sluší a patří s ohledem na naše hosty, laureáty Sacharovovy ceny. Předtím než do příchodu hostů na několik minut přeruším toto zasedání, rád bych přivítal delegaci syrského parlamentu vedenou panem Suleimanem Haddadem, předsedou Výboru pro zahraniční záležitosti Shromáždění syrského lidu, která je zde v rámci našeho 10. meziparlamentního zasedání EU/Sýrie. Vřele vítám naše syrské hosty!
<P>
Musím říci, že tato návštěva se koná za příznivých okolností. Dohoda o přidružení mezi EU a Sýrií byla nedávno parafována a v co nejbližší době má být předložena ke schválení Evropskému parlamentu.
<P>
Evropský parlament je přesvědčen, že Sýrie může hrát pozitivní úlohu na Blízkém východě a především ve Středomořské unii. Chtěl bych popřát delegaci příjemný pobyt ve Štrasburku a úspěšnou výměnu názorů, která může být pro naše vzájemné vztahy pouze prospěšná. Ještě jednou vás srdečně vítám.
<P>
Tímto přerušuji zasedání na několik minut a my za několik málo okamžiků se znovu sejdeme k formálnímu aktu.
<P>
(Zasedání bylo přerušeno ve 12:05 a obnoveno ve 12:15.)

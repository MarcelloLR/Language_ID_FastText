<CHAPTER ID="007-15">
15. Společně pro zdraví: Strategický přístup pro EU na období 2008-2013 (
<P>
- Před hlasováním:
<SPEAKER ID="123" NAME="Alojz Peterle">
zpravodaj. - Pane předsedající, rád bych vám sdělil, proč jsem jako zpravodaj připsal sedm minusů k pozměňovacím návrhům skupiny sociálních demokratů. Byla to otázka mé důvěryhodnosti, protože šest z těchto sedmi pozměňovacích návrhů bylo před třemi týdny zamítnuto ve výboru ENVI. Nikdo nehlasoval proti a já nevidím žádné nové důvody, proč bych měl v této věci měnit názor.
<P>
Dalším důvodem je, že jsme v lednu přijali usnesení o bezpečnosti při práci a já si myslím, že o tomto tématu pojednává dostatečně. Nemám problém s obsahem, ale myslím si, že není třeba opakovat některé prvky v různých usneseních. V každém případě bych chtěl po dohodě se stínovými zpravodaji předložit tento ústní pozměňovací návrh, aby měl text odpovídající strukturu: pozměňovací návrhy 1, 3 a 4 se přesunou za bod 32, pozměňovací návrh 5 za bod odůvodnění M a pozměňovací návrh 6 za bod odůvodnění Q. Ten se jen přesouvá na původní místo.
<SPEAKER ID="124" NAME="Předsedající">
Abych to shrnul, pan zpravodaj nepředkládá pozměňovací návrh k textu. Pouze chce, aby příslušné oddělení po hlasování uspořádalo text podle jeho návrhu.

<CHAPTER ID="008-13">
13. Předběžný návrh opravného rozpočtu č. 6/2007 (hlasování) 
<P>
Zpráva: James Elles
<SPEAKER ID="122" NAME="Benita Ferrero-Waldner">
členka Komise. - Vážený pane předsedající, chtěla bych jménem Komise přednést stanovisko. Ve svém předběžném návrhu opravného rozpočtu 6/2007 navrhla Komise vypracovat novou rozpočtovou položku Žádosti o náhradu škody vyplývající ze soudních řízení proti rozhodnutí Komise v oblasti hospodářské soutěže a roztřídit související výdaje v rámci kapitoly 1a víceletého finančního rámce, odkazující na operační činnost v oblasti hospodářské soutěže.
<P>
Komise by připsala do této rozpočtové položky možné rozpočtové důsledky vyplývající z rozsudků Soudního dvora nebo Soudu prvního stupně v oblasti hospodářské soutěže. Potřeba této rozpočtové položky vychází z nedávných rozsudků Soudu prvního stupně a z rozpočtové struktury. Zatímco jsou pokuty v oblasti hospodářské soutěže zapsané jako příjmy všeobecného rozpočtu, na sumy, které mají být vyplacené, je potřebné vytvořit rozpočtovou položku ve výdajové části rozpočtu, která v současnosti neexistuje.
<P>
Komise bere na vědomí, že rozpočtový orgán není nakloněný vytvoření takovéto rozpočtové položky na rok 2007. Navzdory tomuto rozhodnutí bude muset Komise, pokud to bude nutné, přistoupit k vyplacení, aby splnila právní povinnosti, které mohou vyplynout z rozsudků Soudu v roce 2007 v rámci možností současného rozpočtu a při uplatňování příslušných pravidel.
<P>
Toto stanovisko neprejudikuje konečné rozhodnutí o vytvoření speciální rozpočtové položky a zatřídění příslušných výdajů do víceletého finančního rámce.

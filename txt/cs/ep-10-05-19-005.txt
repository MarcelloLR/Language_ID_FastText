<CHAPTER ID="005">
Přivítání
<SPEAKER ID="108" NAME="Předsedající">
S velkým potěšením vám sděluji, že delegace Národního shromáždění Kuvajtu je přítomna tomuto jednání Evropského parlamentu na balkóně pro veřejnost. Rádi bychom kuvajtskou delegaci co nejsrdečněji přivítali.
<P>
(Potlesk)
<P>
Delegaci, která přijela do Štrasburku na setkání s členy Evropského parlamentu, vede pan Ali Al-Debaqbasi.
<P>
Vztahy mezi Evropskou unií a členskými státy Rady pro spolupráci zemí v oblasti Perského zálivu, jíž v letošním roce Kuvajt předsedá, považuje Evropský parlament za velmi důležité.
<P>
Jsme přesvědčeni, že plodný dialog mezi Evropským parlamentem a parlamenty členských států Rady pro spolupráci zemí v oblasti Perského zálivu pomůže upevnit spolupráci mezi Evropskou unií a Radou pro spolupráci v Zálivu, a podpoří tak rychlé a úspěšné uzavření dohody o volném obchodu.
<P>
Přejeme proto panu Al-Debaqbasimu a jeho kolegům plodný pobyt u nás.

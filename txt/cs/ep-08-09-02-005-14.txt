<CHAPTER ID="005-14">
14. Rybolov a akvakultura v souvislosti s integrovaným řízením pobřežních zón v Evropě (
<P>
- Před začátkem hlasování:
<SPEAKER ID="147" NAME="Ioannis Gklavakis">
zpravodaj. - Vážený pane předsedající, dámy a pánové, dovolte mi, abych se stručně zmínil o integrovaném řízení pobřežních zón v Evropě, které se vytvořilo především za účelem ochrany odvětví rybolovu a chovu ryb. Rozprava o zprávě byla zrušena kvůli rozpravě o situaci v Gruzii, což je naléhavá a důležitá záležitost. Proto vystupuji dnes.
<P>
Moje zpráva se týká především ochrany životního prostředí, proto vás vyzývám, abyste ji svým hlasováním podpořili. Poznamenávám, že Výbor pro rybolov hlasoval jednomyslně.
<P>
Součástí mojí zprávy jsou různé návrhy a zvlášť důležité jsou čtyři z nich. První se týká plánu mořského průzkumu, druhý dlouhodobého plánu, ale také pokračujících diskusí, kterých se mají zúčastnit zástupci všech profesí, především rybáři. Zatřetí je možné, že bude vytvořen centrální koordinační orgán, neboť v minulých letech byla mezi orgány zaznamenána nedostatečná koordinace. Začtvrté by se měl vypracovat harmonogram, protože od roku 2002 byly po podobných diskusích přijaty některé kroky bez určení časového rámce.
<P>
Navrhuji, aby se naše rozhodnutí realizovala na základě určitého časového plánu. Jsem přesvědčený, že všem nám jde o ochranu oceánů, a proto vás žádám, abyste hlasovali pro zprávu. Předem vám děkuji.

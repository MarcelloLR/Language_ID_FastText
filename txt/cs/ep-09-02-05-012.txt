<CHAPTER ID="012">
Hlasování
<SPEAKER ID="231" NAME="Předsedající">
Dalším bodem je hlasování.
<P>
(Ohledně výsledků a dalších informací o hlasování: viz zápis)
<P>
- Před hlasováním:
<SPEAKER ID="232" NAME="Martine Roure" AFFILIATION="PSE">
(FR) Paní předsedající, budete mě asi považovat za nerudnou, ale pokud schvalujeme tak důležité zprávy, tak důležitá usnesení při tak malém počtu poslanců - což samozřejmě není vina těch, kteří jsou zde přítomni -, považuji to upřímně řečeno za zoufalé a skutečně zpochybňuji naši důvěryhodnost.
<P>
Osobně bych považovala za nepřijatelné, pokud by nás tu mělo být i nadále tak málo, a měli bychom požádat o zjištění usnášeníschopnosti. Vím, že ke zjištění usnášeníschopnosti se vyžaduje 40 poslanců. Jelikož je nás tu jen o málo víc než 40, je to obtížné, přesto si myslím, že by se s tím něco mělo dělat.
<P>
(Potlesk)
<SPEAKER ID="233" NAME="Předsedající">
Jelikož o zjištění požádalo méně než 40 poslanců, přistoupíme k hlasování.
<SPEAKER ID="234" NAME="Marios Matsakis" AFFILIATION="ALDE">
Paní předsedající, k tomu dochází celých pět let. To se neděje jen dnes. Dnes je trochu pozdě na to upozorňovat.
<SPEAKER ID="235" NAME="Zuzana Roithová" AFFILIATION="PPE-DE">
(CS) Já bych chtěla jenom zdůraznit, že ten problém se týká socialistů a případně dalších frakcí, nikoliv Evropské lidové strany, která si je vědoma odpovědnosti za tato důležitá témata a je zde přítomna v podstatně větším počtu než ostatní.
<SPEAKER ID="236" NAME="Gérard Onesta" AFFILIATION="Verts/ALE">
(FR) Paní předsedající, máte naprostou pravdu. Usnášeníschopnost může být zjišťována na žádost čtyřiceti poslanců anebo předsedajícího. Proto pokud chcete, pokud jste přesvědčena, jak to řekla paní Roureová, že tato rozprava je příliš důležitá na to, abychom ji nyní uzavírali, můžete vy sama nyní požádat o přezkoumání usnášeníschopnosti a upustit od hlasování, máte-li pocit, že to má smysl.
<SPEAKER ID="237" NAME="Mario Mauro">
autor. - (IT) Paní předsedající, děkuji panu Onestaovi, ale domnívám se, že další pokus o záchranu in extremis teroristy, který byl mnohokrát odsouzen, nevyšel.
<SPEAKER ID="238" NAME="Bernd Posselt" AFFILIATION="PPE-DE">
(DE) Paní předsedající, rád bych řekl, že právě ve čtvrtek odpoledne bývají projednávány ty nejdůležitější otázky a že právě pro jejich naléhavost by také tyto otázky měly být projednávány zrovna ve čtvrtek odpoledne. Je to chyba těch, kdo zde ve čtvrtek nejsou. Jsou to "flákači" a měli by zvážit, zda hodlají do Evropského parlamentu opět kandidovat.
<SPEAKER ID="239" NAME="Předsedající">
Celá záležitost má širší politický rozměr. Vinu nese řada lidí: politické skupiny a každý poslanec. Nemohu porušit jednací řád, pane Onestae. Podle jednacího řádu mohu reagovat na základě žádosti 40 poslanců, a tu v tomto okamžiku nemám.

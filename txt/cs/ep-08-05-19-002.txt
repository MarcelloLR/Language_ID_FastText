<CHAPTER ID="002">
Prohlášení předsednictví
<SPEAKER ID="006" NAME="Předseda">
Dámy a pánové, minulý týden ve středu 14. května 2008 provedla teroristická organizace ETA ve Španělsku další útok. Příslušník Guardia Civil pan Juan Manuel Pińuel Villalón byl zabit bombou ukrytou v automobilu před policejními kasárnami ve městě Legutiano v provincii Álava. Evropský parlament důrazně odsuzuje tuto odpornou vraždu, jakož i odporný čin, který vedl ke zranění dalších příslušníků.
<P>
Jménem celého Evropského parlamentu bych rád vyjádřil hluboký zármutek a projevil rodině oběti upřímnou soustrast. Rovněž bych rád vyjádřil naši solidaritu s lidem Španělska a jeho veřejnými orgány, demokratickými institucemi a bezpečnostními složkami.
<P>
Nyní uctíme památku zavražděného policisty minutou ticha.
<P>
(Sněmovna povstala k minutě ticha.)

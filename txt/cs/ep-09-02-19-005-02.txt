<CHAPTER ID="005-02">
2. Postup při projednávání petic (změna hlavy VIII jednacího řádu) (
<P>
- Před hlasováním:
<SPEAKER ID="054" NAME="Brian Crowley">
za jménem skupiny UEN. - Paní předsedající, omlouvám se, že přerušuji hlasování.
<P>
Podle článku 170 jednacího řádu žádám členy Parlamentu, aby hlasování o zprávě pana Onesty týkající se postupu při projednávání petic odložili, neboť se tato otázka v současnosti řeší v rámci Konference předsedů v souvislosti s reformou jednacího řádu Parlamentu. Na Konferenci předsedů se budou velmi konkrétní reformní otázky, které řeší zpráva pana Onesty, projednávat 5. března 2099, a proto žádám, aby se, pokud je to možné, hlasování o této zprávě odložilo na štrasburské zasedání v druhém březnovém týdnu. Žádám sněmovnu, aby toto schválila, je-li to možné.
<SPEAKER ID="055" NAME="Gérard Onesta">
zpravodaj. - (FR) Paní předsedající, zkusme být přesní. Tato zpráva upravuje naše předpisy, nebo spíše je upřesňuje, aby bylo jasné, jak petiční výbor petice přijímá nebo nepřijímá, jak se informují autoři petic atd.
<P>
Ve Výboru pro ústavní záležitosti byl schválen jednomyslně, myslím kromě jednoho hlasu. Nemyslím si proto, že by tato zpráva byla nějak kontroverzní. Je zde však jeden článek, u kterého jsme se rozhodli upřesnit, že až začne platit Lisabonská smlouva, pokud začne platit, budou předkladatelé petic Parlamentu informováni v případě, že bude ne Parlamentu, ale Evropské komisi podána jiná petice - znáte to, ty petice s miliony podpisů - která by se týkala té jejich.
<P>
Pokud tomu správně rozumím, problém způsobuje tento článek - kvůli odkazu na možnou příští smlouvu. Osobně mohu žít s tím, když se hlasování přesune na 5. března; mohu dokonce žít i s "rychlým hlasováním", které by tento pozměňovací návrh stáhlo. Na druhé straně by bylo velmi politováníhodné, kdybychom nemohli upravit náš jednací řád v tomto bodě, se kterým jsme měli v minulosti tolik problémů. Jsem ve vašich rukou, dámy a pánové.

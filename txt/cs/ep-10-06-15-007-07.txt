<CHAPTER ID="007-07">
7. Finanční příspěvky Evropské unie do Mezinárodního fondu pro Irsko (2007-2010) (
<P>
- Před hlasováním:
<SPEAKER ID="163" NAME="Seán Kelly">
zpravodaj. - Pane předsedající, vím, že kolegové nemají rádi, když někdo v tuto dobu hovoří, ale rád bych je poprosil o pár minut strpení.
<P>
Zaprvé proto, že se o tom ve sněmovně nejednalo, takže je důležité, aby o tom bylo něco řečeno, a to především s ohledem na význam Mezinárodního fondu Evropské unie pro Irsko. Zadruhé, většina lidí v Irsku - i jinde - si myslí, že tento fond z větší části financují Spojené státy americké. Spojené státy v tom samozřejmě sehrály nesmírně velkou roli - a rád bych jim za to poděkoval - stejně jako Kanada, Austrálie a Nový Zéland, ale je důležité poukázat na to, že v období od roku 2006 financuje 57 % fondu fakticky Evropská unie. Tato skutečnost není všeobecně známa a pokud se zde v Parlamentu o ní nemluví, znamená to, že ji udržujeme v tajnosti. Chtěl bych proto zvýraznit úlohu, kterou má pomoc Evropské unie při vytváření kontaktů, dialogu a smíření v Severním Irsku, které je jako mírový proces sice křehké, ale stále trvá.
<P>
Chtěl bych dnes vzdát čest všem lidem, kteří přispěli k míru v Severním Irsku - a je jich veliké množství -, a obzvláště pak myslím lidem z obou protilehlých stran. Strany, jako je strana dr. Iana Paisleyho, který byl řadu let poslancem této sněmovny, a strana Gerryho Adamse, u nichž dvacet let nepřipadalo vůbec v úvahu, aby se spolu sešly k jednání, nyní společně jednají o mírovém procesu a rozdělení moci. Evropská unie za to musí sklidit uznání - přinejmenším takové, které odpovídá jejímu podílu -, a na to chci dnes upozornit. Chtěl bych vzdát čest všem, kdo byli v zájmu míru v Severním Irsku ochotni riskovali, a věřím, že mír potrvá i nadále.
<P>
(GA) Věřím, že toto usnesení bude schváleno jednomyslně, a tleskám každému, kdo přispěl k mírovému procesu v mé zemi, za jeho podíl.
<SPEAKER ID="165" NAME="Francesco Enrico Speroni" AFFILIATION="EFD">
(IT) Pane předsedající, všiml jsem si, že mezi volbou místopředsedy a těmito několika posledními hlasováními zmizelo 150 poslanců. Nevím, jestli příčinou jejich odchodu byla žaludeční nevolnost nebo problém s klimatizací. Možná bychom to měli prošetřit.
<SPEAKER ID="166" NAME="Předsedající">
Ne, nezmizeli. Dáme vám velmi jasné vysvětlení toho, co se stalo během hlasování o pastoru Tőkésovi, ale nešlo o žádný boží zásah.

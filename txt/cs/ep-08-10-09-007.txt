<CHAPTER ID="007">
Hlasování
<SPEAKER ID="078" NAME="Předsedající">
Dalším bodem je hlasování.
<P>
(Výsledky hlasování a další podrobnosti: viz zápis)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Pane předsedající, omlouvám se, ale nejsem si jistý, podle kterého článku bych měl ke sněmovně promluvit. Chtěl bych se však obrátit na předsednictví ve věci nynější situace v Parlamentu - stává se z něj permanentní cirkus, a to nám znemožňuje v klidu pracovat, když tu řešíme závažné věci.
<P>
(Potlesk)
<P>
Myslím si, že situace dosáhla vrcholu včera večer, a já bych rád zástupce předsednictví požádal, aby zasáhli a opět zajistili klidnou a vážnou atmosféru v této sněmovně, která by měla být příkladem celému světu, která by měla být vážným místem, a ne cirkusem.
<P>
(Potlesk)
<SPEAKER ID="080" NAME="Předsedající">
Pane Hutchinsone, zřejmě máte na mysli výstavy instalované v průchodech a na chodbách. Víte, že za toto odpovídají kvestoři. Samozřejmě jim vaše připomínky předáme.
<SPEAKER ID="081" NAME="Pervenche Berès" AFFILIATION="PSE">
(FR) Pane předsedající, také bych se ráda vyjádřila ke klidu a pořádku při naší práci. Na včerejším odpoledním zasedání zazněla velice dojemná řeč, ale kvůli změnám v pořadu jednání musely být projevy k tak důležitým tématům, jako je finanční krize, odloženy o více než dvě hodiny, což zásadním způsobem narušilo pořadí řečníků. To k hladkému chodu této sněmovny nepřispívá.
<SPEAKER ID="082" NAME="Předsedající">
V tomto případě nepředám vaše připomínky kvestorům, ale Konferenci předsedů, protože za tyto otázky odpovídá.

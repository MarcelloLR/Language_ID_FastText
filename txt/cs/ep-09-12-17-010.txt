<CHAPTER ID="010">
Schválení zápisu z předchozího zasedání
<SPEAKER ID="204" NAME="Ilda Figueiredo" AFFILIATION="GUE/NGL">
(PT) Vážený pane předsedající, mám procesní námitku. Dnes ráno jsme zde hlasovali o ospravedlnění vyjednávání, která probíhají mezi Evropskou unií a Marokem. Jelikož byl právě vydán dokument Komise, který nese dnešní datum a v němž se říká, že ve vyjednáváních mezi Evropskou unií a Marokem o zemědělsko-potravinářském a rybářském odvětví došlo k pokroku, ráda bych věděla, zda to byla právě tato vyjednávání, o nichž se předseda skupiny Progresivní aliance socialistů a demokratů v Evropském parlamentu dnes ráno zmiňoval, když použil vyjednávání jako argument pro to, aby bylo z dnešního programu vymazáno téma Aminatou Haidarové, sahrawijské bojovnice, která už 32 dní drží hladovku a nachází se v této chvíli v ohrožení života. Pak jde o bod, který musí být patřičně vysvětlen, protože to, co se zde dnes ráno stalo, je naprosto nepřijatelné.
<SPEAKER ID="205" NAME="Předsedající">
Děkuji vám, paní Figueiredová. Bohužel vám na toto nedokážu odpovědět, protože už si sám nepamatuji, co předseda této skupiny dnes odpoledne říkal.
<SPEAKER ID="206" NAME="Izaskun Bilbao Barandica" AFFILIATION="ALDE">
(ES) Pane předsedající, dnes ráno byly z programu staženy dva body. Rád bych se informoval o usnesení, na němž se dohodly parlamentní skupiny. Mohli byste prosím objasnit, v rámci kterého článku jednacího řádu došlo k tomu, že byla položena tato otázka a hlasovalo se na místě o stažení tohoto bodu z programu, o němž jsme měli dnes večer diskutovat?
<P>
Jsem toho názoru, že jde o důležité téma a že ti poslanci, kteří jsou dnes přítomni, musejí být náležitě a bezodkladně informováni.
<SPEAKER ID="207" NAME="Předsedající">
Paní Bilbao Barandicová, toto se týkalo procesní námitky v souladu s pravidlem 140 jednacího řádu, který umožňuje, aby byl program jednání pozměněn. Lituji toho, že nyní mohu povolit již pouze dvě procesní námitky. Tuto rozpravu nebudeme znovu otevírat. Rád bych zdůraznil, že okamžitě přeruším jakéhokoli řečníka, který se pokusí tuto rozpravu znovu otevřít.
<SPEAKER ID="208" NAME="Willy Meyer" AFFILIATION="GUE/NGL">
(ES) Vážený pane předsedající, podle článku 177 jednacího řádu může skupina čítající přinejmenším 40 členů skutečně předložit návrh k tomu, aby byla rozprava odročena. K tomu také dnes ráno došlo, a to navýsost podivným způsobem. V jednacím řádu je vlastně stanoveno, že má-li dojít k požadavku na odročení rozpravy, musí být předseda Parlamentu informován 24 hodin předem. Předseda musí poté bezodkladně informovat Parlament.
<P>
Rád bych se dozvěděl, zda byl tento postup dodržen, protože situaci, v níž se nacházíme, je nanejvýš neobvyklá: toto je poprvé, kdy bylo Evropskému parlamentu znemožněno debatovat o usnesení, na němž se shodly všechny parlamentní skupiny v odpovědi na tak nesmírně závažnou situaci, jako je případ paní Haidarové. Z tohoto důvodu bych rád věděl, zda byl tento postup dodržen. Jestliže nebyl, mělo by se o tomto usnesení okamžitě debatovat. Toto usnesení, na němž se shodly všechny parlamentní skupiny, musí být vráceno na program a musí se o něm hlasovat.
<SPEAKER ID="209" NAME="Předsedající">
Jsou nějaké další procesní námitky?
<SPEAKER ID="210" NAME="Cristian Dan Preda" AFFILIATION="PPE">
(RO) Vyčkával jsem z toho prostého důvodu, že mezitím stihl do sněmovny dorazit pan Schulz, a my bychom byli potěšeni, kdyby nám mohl odpovědět na otázku, kterou položil náš kolega poslanec na začátku, když pan Schulz nebyl přítomen.
<P>
(Potlesk)
<SPEAKER ID="211" NAME="Předsedající">
Pane Predo, to byla velice stručná otázka, avšak nebyla to procesní námitka.
<SPEAKER ID="212" NAME="Oriol Junqueras Vies" AFFILIATION="Verts/ALE">
(ES) Vážený pane předsedající, i my bychom chtěli odkázat ke článku 177 jednacího řádu. S ohledem na tento článek nedokážeme pochopit, jak může být nějaký bod stažen z programu, ledaže by tak bylo učiněno před související rozpravou či hlasováním.
<P>
V důsledku toho se rovněž domníváme, že jednací řád nebyl dodržen podle pravidel. Z tohoto důvodu apelujeme na pana předsedajícího, aby tuto záležitost vyřešil.
<SPEAKER ID="213" NAME="Předsedající">
Jelikož se otázky vztahují k tomuto bodu, rád vám dám odpověď. Podle článku 140 odstavce 2 jednacího řádu může být program jednání pozměněn za jistých podmínek, mezi něž patří i "na návrh předsedajícího". Předseda skupiny vznesl procesní námitku a předsedající souhlasil s tím, že se o ní bude hlasovat. To je v souladu s jednacím řádem.
<SPEAKER ID="214" NAME="Charles Tannock" AFFILIATION="ECR">
Vážený pane předsedající, ohledně procesní námitky týkající se mého požadavku vzneseného jménem mojí skupiny, tj. skupiny ECR, na odročení hlasování, k němuž pan Schulz vyzýval, na 15:00, abychom měli dostatek času pochopit, o co v celé této věci vlastně jde. Ten nebyl ve skutečnosti sněmovně předložen. Předsedající pouze předložil sněmovně návrh pana Schulze a nepředložil můj požadavek na návrh odročení, abychom získali dvě nebo tři hodiny, uklidnili se a zjistili fakta. Protestuji proti skutečnosti, že ten ve skutečnosti sněmovně nebyl předložen.
<SPEAKER ID="215" NAME="Předsedající">
Pane Tannocku, procesní námitka, kterou vznesl pan Schulz, je na řadě. Vaše procesní námitka je tudíž zbytečná.
<SPEAKER ID="216" NAME="Francisco Sosa Wagner" AFFILIATION="NI">
(ES) Vážený pane předsedající, rád bych zdůraznil to, co řekl pan Meyer. Budu stručný. Mnoho poslanců, velká část těch, kteří jsou přítomni v této sněmovně, bylo překvapeno vývojem událostí kolem návrhu z dnešního rána. Ten byl schválen zcela neočekávaně schválen, a to způsobem, který naznačuje, že neodpovídá smyslu platných ustanovení a není s nimi v souladu.
<SPEAKER ID="217" NAME="Předsedající">
Už jsem vám vysvětlil, jak si vykládám jednací řád. Postup byl tudíž v souladu s jednacím řádem. Už nemůžu povolit žádné další procesní námitky. Rád bych vás poprosil, abyste se ovládali. Máme ještě dva další důležité body. Pane Salafranco, pokud máte procesní námitku, prosím, pokračujte. Musím vás však varovat, že vás přeruším, jestliže tomu tak nebude.
<SPEAKER ID="218" NAME="José Ignacio Salafranca Sánchez-Neyra" AFFILIATION="PPE">
(ES) Vážený pane předsedající, mám skutečně procesní námitku. Dnes ráno požádal předseda skupiny progresivní aliance socialistů a demokratů v Evropském parlamentu o to, aby byl návrh společného usnesení odstraněn z programu jednání. Takové rozhodnutí je bezprecedentní a v této souvislosti byly vzneseny silné argumenty, jmenovitě ten, že život paní Haidarové je ohrožen.
<P>
S ohledem na to moje skupina nechtěla nastalou situaci ohrozit, s ohledem na názory vyjádřené panem Schulzem.
<P>
Jak to vidím já, není zde jediný důvod, proč by prohlášení této sněmovny mělo ohrozit život paní Haidarové. Zejména nemohu pochopit, proč by mělo být nezbytné jednat v rozporu s jednacím řádem.
<P>
Vážený pane předsedající, článek 177 jednoznačně stanoví, že předkládat by se mělo 24 hodinu v předstihu a před rozpravou.
<P>
(Předsedající řečníka přerušil)
<SPEAKER ID="219" NAME="Předsedající">
Pane Salafranco, je mi to velice líto, ale už nemůžeme zjišťovat motivy poslanců Parlamentu z dnešního rána. Otázka, jaké informace byly získány tento večer, už není předmětem dnešního programu jednání. Z toho důvodu se vrátím k programu.
<P>
(Zápis z předchozího zasedání byl schválen.)
<SPEAKER ID="221" NAME="Bernd Posselt" AFFILIATION="PPE">
(DE) Vážený pane předsedající, jsem toho názoru, že článek 140 se nevztahuje na zrychlený postup, a proto vás žádám, abyste předložil tuto záležitost k prověření Výboru pro jednací řád, protože by mohla založit nebezpečný precedens.
<SPEAKER ID="222" NAME="Předsedající">
Tento návrh rád přijmu, ale ani tohle nebyla procesní námitka.

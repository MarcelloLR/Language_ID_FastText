<CHAPTER ID="006-36">
36. Prozatímní dohoda o obchodu s Turkmenistánem
<P>
- Před hlasováním:
<SPEAKER ID="140" NAME="Karel Schwarzenberg">
úřadující předseda Rady. - Pane předsedo, dovolte mi, abych vám připomněl, že Rada vždy prošetřovala stanoviska a usnesení Parlamentu s velkým zájmem a pozorností. Rada zároveň přistupuje k otázce lidských práv velmi seriózně, jak to dokládají smluvní vztahy Evropské unie se zeměmi v různých částech světa.
<P>
Na základě dohody z Cotonou, smlouvy mezi Evropskou unií a skupinou afrických, karibských a tichomořských států, od roku 1995 existuje více než 15 případů, kdy Společenství částečně či zcela pozastavila uplatňování dohod s některými zeměmi kvůli nevykonávání povinností spojených s doložkou o lidských právech.
<P>
Určitě také víte o sankcích, jež Rada uvalila na Uzbekistán v návaznosti na události v Andižanu v roce 2005. V oblasti lidských práv a dodržování právního státu a demokracie v Turkmenistánu samozřejmě zbývá mnoho práce.
<P>
Budeme nadále prosazovat zejména propuštění všech politických vězňů, volný přístup Mezinárodního výboru Červeného kříže do věznic, odstranění omezení cest do zahraničí a svobodu sdělovacích prostředků v občanské společnosti. Jsme odhodláni podniknout náležitá opatření v souladu s touto dohodou, včetně případného pozastavení dohody s Turkmenistánem v případě porušování lidských práv, jak je v této dohodě stanoveno.
<SPEAKER ID="141" NAME="Charlie McCreevy">
člen Komise. - Pane předsedo, Komise pečlivě vzala v úvahu obavy Parlamentu ohledně demokracie a stavu lidských práv v Turkmenistánu. Vítáme prohlášení obsažené ve společném návrhu usnesení, že uzavření prozatímní obchodní dohody by bylo dobrým prvním krokem, který by nám umožnil spojit se s Turkmenistánem více, abychom prosazovali další konstruktivní vývoj a spolupráci.
<P>
Komise si je vědoma obav Parlamentu spojených s možností tyto dohody pozastavit. Vzpomínám si na prohlášení své kolegyně, paní Ferrerové-Waldnerové, při rozpravě v minulém měsíci, že jak prozatímní dohoda o obchodu (článek 1), tak dohoda o partnerství a spolupráci (článek 2) obsahují doložky o lidských právech, které představují zásadní prvek těchto dohod. Stejně jako tato ustanovení článek 28 prozatímní dohody o obchodu a článek 94 dohody o partnerství a spolupráci každé straně umožní přijmout náležitá opatření v případě závažného porušení těchto dohod. Z pohledu Komise by tato opatření také mohla zahrnovat pozastavení těchto dohod.
<P>
Komise se zavazuje, že bude stav lidských práv v Turkmenistánu podrobně sledovat, společně s členskými státy, a bude o něm náležitým orgánům Parlamentu pravidelně podávat zprávu. Pokud Parlament v souvislosti s oznámeným závažným porušením zásadních prvků prozatímní dohody o obchodu, zejména co se týče lidských práv, doporučí přijmout opatření, Komise seriózně zváží, zda doporučení Parlamentu patřičně zahrne do svého návrhu určeného Radě.
<SPEAKER ID="142" NAME="Harlem Désir" AFFILIATION="PSE">
(FR) Pane předsedo, prohlášení úřadujícího předsedy Rady a pana komisaře jsou velmi zajímavá, protože potvrzují právo Evropského parlamentu požadovat, aby uzavření nové dohody o obchodu s Turkmenistánem bylo spojeno s dodržováním lidských práv. To je hlavní zásada obchodních dohod Evropské unie.
<P>
S ohledem na velký počet případů porušování lidských práv v této zemi však i nyní věřím, že nejlepším způsobem, jak tuto filozofii prokázat, je tento nový obchodní závazek, který nám navrhujete, v prvé řadě odložit a nedat mu tak svůj souhlas, jejž po nás dnes žádáte.
<SPEAKER ID="143" NAME="Helmuth Markov" AFFILIATION="GUE/NGL">
(DE) Pane předsedo, chtěl bych říci, že Parlament ve své rozpravě a příspěvcích požaduje po Komisi i Radě, aby uvedly, zda by se v případě, že by Parlament požadoval pozastavení této dohody nebo její zrušení, žádostí Parlamentu řídily.
<P>
Vaše prohlášení se velmi rozcházela. Úřadující předseda Rady žádný postoj ohledně toho, jak by Rada na takovou žádost Parlamentu reagovala, nevyjádřil. Komisař pouze odpověděl, že by se Komise nad tím, co v případě takové žádosti Parlamentu udělá, zamyslela. Chci zde říci, že požadavky Parlamentu Komise ani Rada žádným způsobem nesplnily, a proto mohu jen doporučit, abychom nyní svou podporu této záležitosti nedali.
<P>
(Potlesk)
<SPEAKER ID="144" NAME="Daniel Caspary" AFFILIATION="PPE-DE">
(DE) Pane předsedo, dámy a pánové, o otázce Turkmenistánu jsme v různých výborech této sněmovny diskutovali již tři a půl roku. Máme evropské Smlouvy, jimiž se Parlament také musí řídit, přestože se nám to ne vždy líbí.
<P>
Dnes se nám podařilo v prohlášeních Rady a Komise získat záruky, jež rámec evropských Smluv umožňuje. Komise a Rada svolily k tomu, že podnět Parlamentu v případě vydaných stanovisek a možná i žádostí o pozastavení dohody seriózně zváží.
<P>
Jak všichni víme, to je bohužel vše, v co může Parlament v rámci evropských Smluv doufat. Neměli bychom se však dopustit jedné chyby, a to udržovat vztahy se zemí-rukojmím, abychom pro Evropský parlament získali větší moc. Naléhám na vás, abyste prohlášení Rady a Komise uznali. To je vše, v co lze doufat. V této souvislosti a za těchto okolností bych vás chtěl požádat, abyste uzavření této dohody podpořili.
<SPEAKER ID="145" NAME="Daniel Cohn-Bendit">
jménem skupiny Verts/ALE. - (DE) Pane předsedo, pokud odložení nebylo jménem skupiny, přesouvám je pod záštitu skupiny Zelených / Evropské svobodné aliance.

<CHAPTER ID="010">
Schválení zápisu z předchozího zasedání
<P>
(Zápis z předchozího zasedání byl schválen.)
<SPEAKER ID="212" NAME="Nils Lundgren" AFFILIATION="IND/DEM">
Vážená paní předsedající, vznáším procesní námitku podle článku odstavce 2(a) a (b) článku 142 o přidělení řečnické doby. Včera když jsme zde v Parlamentu projednávali vězení v Guantánamu, já a několik dalších řečníků jsme byli bez milosti přerušeni, když jsme překročili naši řečnickou dobu o několik vteřin. Toto tvrdé jednání bylo vyměřeno panem Pötteringem a panem místopředsedou Siwiecem, jenž jej později odpoledne vystřídal.
<P>
Na druhou stranu panu Schulzovi, šéfovi skupiny sociálních demokratů, pan Pöttering dovolil překročit řečnickou dobu o více než minutu. Ani by mě nenapadlo naznačovat, že to je proto, že pan Pöttering a pan Schulz jsou kamarádi - alte Kameraden jak se říká v němčině -, nicméně skutečně jsem si zde všimla opakujícího se vzorce. Ke kolegům z velkých skupin, kteří rozvíjejí politickou myšlenku, jež chce předsedající slyšet, je přistupováno velice velkoryse. Ke kolegům z malých skupin, kteří rozvíjejí politickou myšlenku, jež předsedající slyšet nechce, je přistupováno velice skoupě. To je v rozporu s jednacím řádem, kde je jasně stanoveno, jak by měla být řečnická doba přidělována.
<P>
Chci připomenout panu Pötteringovi a všem jeho místopředsedům -
<P>
(Předseda informoval řečníka, že překročil svoji vymezenou řečnickou dobu.)
<P>
Byl jsem sem vyslán, abych bránil subsidiaritu a suverenitu členských zemí, a předseda tohoto Parlamentu ani jeho místopředsedové nemají absolutně žádné právo snažit se umlčet hlas 15% švédských voličů.
<SPEAKER ID="213" NAME="Předsedající">
Pane Lundgrene, nyní vás přeruším. Překročil jste svoji řečnickou dobu o více než polovinu. Zapsala jsem si, co jste řekl. Věřím, že je to všem jasné.
<SPEAKER ID="214" NAME="Nils Lundgren" AFFILIATION="IND/DEM">
Paní předsedající, rád bych vám připomenul, že tohle by se panu Schulzovi nestalo. Jeho byste nepřerušila. V tom je ten velký rozdíl. Ale potvrdila jste má slova - děkuji vám.
<SPEAKER ID="215" NAME="Předsedající">
Pane Ludgrene, jsem si jistá, že se mýlíte. Zaznamenám, co jste řekl, a objeví se to v zápisu. Také by jistě bylo vhodné prodiskutovat v předsednictvu otázku různého chování, které je částečně závislé na množství poskytnutého času.

<CHAPTER ID="014">
Plán práce
<SPEAKER ID="019" NAME="Předseda">
Konečný návrh pořadu jednání tohoto dílčího zasedání, jak jej stanovila Konference předsedů na svém schůzi dne 3. června 2008 na základě článků 130 a 131 jednacího řádu, byl rozdán. K tomuto návrhu byly vzneseny následující pozměňující návrhy.
<P>
Pondělí/úterý/středa: Beze změny.
<P>
Čtvrtek: Skupina socialistů v Evropském parlamentu požádala, aby z pořadu jednání byl vyškrtnut první podbod rozpravy o lidských právech "Údajná existence hromadných hrobů v části Kašmíru pod správou Indie".
<P>
Slovo má předseda skupiny PSE pan Schulz, který vysvětlí důvody tohoto požadavku.
<SPEAKER ID="020" NAME="Martin Schulz" LANGUAGE="DE">
Pane předsedo, již na Konferenci předsedů jsem se snažil přesvědčit předsedy skupin, že tento bod programu je v tuto chvíli naprosto nevhodný. Je založen na pouhém předpokladu Amnesty International. Podle samotné Amnesty International existuje podezření, ale žádný hmatatelný důkaz o existenci těchto hromadných hrobů.
<P>
Předsedkyně podvýboru pro lidská práva paní Flautreová na tuto záležitost reagovala velmi rozumně. Pozvala zástupce Amnesty International, aby 16. července ve výboru doložili a formulovali svá obvinění. Proto se domníváme, že by bylo logické počkat, až se odehraje toto slyšení, než rozhodneme, jak naložit s tímto bodem programu.
<P>
Vedle toho bych rád upozornil, že se nejedná o ledajaký starý region, ale o část světa, v níž také Evropský parlament, jako mezinárodní politická jednotka, musí postupovat obzvláště obezřetně a nepřijímat rozhodnutí založená na předpokladech, což by mohlo způsobit opak toho, čeho se snažíme dosáhnout - větší stability regionu.
<P>
Proto žádáme, aby tento bod byl z pořadu jednání vyškrtnut.
<SPEAKER ID="021" NAME="Monica Frassoni">
jménem skupiny Verts/ALE. - Pane předsedo, v rozpravě, kterou povedeme, jak doufám, budeme žádat o nezávislé prošetření hromadných hrobů, o ochranu těchto míst a o ukončení pronásledování lidí, kteří toto šetření vedou. Domnívám se, že mezi požadavkem na naléhavou debatu o tomto problému a slyšením, které chystá paní Flautreová na 16. července, není vůbec žádný rozpor.
<SPEAKER ID="022" NAME="Martin Schulz" AFFILIATION="PSE">
(DE) Pane předsedo, jak může být požadováno jmenovité hlasování o návrhu, který jsem předložil, když jsem ho předložil teprve nyní?
<SPEAKER ID="023" NAME="Předseda">
Pane Schulzi, když něco plánujete, zprávy o tom se rychle rozšíří, takže předpokládám, že se to všichni brzy dozvěděli. Nicméně jsem přesvědčen, že pokud se ke mně návrh dostane, musím o něm nechat hlasovat.
<SPEAKER ID="024" NAME="Martin Schulz" AFFILIATION="PSE">
(DE) Pane předsedo, vzhledem k jednacímu řádu se domnívám, že je to nemožné. Má skupina se před 25 minutami rozhodla pověřit mě úkolem předložit návrh. Proto se domnívám, že je naprosto nemožné, aby byla mezitím předložena žádost o jmenovité hlasování o návrhu, který jsem právě teď předložil. Pokud byla předložena, pak nebyla předložena v řádném termínu, a vy ji můžete zamítnout.
<SPEAKER ID="025" NAME="Předseda">
Pane Schulzi, byl jsem informován, že tento návrh byl předložen před hodinou, z čehož usuzuji, že byl předložen jako preventivní opatření. To je tedy má domněnka, pane Schulzi. Proč je to takový problém? Vy máte své přesvědčení, ostatní mají své. Mějme všichni svá přesvědčení. Podle mých informací byla před hodinou - tedy včas - vznesena žádost o jmenovité hlasování, pokud by se mělo rozhodnout.
<P>
(Přerušení)
<P>
Každý z vás se může rozhodnout, zda přinese své dokumenty, či nikoli - je na jednotlivci, aby se rozhodl.
<SPEAKER ID="026" NAME="Martin Schulz" AFFILIATION="PSE">
(DE) Pane předsedající, žádám, aby zasedání bylo na dvě minuty přerušeno, dokud všichni poslanci neobdrží své hlasovací karty.
<SPEAKER ID="027" NAME="Předseda">
Budeme mít krátkou přestávku, aby každý mohl dostat kartu.
<P>
(Zasedání bylo na dvě minuty přerušeno)
<P>
(Parlament jmenovitým hlasováním návrh zamítl)
<SPEAKER ID="029" NAME="Hannes Swoboda" AFFILIATION="PSE">
(DE) Pane předsedo, zmínil jste, že je velmi potěšující, že je přítomen pan ministr Jean-Pierre Jouyet, což je samozřejmě pravda. Budete vyzývat budoucí předsednictví, aby následovala příklad pana Jouyeta a od pondělka navštěvovala Parlament?
<SPEAKER ID="030" NAME="Stavros Lambrinidis" AFFILIATION="PSE">
(EL) Pane předsedo, velmi stručná poznámka k našemu programu na čtvrtek: přijde sem francouzský prezident pan Sarkozy, aby uvedl otázku budoucnosti Evropy z hlediska velmi vážné krize v Evropě.
<P>
Skupina socialistů v Evropském parlamentu má k dispozici na promluvy, pokud vím, pouze 18 minut. Předpokládám, že pan prezident dostane jen velmi málo minut a ostatní řečníci ještě méně.
<P>
Evropský parlament je obzvláště vhodné místo, kde by poslanci měli hovořit a vnitrostátní vůdci by je měli slyšet. S takovýmto přídělem času podle mého názoru ztrácíme v této diskusi velmi důležitou příležitost.
<SPEAKER ID="031" NAME="Předseda">
Pane Lambrinidisi, pro přidělování času existuje řádný postup. Ten se ve čtvrtek neliší od jakéhokoli jiného dne a je úkolem vaší skupiny rozdělit dobu projevů skupiny tak, jak uzná za vhodné. Vše ostatní se řídí podle d'Hondtova systému a na čtvrtek není plánováno nic mimořádného.

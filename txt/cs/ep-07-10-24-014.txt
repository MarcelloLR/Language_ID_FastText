<CHAPTER ID="014">
Mezinárodní dohoda o zákazu kazetové munice (rozprava)
<SPEAKER ID="374" NAME="Předsedající">
Dalším bodem je rozprava o:
<P>
otázce na ústní zodpovězení pro Radu o Mezinárodní dohodě o zákazu kazetové munice; kroky následující po Deklaraci z Osla, kterou položil Josep Borrell Fontelles, jménem Výboru pro rozvoj - B6-0319/2007);
<P>
otázce na ústní zodpovězení pro Komisi o Mezinárodní dohodě o zákazu kazetové munice; kroky následující po Deklaraci z Osla, kterou položil Josep Borrell Fontelles, jménem Výboru pro rozvoj - B6-0320/2007).
<SPEAKER ID="375" NAME="Josep Borrell Fontelles">
autor. - (ES) Vážená paní předsedající, vážená paní komisařko, vážený pane ministře, výzvy na zákaz kazetové munice jsou stále intenzivnější. Nasazení této munice ve válce v Libanonu v létě 2006 ukázalo, jak velkou lidskou katastrofu může způsobit.
<P>
Tyto zbraně jsou nebezpečné pro civilisty i pro vojenský personál, v praxi však tvoří 90 % obětí těchto zbraní civilisti. Kromě toho 10 % této munice nevybuchne: zůstává na zemi a má stejný účinek jako miny.
<P>
Odstraňovaní této munice z kontaminovaných oblastí, je proto nebezpečné jak pro obyvatelstvo, tak i pro mezinárodní mírové síly. Táto munice se nepoužívá jen ve válce; představuje dlouhodobou překážku pro dopravu a zemědělství, a také vytváří bariéry a překážky pro humanitární pomoc.
<P>
Tato munice je proto jedním z nejvýznamnějších problémů, které se týkají rozvoje chudých zemí: nejchudších zemí se to týká nejvíc, a většinu obětí v těchto zemích představují nejchudší a nejméně vzdělané části obyvatelstva.
<P>
Už nelze dál tvrdit, že bombardování nepřítele z výšky 10 000 metrů a shazování bomb, které zůstávají na zemi, je účinným způsobem udržení míru nebo přijetí vojenských opatření.
<P>
Rozmístění mírových sil a humanitární pomoci je dnes nevyhnutné pro stabilizaci a obnovu oblastí postižených konflikty, a tato munice dnes už nemá žádné opodstatnění, kromě vojenské perspektivy.
<P>
Dnes máme diskutovat s Komisí a Radou právě o iniciativách, které nastaly v důsledku obecně rozšířené změně postoje mezinárodního společenství ke kazetové munici.
<P>
Evropský parlament opakovaně přijal velmi jasné stanovisko: chceme mezinárodní regulaci globálního charakteru, kterou se zakazuje používání, výroba, přeprava, financování a vytváření zásob kazetové munice. Členské státy by měly v rámci toho realizovat jednostranné akce zaměřené na zakázání používání a přepravy této munice, jak už mnoho států udělalo a jiné se tak chystají udělat.
<P>
Vážený pane komisaři, vážený pane ministře, Parlament by rád poděkoval předsednictvu Rady, Komisi a členským státům za jejich úsilí dohodnout nový protokol k Úmluvě OSN o zákazu používání některých konvenčních zbraní, který se zabývá všemi humanitárními problémy, které jsou spojené s používáním kazetové munice. Musíme uznat, že do dnešního dne se bohužel dosáhlo jen velmi malého pokroku
<P>
Potřebujeme proto pevný proces z Osla, na základě kterého mohou státy, nevládní organizace, Červený kříž a mezinárodní organizace vypracovat a plnit ambiciózní agendu. V současnosti tento proces podporuje 80 zemí včetně mnoha rozvojových zemí, ještě však vůbec není jasné, zda tento proces případně povede k úplnému zákazu kazetové munice.
<P>
Je jasné, že potřebujeme integrovaný, komplexní, humanitárně orientovaný přístup, jehož cílem je nejen odzbrojení, ale především ochrana civilního obyvatelstva, kterému pomůže se vyrovnat s důsledky války a zároveň zabezpečí, aby se zničily existující zásoby této munice a aby se odstranila z kontaminovaných oblastí.
<P>
Co plánujeme udělat v rámci významných nadcházejících akcí, jakými jsou například prosincové zasedání ve Vídni a zasedání v Bruselu o týden později, dále 5. listopad, který je celosvětovým dnem pro zákaz kazetové munice, a v rámci mnoha akcí ve světě?
<P>
V této souvislosti bych se rád zeptal zástupců Komise a Rady, co plánujeme udělat, jaké bude naše stanovisko? Jaké je stanovisko Evropské unie v souvislosti se stavem diskusí v rámci Úmluvy OSN o zákazu používání některých konvenčních zbraní?
<P>
Budeme mít v této souvislosti společné stanovisko v rámci Rady? Jaké iniciativy vyvíjíme s cílem povzbudit členské státy, aby přijali vnitrostátní opatření zaměřené na zákaz kazetové munice? Co děláme v rámci podpory třetích zemí v souvislosti s odstraněním této munice z kontaminovaných oblastí, informováním o rizicích a ničením zásob munice, která je už zakázaná?
<P>
Na závěr, zvažuje Komise uspořádat mezinárodní konferenci o úloze Evropské unie při řešení sociálně-ekonomických, humanitárních a rozvojových důsledcích konfliktů, při nichž se použila tato munice?
<SPEAKER ID="376" NAME="Manuel Lobo Antunes" LANGUAGE="PT">
Vážená paní předsedající, vážená paní komisařko, vážené dámy a vážení pánové, vážený pane Borrelli, v prvé řadě bych chtěl poděkovat za vaše tři otázky týkající se této specifické záležitosti, kterou je zákaz kazetové munice. Pokusím se stručně a co nejobjektivněji odpovědět na tyto tři otázky položené Radě.
<P>
Pokud jde o vaši první otázku, musím říct, že v rámci Úmluvy OSN o zákazu používání některých konvenčních zbraní - abych zůstal stručný, budu mluvit jednoduše o "úmluvě" - předsednictvo Rady Evropské unie, jako jistě víte, vyjádřilo jménem Evropské unie znepokojení v souvislosti s humanitárními důsledky kazetové munice. Konkrétně na třetí revizní konferenci států, které jsou stranami úmluvy, jež se uskutečnila od 7. do 17. listopadu v Ženevě, vyjádřila Evropská unie své stanovisko, že kazetová munice je mimořádně významným prvkem v rámci budoucí práci Úmluvy OSN o zákazu používání některých konvenčních zbraní.
<P>
EU předložila návrh podporující zřízení časově neomezené skupiny vládních expertů s cílem vypracovat doporučení na další akce v souvislosti s úmluvou. Konference států, které se na úmluvě podílejí, tento návrh nepřijala. Schválilo se však bezodkladné zorganizování mezikonferenčního zasedání skupiny vládních expertů pro výbušniny z války, se zvláštním zaměřením na kazetovou munici.
<P>
Toto zasedání se konalo od 19. do 22. června 2007 v Ženevě a EU předložila návrh jednacího mandátu pro právně závazný nástroj zaměřený na řešení všech aspektů humanitárních záležitostí, které souvisí s kazetovou municí. Tento nástroj by měl být přijat koncem roku 2008.
<P>
Trojka EU uskutečnila rozsáhlé konzultace se třetími zeměmi s cílem prosazovat přístup EU. Skupina vládních expertů se však rozhodla odsunout jakékoliv rozhodnutí o právně závazném nástroji na zasedání vysokých smluvních stran úmluvy v roce 2007, které se uskuteční příští měsíc.
<P>
Souběžně s tímto úsilím, které je zaměřené na řešení otázek týkajících se kazetové munice se, jak jistě víte, několik členských států EU připojilo k Deklaraci z Osla a zúčastnilo se série zasedání, které se organizovaly v rámci takzvaného "procesu z Osla", jehož cílem je úplný zákaz kazetové munice.
<P>
Členské státy EU se zúčastnily v rámci svých vnitrostátních pravomocí. Dodnes nebylo dosaženo žádné dohody, pokud jde o stanovisko týkající se procesu z Osla. Většina členských států vnímá tyto dva procesy jako komplementární a považuje je za souběžné úsilí vedoucí ke společnému cíli, konkrétně k mezinárodně právně závaznému nástroji týkajícímu se kazetové munice.
<P>
Pokud jde o vaši otázku, musím říct, že v souvislosti s nadcházejícími setkáními v Bruselu a ve Vídni, které jsem už zmiňoval, se členské státy včetně předsednictví zúčastní v rámci vnitrostátních pravomocí, pokud se tak rozhodnou. Nepředpokládá se žádné společné stanovisko EU.
<P>
Na závěr, pokud jde o vaši třetí otázku, mohu říct, že nedávná rozhodnutí Rakouska a Belgie zakázat kazetovou munici, jak ve své otázce zmínil pan Borrell, byla přijatá, jak jistě víte, výhradně na vnitrostátním základě. Rada v tomto případě nevyvinula žádnou zvláštní akci.
<SPEAKER ID="377" NAME="Předsedající">
. - Doufejme, že brzy své stanovisko vyjádří.
<SPEAKER ID="378" NAME="Benita Ferrero-Waldner">
členka Komise. - Vážená paní předsedající, chtěla bych poděkovat panu Borrellovi Fontellesovi za tuto otázku k ústnímu zodpovězení, kterou nám položil. Jsem ráda, protože si myslím, že to je příležitost, abychom komplexně odpověděli na tuto otázku, která se týká záležitosti s mimořádně děsivými důsledky. Tato záležitost má velmi negativní vliv na lidi, zejména na civilní obyvatelstvo. Tato otázka se mě proto velmi dotýká, neboť záležitosti, které mají vliv na lidskou bezpečnost, mi byly vždy velmi blízké. Plně souhlasím se stanoviskem předsedy Rady, ráda bych však ještě dodala několik jiných věcí.
<P>
Během posledního roku jsem měla příležitost diskutovat v rámci několika oficiálních i neoficiálních fór včetně zasedání - první bylo v Paříži a druhé v Alexandrii -, které zorganizoval Institut mírových studií, a kterým předsedala pani Mubaraková. Uvedenou záležitost brala velmi vážně a jsem přesvědčená, že se pokusila o dosažení pokroku. Pokud jde o protipěchotné miny, výbušniny z války představují velkou hrozbu pro životy a bezpečnost civilního obyvatelstva, a chtěla bych komplexně odpovědět na otázky, které tu položil pan Borrell Fontelles.
<P>
Mohou mít bezprostřední i dlouhodobý vliv. Výbušniny, které se rozptylují v rozsáhlých oblastech, zabíjí a způsobují zranění, jak jistě víte, velkému počtu civilistů, velmi často dětem. Kromě toho se mnoho granátů nebo submunice neroztříští a při dopadu nevybuchne, a jejich smrtící účinek přetrvává i po ukončení konfliktu, takže kazetová munice navíc vážně ohrožuje mezinárodní humanitární pomoc. Viděli jsme to ve válce v Libanonu.
<P>
Pokud jde o krizové řízení během konfliktů a programy obnovy při a po konfliktech jsme během několika posledních let v Komisi velmi aktivní při řešení problémů způsobených pozemními minami a také jinými výbušninami po válce včetně kazetové munice.
<P>
Prostřednictvím dvou akčních strategií Evropské komise, které souvisí s minami a které se týkaly období let 2002 až 2007, se na projekty v celém světě, které se týkají činností, jako je například odminování, ničení zásob, školení v oblasti rizika min, pomoc obětem min, rehabilitace a sociální a hospodářská reintegrace, věnovalo 300 milionů EUR. V zemích, kde je velký výskyt kazetové munice, například v Afghánistánu, Laosu a Kambodži, se také realizovaly projekty týkající se této munice.
<P>
Pokud jde o budoucnost, budeme v rámci našich strategií a programů zahraniční pomoci Společenství - čili všude - nadále usilovat o prosazování akcí proti protipěchotným minám a výbušninám z války.
<P>
Komise rovněž využívá nástroj humanitární pomoci, který řídí Úřad pro humanitární pomoc (ECHO), na financovaní úsilí humanitárního odminování. Nejnovějším příkladem podpory humanitárního odminování je Libanon, kam po konfliktu v prosinci 2006, o němž jsem už mluvila, směřovala značná humanitární podpora.
<P>
Pokud jde úlohu Komise v rámci jednání o smlouvách nebo úmluvách o odzbrojení, bych chtěla připomenout, že tato jednání nikdy nejsou v naší pravomoci. pokud Společenství není smluvní stranou smlouvy nebo úmluvy o odzbrojení, může jen legálně podpořit partnerské země, aby se plně angažovaly v multilateralismu, zejména prostřednictvím účasti na smlouvách a úmluvách. Myslím, že náš předseda k této věci už řekl dost.
<P>
Byli jsme součástí diplomatických demarší trojky EU, které se uskutečnily v klíčových zemích jako jsou například Spojené státy americké, Japonsko, Brazílie, Jižní Korea, Kanada, Pákistán a Ukrajina, s cílem prosazovat mnohostranné iniciativy týkající se kazetové munice v rámci Úmluvy OSN o zákazu používání některých konvenčních zbraní, a zejména jednání o právně závazném nástroji, kterým by se řešily humanitární obavy z kazetové munice. Cílem je ukončit tato jednání do konce budoucího roku.
<P>
Komise zároveň podrobně sleduje proces z Osla a má v úmyslu zúčastnit se jako pozorovatel na zasedáních v Bruselu i ve Vídni, které se v této souvislosti plánují.
<P>
Na závěr bych ráda ubezpečila pana Borrella Fontellese a také Evropský parlament, že Komise se bude nadále ze všech sil snažit o podporu všech mnohostranných iniciativ, které jsou zaměřené na úplný a účinný zákaz kazetové munice.
<SPEAKER ID="379" NAME="Tunne Kelam">
jménem skupiny PPE-DE. - Vážená paní předsedající, paní komisařce bych rád řekl, že mám radost toho, že máme společné obavy a cíle, a děkuji jí za prezentaci a popis vývoje. Také mě těší dobrá spolupráce mezi poslanci Parlamentu v rámci přípravy příslušného návrhu usnesení.
<P>
Především jde o naléhavou záležitost. Je naléhavá z lidského i politického hlediska, protože i přes varovné signály z celého světa se kazetová munice stále aktivně používá. Musíme tedy vyřešit dva problémy.
<P>
Za prvé, používání kazetové munice má mimořádně nelidský vliv. Ti, kdo používají tuto munici, ji obvykle nejsou schopní úplně přesně namířit. Míra odchylky je mnohem větší než očekávaná možná míra. Tragickým důsledkem je mimořádně vysoký počet úmrtí civilistů, jak už bylo řečeno je to víc než 90 %.
<P>
Dalším problémem je velké množství nevybuchnuté kazetové munice, která se nachází v oblastech bývalých konfliktů. pro země, které se snažily začít s obnovou svých hospodářství po konfliktech, je to velkou překážkou. Na základě toho si myslím, že EU by měla zaujmout vedoucí postavení v rámci snahy o zakázání jakékoliv výroby, používání a obchodování s kazetovou municí.
<P>
Prvním krokem by mělo být zavedení okamžitého moratoria na používání těchto zbraní. Dále trváme na tom, že jednotky EU by za žádných okolností neměly používat žádné druhy kazetové munice, dokud se neuzavřou příslušné mezinárodní dohody. Vyzýváme Parlament a Komisi, aby bezodkladně zvýšily finanční pomoc pro společenství a jednotlivce zasažené vybuchnutou nebo nevybuchnutou kazetovou municí, a aby na tento účel použily všechny dostupné nástroje.
<SPEAKER ID="380" NAME="Ana Maria Gomes">
jménem skupiny PSE. - (PT) Vážená paní předsedající, mluvím jménem Socialistické skupiny v Evropském parlamentu. Tyto otázky dokazují vedoucí postavení tohoto Parlamentu ve vztahu ke konvenčnímu odzbrojení, kontrole přepravy munice a posílením mezinárodních humanitárních právních předpisů.
<P>
Bojovali jsme za rozšíření Ottawské úmluvy na všechny druhy min. Mnohem dřív než Evropská rada jsme argumentovali pro globální smlouvu o obchodování se zbraněmi. Stálým požadavkem tohoto Parlamentu byla také naléhavá potřeba transformovat kodex chování EU do právně závazného nástroje.
<P>
Tyto otázky, které se týkají kazetové munice, se zabývají budoucností a tím, co musí Evropa udělat s cílem odstranit tyto zbraně, které nerozlišují mezi civilním obyvatelstvem a vojenským personálem, které už zničily mnoho lidských životů. Vyzýváme k okamžitému moratoriu na používání, výrobu, tvorbu zásob a vývoz těchto zbraní. Toto moratorium se musí v pravý čas přetransformovat do právního nástroje, jehož důsledkem bude dlouhodobý zákaz této barbarské munice v rámci arzenálů a bojových polí, podobně jako se už začaly ztrácet protipěchotné miny.
<P>
Kromě toho, že Evropskou unii vyzýváme, aby začala diplomatickou aktivitu v prospěch tohoto nového nástroje, přejeme si, aby členské státy začaly jít příkladem a omezily používání těchto zbraní v rámci svých ozbrojených sil. Navíc musí nastálo zastavit vývoz, výrobu a vytváření zásob. V Libanonu, Čečensku, Afghánistánu a mnoha jiných zemích, kde války už skončila, platí lidé každý den nejvyšší cenu za kriminální a nemorální nezodpovědnost ozbrojených sil, které ztratily jakýkoliv smysl pro etické a právní limity, kterými by se mely řídit akce civilizovaných lidí.
<P>
Úlohou Evropy je vést globální alianci s cílem opětovně vytvořit, opětovně potvrdit a opětovně posilnit tyto limity. Naléhavě potřebujeme společný postoj s cílem odstranit kazetovou munici.
<SPEAKER ID="381" NAME="Elizabeth Lynne">
jménem skupiny ALDE. - Vážená paní předsedající, kazetová munice bez rozdílu zabíjí nebo způsobuje zranění civilistům, mezi nimiž je mnoho dětí. Ničí sny a ničí životy. Jako příklad uvedu iráckého chlapce Ahmeda Kamela. Ahmeda zaujal lesklý předmět, zdvihl granát, a ten vybuchl. Ztratil obě ruce a tvář. Jak to má dvanáctiletý chlapec pochopit?
<P>
A ještě šokující skutečnost, totiž že zásoby kazetové munice se vytváří v 15 členských státech EU. Je děsivé, že nejméně 10 členských států EU tyto zbraně vyrábí: Francie, Španělsko, Řecko, Itálie, Nizozemsko, Polsko, Rumunsko, Slovensko, Švédsko a Bulharsko. Podle mého názoru mají tyto země, včetně zemí, které tuto munici používají, včetně Spojeného království, na rukou krev.
<P>
I když vítám pokrok některých zemí jakou je například Belgie zavést vnitrostátní právní předpisy zakazující kazetovou munici, měly by tak učinit všechny členské státy EU. Vyzývám Radu a Komisi, aby schválily proces z Osla, jak jsme je už vyzvali.
<P>
Diplomatické manévry vlády Spojeného království a jiných, které tvrdí, že existuje "hloupá" a "inteligentní" kazetová munice, musí okamžitě skončit - všechna tato munice zabíjí a zohavuje. Slovo "inteligentní" by nemohlo být víc klamné a nepatřičné.
<P>
Potřebujeme okamžité moratorium na používání, investice, vytváření zásob, výrobu, přepravu nebo vývoz jakékoliv kazetové munice ve všech členských státech. Všechny státy, které tuto munici používaly, musí přijmout odpovědnost za jejich odstranění, a Komise musí bezodkladně zvýšit finanční pomoc pro společenství, které jsou zasažené nevybuchnutou munici. Vyzývám vás, abyste toto usnesení podpořili.
<SPEAKER ID="382" NAME="Frithjof Schmidt">
jménem skupiny Verts/ALE. - (DE) Vážená paní předsedající, vážená paní komisařko, vážené dámy a vážení pánové, proces z Osla představuje historickou příležitost dosáhnout mezinárodní dohodu - nejen prohlášení, ale i mezinárodní dohodu - o zákazu kazetové munice. Dvacet let probíhaly kampaně a mezinárodní iniciativy, opakovaně však uvázly v diplomatickém bahně vojenských a hospodářských zájmů. Nyní máme příležitost dosáhnout dohody v roce 2008.
<P>
Vyžaduje si to nejen podporu Parlamentu, který má k tomu jasné stanovisko v rámci všech parlamentních skupin. Paní Ferrerová-Waldnerová, s potěšením a se zájmem jsem si poslechnul, že Komise také podporuje toto stanovisko, což velmi vítám. Je velmi důležité, aby Rada nyní následovala jasné stanovisko, které přijal Parlament a Komise. Nejde jen o zákaz používání a vytváření zásob kazetové munice a obchodování s touto municí; jde i o její výrobu. Měli bychom mít zákaz produkce této munice a Evropská unie je stále jedním z největších výrobců těchto zbraní. Stále se vyrábějí v Německu, Spojeném království, ve Francii, ve Španělsku a Belgii. V Belgii a Rakousku se nyní přijaly právní předpisy zakazující produkci, vím však, že tato produkce se v Belgii ještě stále úplně neskončila. V těchto právních předpisů jsou rovněž nedostatky.
<P>
Musíme prosazovat zákaz těchto zbraní. Členské státy musí usilovat o tento zákaz a Rada musí zaujmout jasné stanovisko, které tu bylo uvedené. Je to jediný způsob, jak je možné zajistit dosažení v roce 2008 skutečné dohody.
<SPEAKER ID="383" NAME="Tobias Pflüger">
jménem skupiny GUE/NGL. - (DE) Vážená paní předsedající, s touto záležitostí jsem se poprvé osobně zabýval během agrese a války NATO proti Jugoslávii, jedné z válek, se kterou jsem nesouhlasil a kterou jako mnoho jiných vedly západní země.
<P>
Přibližně 98 % obětí kazetové munice jsou civilisté. Od 5 do 40 % submunice kazetové munice nevybuchne. Budu velmi upřímný: tříštivou munici vyrábějí zejména významné západní industrializované země, jejichž armády jsou touto municí vybavené. Tyto země také rozmisťují kazetovou munici ve válkách. Kazetovou munici vyrábí 34 zemní včetně 13 členských států EU. Kazetová munice je součástí válek, které vedou země EU, například v bývalé Jugoslávii, Afghánistánu a Iráku, tak tu prosím Vás neroňme krokodýlí slzy!
<P>
EU se s tím musí statečně vyrovnat. Jinými slovy, znamená to, že Evropská unie musí přijmout společný postoj odsuzující tyto vražedné zbraně. To znamená ukončit výrobu kazetové munice, a samozřejmě přestat používat tříštivou munici, jako tomu bylo ve válce v Zálivu, Jugoslávii, Afghánistánu, Iráku a Libanonu. Nemůžeme dopustit, aby to dále pokračovalo.
<SPEAKER ID="384" NAME="Alain Hutchinson" AFFILIATION="PSE">
(FR) Vážená paní předsedající, vážený pane úřadující předsedo, vážená paní komisařko, k této záležitosti se už řeklo mnoho a my samozřejmě litujeme - slovo lítost ani není dost tvrdé - používání kazetové munice, která už v mnoha zemích způsobila mimořádné škody, a panu Borrellovi bych chtěl poděkovat, že tuto znepokojující otázku nadnesl.
<P>
Pokud má však tento zákaz být účinný, a pokud má být řešení uvedené v tomto usnesení úspěšné, musíme samozřejmě jít mnohem dále než jen zakázat používání těchto zbraní. Musíme rovněž řešit jejich výrobu a prodej, protože nemůžeme mít humanitární diskusi na jedné straně - a je pravda, že tato munice nevybuchuje, ale zůstává skrytá v zemi na všech možných místech, a tímto způsobem brání společenstvím a utečencům v návratu domů a také brání distribuci humanitární pomoci - nemůžeme vést takovouto diskusi, jejímž cílem je zdůraznit humanitární rozměr tohoto problému, bez toho, abychom zároveň nepřijímali účinná opatření proti tomuto vlastnímu průmyslovému odvětví, které bohužel tyto zbraně stále vyrábí a prodává.
<P>
Na závěr bych chtěl říct, že toto usnesení bude možná příležitostí k apelu i na členské státy. V této souvislosti přijala moje vlastní země, tedy Belgie, nevyhnutné právní předpisy, myslím si, že byla vlastně první zemí, která tak učinila, a jsem přesvědčený, že od právních předpisů, které přijala Belgie, bychom se mohli inspirovat a apelovat na ostatních 26 členských států, aby tento příklad následovaly.
<SPEAKER ID="385" NAME="Annemie Neyts-Uyttebroeck" AFFILIATION="ALDE">
(NL) Vážená paní předsedající, vážená paní komisařko, vážený pane ministře, vážený pane úřadující předsedo Rady, ráda bych tuto příležitost využila na vyjádření souhlasu s otázkou a způsobem, jakým ji pan Borrell předložil, jakožto i s naším společným návrhem usnesení, které se týká této záležitosti.
<P>
Velmi dobře vím, že všechno úsilí vyvinuté s cílem kontroly zbraní je vždy velmi těžké a někdy se podobá procesí v Echternachu, kde se pohybujete dva kroky vpřed, a potom jeden krok vzad. Jsem přesvědčená, že toto úsilí musíme zintenzívnit, protože během posledních let se mi zdá, jakoby byli lidé, kteří pracují na odzbrojování a kontrole zbraní, staromódními typy z minulosti, protože dnes je na programu remilitarizace. Považuji to za velmi znepokojující.
<P>
Když uvážíte, že vedoucí představitel jediné zbývající supervelmoci na světě nedávno hrozil možností třetí světové války, tak to mě skutečně velmi vyděsilo. V této souvislosti, která vůbec nepomáhá společnému úsilí, si myslím, že je mnohem důležitější, aby Rada a Komise stále zdůrazňovaly, že členské státy musí v této věci jednat společně, a to se dosud bohužel nedělo.
<SPEAKER ID="386" NAME="Carl Schlyter" AFFILIATION="Verts/ALE">
- (SV) Děkuji vám, paní předsedající. Mluvím i jménem svého kolegy pana Raüla Romevy. On pochází ze Španělska, já pocházím ze Švédska, a obě tyto země tyto strašné zbraně vyrábí a obě tyto země slíbily, že je zakážou. Co však dělá moje země? V rámci jednání v Oslu Švédsko tvrdilo, že bychom měli raději omezit používání, než je zakazovat. To je odsouzeníhodné stanovisko. Žádná civilizovaná země nemůže obhajovat tyto nelidské zbraně, a s potěšením vidím, že mezi Radou, Komisí a Parlamentem dnes v souvislosti s podporou úplného zákazu existuje velká jednota.
<P>
Pokud se těmito zbraněmi zaútočí, je to útok proti nevinným dětem. Je to účinná zbraň proti lidským životům a hospodářskému rozvoji. V rámci našeho boje za jejich zákaz proto musíme být velmi účinní. Je to jen začátek - ukončeme tento proces co nejdřív, protože každou minutu umírá další dítě. Děkuji.
<SPEAKER ID="388" NAME="Luis Yañez-Barnuevo García" AFFILIATION="PSE">
(ES) Vážený pane předsedající, chtěl bych se přidat k těm, kdo už vystoupili k zákazu výroby, vývozu a vytváření zásob těchto zbraní - kazetové munice - které mají pro civilisty velmi ničivé důsledky, a vyjádřit podporu procesu z Osla, i přes to, že jak uvedl můj předřečník, moje země vyrábí, vytváří zásoby a vyváží tento druh zbraní.
<P>
Avšak musím však uvést jednu věc: dne 21. září - tj. před měsícem - předložila vláda, tedy její část, která to podporuje, čili tedy Socialistická strana, v parlamentu pozměňovací návrh k zákonu o kontrole zahraničního obchodu s vojenským materiálem a materiálem na dvojí použití, který je částečně zaměřený na omezení - a v případě potřeby na zákaz - kazetové munice, jež je nebezpečná zejména pro civilní obyvatelstvo.
<P>
Jinými slovy, trend v mé zemi se mění: výrobu, vytváření zásob a vývoz těchto zbraní schválili předcházející vlády. Tato vláda se plně zavazuje k procesu z Osla a jejím cílem je postupné odstranění a případně úplný zákaz výroby, vytváření zásob a vývozu těchto zbraní. To je důležitý bod, který jsem chtěl uvést.
<SPEAKER ID="389" NAME="Manuel Lobo Antunes" LANGUAGE="PT">
Vážený pane předsedající, vážená paní komisařko, vážené dámy a vážení pánové, chtěl bych se zmínit o dvou důležitých bodech, protože však vím, že překračujeme vyhrazený čas, budu velmi stručný. Za prvé, tato diskuse mi poskytla velmi jasnou představu a přesvědčení, že Evropský parlament se bude touto záležitostí velmi podrobně zabývat, a že se o tuto záležitost zajímá mnoho poslanců. Proto tomu budu samozřejmě věnovat náležitou pozornost.
<P>
Za druhé bych chtěl zdůraznit, že Evropská unie sehrává i v této otázce vedoucí úlohu, možná ne tak energicky, jak by si to mnozí poslanci přáli, a v každém případě s určitými obtíženi, ale přesto všechno s určitým optimismem.
<P>
Na vhodném místě, jinými slovy v rámci Úmluvy OSN o zákazu používání některých konvenčních zbraní, jsme už vyjádřili obavy Evropské unie, které se týkají humanitárních důsledků tohoto druhu zbraní. Také jsme už navrhli jednání o právně závazném nástroji, který by se měl přijmou nejpozději koncem roku 2008, i když možná ne s takou ambicí, jak si mnozí z vás přejí. Skutečností však je, že jsme tu na to, abychom přijímali rozhodující kroky. Doufám, že v rámci tohoto procesu se nahromadí ještě víc politické vůle, entuziasmu a úsilí, abychom konečně mohli dosáhnout navržených cílů,
<SPEAKER ID="390" NAME="Benita Ferrero-Waldner">
členka Komise. - Vážený pane předsedající, k tomu, co jsem už uvedla, bych ráda dodala ještě jednu věc. Mohu samozřejmě mluvit jen o oblastech, které jsou v pravomoci Komise, a určitě víte, že tato záležitost je ve výhradní pravomoci členských států. Mohu však mluvit o finanční pomoci pro ty, kterých se to týká.
<P>
Mohu opět potvrdit to, co jsem už řekla, že jsme udělali vše, co bylo v našich silách, na zmírnění těchto problémů, které jsou důsledkem výbušnin z války včetně kazetové munice, zejména prostřednictvím našich strategií, které se týkají min, a příslušné horizontální rozpočtové položky, která představovala přibližně jednu třetinu finančních prostředků vynaložených v rámci této oblasti.
<P>
Mohu vás ubezpečit, že opatření proti minám a výbušninám z války se budou nadále realizovat prostřednictvím nových geografických nástrojů, nyní se dokonce začleňují - a to je novinka - do našich strategií a programů vnější pomoci.
<P>
Některá opatření se mohou rovněž financovat v rámci nového nástroje pro stabilitu, takže nyní máme k dispozici více nástrojů na řešení tohoto důležitého problému, a při jejich co nejúčinnějším využívání budeme určitě zohledňovat jasné stanovisko, které vyjádřil Parlament, neboť zcela souhlasím s cíly, které jste uvedli.
<SPEAKER ID="391" NAME="Předsedající">
Dostal jsem návrh usnesení, který byl předložený v souladu s čl. 108 odst. 5 jednacího řádu.
<P>
Rozprava je ukončena.
<P>
Hlasovaní se bude konat zítra.
<P>
(Před dobou vyhrazenou pro otázky bylo jednání na chvíli přerušeno)

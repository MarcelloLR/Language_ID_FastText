<CHAPTER ID="007-12">
12. Správa arktické oblasti v globálním světě (hlasování) 
<P>
- Před hlasováním o pozměňovacím návrhu 1:
<SPEAKER ID="106" NAME="Satu Hassi" AFFILIATION="Verts/ALE">
Pane předsedající, ráda bych předložila ústní pozměňovací návrh, aby byla ochrana biologické rozmanitosti v našem pozměňovacím návrhu přidána k původnímu znění bodu. Nechceme tedy text rušit, pouze k němu část přidat.
<P>
(Parlament schválil přijetí ústního pozměňovacího návrhu, ale následně změněný pozměňovací návrh zamítnul.)
<P>
- Před hlasováním o bodu odůvodnění D:
<SPEAKER ID="108" NAME="Diana Wallis" AFFILIATION="ALDE">
Pane předsedající, kolegové by měli mít k dispozici podrobnosti o tomto ústním pozměňovacím návrhu. Jeho cílem je objasnit, proč Úmluva OSN o mořském právu sama o sobě při řešení správy arktické oblasti nestačí. Proto je znění bodu odůvodnění D v pozměňovacím návrhu doplněno o větu "a která nebyla formulována se zvláštním ohledem na současné okolnosti klimatických změn a specifické důsledky tajícího ledu v arktických mořích".
<P>
(Parlament schválil přijetí ústního pozměňovacího návrhu.)
<P>
- Před hlasování o bodu odůvodnění F:
<SPEAKER ID="110" NAME="Diana Wallis" AFFILIATION="ALDE">
Pane předsedající, jde o totéž a cílem pozměňovacího návrhu je doplnit větu "vzhledem k tomu, že pro arktickou oblast dosud neexistují zvláštní mnohostranné normy a předpisy".
<P>
(Parlament schválil přijetí ústního pozměňovacího návrhu)

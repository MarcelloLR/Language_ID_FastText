<CHAPTER ID="004">
Složení Parlamentu
<SPEAKER ID="009" NAME="Předseda">
Třicet pět rumunských poslanců bude hlasem rumunského lidu reprezentujícím jeho zájmy v Evropském parlamentu. Jako předseda Evropského parlamentu přeji našim novým kolegům poslancům - z nichž řadu již známe z jejich dosavadní činnosti - mnoho úspěchů v nadcházejících osmnácti měsících trvání jejich mandátu.
<P>
Při této příležitosti bych rovněž rád ještě jednou poděkoval všem poslancům rumunského parlamentu, kteří byli od září 2005 pozorovateli a od 1. ledna tohoto roku poslanci Evropského parlamentu. Děkuji vám za vaši neúnavnou práci a oddanost myšlence Evropské jednoty.
<P>
(Potlesk)
<P>
Celkem třináct poslanců Evropského parlamentu bylo zvoleno opětovně a já věřím, že tito poslanci pomohou svým novým kolegům, aby se plně a velmi rychle začlenili do práce Parlamentu, aby tak společně mohli přispívat k úspěchu projektu sjednocování Evropy ve prospěch svých voličů.
<P>
Seznam těchto poslanců je součástí zápisu z dnešního zasedání. Ještě jednou vřele vítám naše kolegy poslance z Rumunska.

<CHAPTER ID="007">
Žádost o zbavení poslanecké imunity: viz zápis
<SPEAKER ID="108" NAME="Sonia Alfano" AFFILIATION="ALDE">
(IT) Pane předsedající, dámy a pánové, těchto pár chvil před hlasováním bych chtěla využít k tomu, abych Parlamentu, Radě a Evropské komisi připomněla, že před dvěma lety došlo v Aquile k zemětřesení, jež si vyžádalo 309 mrtvých a 1650 osob bylo zraněno. Když jsem zde nadnesla tuto záležitost, pošlu dnes všem poslancům Evropského parlamentu video, jež bylo v Aquile natočeno 13. ledna. Naléhavě žádám všechny kolegy, aby jej shlédli, protože občané Aquily čekají ze strany Evropy rozhodnou odpověď.
<SPEAKER ID="109" NAME="Předsedající">
Děkuji vám, paní poslankyně Alfanová. Také jsem dnes během ranní rozpravy zmínil toto smutné výročí. Bylo naprosto správné, že jste to připomněla nyní, když je sněmovna plná poslanců.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Pane předsedající, dámy a pánové, minulou noc došlo ve Středozemním moři k další tragédii. Imigranti ze severní Afriky zahynuli cestou k italským břehům a do Evropy. Pohřešováno je 130 osob a nalezeno již bylo 20 mrtvých těl.
<P>
Když hovoříme o přistěhovalectví, nesmíme nikdy zapomínat, že hovoříme o mužích, ženách a dětech, nikoliv o pouhých číslech. Nesmíme již déle otálet, Rada a vlády musí jednat. Občanská a demokratická Evropa musí projevit zármutek, a proto, pane předsedající, vás žádám, abyste sněmovnu vyzval k zachování jedné minuty ticha na památku obětí přistěhovalectví.
<P>
(Potlesk)
<SPEAKER ID="111" NAME="Předsedající">
Děkuji vám, pane poslanče Sassoli. - Vaší žádosti samozřejmě vyhovím. Dříve než požádám sněmovnu o zachování minuty ticha na uctění památky těchto obětí, chtěl bych dát slovo panu poslanci Tavaresovi, jenž mne požádal, aby mohl hovořit o stejném tématu.
<SPEAKER ID="112" NAME="Rui Tavares" AFFILIATION="GUE/NGL">
Pane předsedající, obdrželi jsme zprávu, že loď převážející uprchlíky z Libye se převrátila ve Středozemním moři. Víme o mrtvých tělech a o tom, že 150 osob je pohřešováno.
<P>
Téměř před rokem Parlament schválil nástroj fungující na bázi spolurozhodování, jenž zajišťuje nouzový mechanismus pro přesídlení uprchlíků, kteří byli vystaveni ozbrojenému útoku nebo určité krizové situaci, jako v případě občanské války v Libyi. Tento nástroj již Radě leží rok na stole. Minulý měsíc jsme se na Radu obrátili s otázkou k ústnímu zodpovězení, v níž jsme uvedli, že zde jsou v sázce životy lidí a jedná se o důležitou věc. Nyní bohužel se to potvrdilo.
<SPEAKER ID="113" NAME="Předsedající">
Na základě žádosti pana poslance Sassoliho, s níž, jak se domnívám, všichni souhlasí, nyní zachováme minutu ticha na památku těch, kdo minulou noc zahynuli.
<P>
(Sněmovna povstala a zachovala minutu ticha)
<SPEAKER ID="114" NAME="Bruno Gollnisch" AFFILIATION="NI">
(FR) Pane předsedající, dopřejte mi 20 sekund, abych do tohoto politicky korektního jednohlasu vnesl jiný tón. Sami máte vinu na těchto úmrtích, protože v Evropě i v celém světě vzbuzujete falešné naděje, že jsme připraveni přivítat všechny tyto lidi s otevřenou náručí. Nesete za to plnou odpovědnost.
<SPEAKER ID="115" NAME="Cristiana Muscardini" AFFILIATION="PPE">
(IT) Pane předsedající, dámy a pánové, chtěl jsem se pouze zeptat, kolikrát ještě budeme muset zachovávat minutu ticha, než budeme mít společnou evropskou politiku pro přistěhovalectví?
<P>
(Potlesk)
<SPEAKER ID="116" NAME="Předsedající">
Nyní není vhodný čas otevírat debatu o otázce, o níž jsme diskutovali zrovna včera.

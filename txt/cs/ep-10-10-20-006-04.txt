<CHAPTER ID="006-04">
4. Harmonogram dílčích zasedání Evropského parlamentu na rok 2012 (hlasování)
<SPEAKER ID="142" NAME="Joseph Daul" AFFILIATION="PPE">
(FR) Pane předsedající, včera večer moje skupina jednala o pozměňovacích návrzích, které jsou, jak nám sdělily útvary, nepřijatelné. V důsledku toho a po diskusi, kterou jsem měl dnes dopoledne s vedoucími delegací a vedoucími skupin, žádám, aby hlasování o harmonogramu bylo odloženo.
<SPEAKER ID="143" NAME="Martin Schulz" AFFILIATION="S&amp;D">
(DE) Pane předsedající, neměli jsme možnost toto projednat jako skupina. Pan Daul mě o tom informoval před několika minutami, během dopolední rozpravy, a já jsem o tom mluvil s předsedy jiných skupin, jmenovitě s paní Harmsovou a panem Verhofstadtem. Chci se s touto věcí obrátit také na svou skupinu, neboť jsme dosud neměli možnost o tom jednat. Věřím, že odklad by poskytl velmi dobrou příležitost k dosažení široké shody o harmonogramu na rok 2012. Domnívám se proto, že bychom tento odklad měli dnes odhlasovat.
<SPEAKER ID="144" NAME="Předsedající">
Pan Schulz se vyslovil pro návrh pana Daula. Nyní dám slovo panu Foxovi, který je proti tomuto návrhu.
<SPEAKER ID="145" NAME="Ashley Fox" AFFILIATION="ECR">
Pane předsedající, byl jsem v pondělí večer ve sněmovně, když skupina Zelených o odklad požádala. Pan Daul a pan Schulz zde byli přítomni a oba hlasovali proti tomuto odkladu.
<P>
(Potlesk)
<P>
Takže co se změnilo? Je to opravdu nějaký závažný právní problém, nebo je pravda, že si uvědomují vážné nebezpečí, že přijdou o pozměňovací návrh č. 4, a chtějí odklad, aby mohli vyvíjet tlak na členy svých vlastních skupin?
<P>
(Potlesk)
<P>
To nemá nic společného se smyšleným důvodem, který nám předložili, a vyzývám své kolegy, aby hlasovali proti tomuto průtahu a pro pozměňovací návrh č. 4.
<P>
(Potlesk)
<SPEAKER ID="146" NAME="Předsedající">
O požadavku na odložení hlasování předloženém pane Daulem dám hlasovat.
<P>
(Požadavek na odložení hlasování Parlament schválil)

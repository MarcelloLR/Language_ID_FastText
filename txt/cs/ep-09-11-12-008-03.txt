<CHAPTER ID="008-03">
3. Summit EU-Rusko dne 18. listopadu 2009 ve Stockholmu (hlasování)
<SPEAKER ID="083" NAME="Hannes Swoboda" AFFILIATION="S&amp;D">
(DE) Pane předsedající, chtěl bych předložit následující pozměňovací návrh, který byl zformulován po konzultaci s autorem návrhu. Přečtu vám jeho anglické znění.
<P>
"Odsuzuje brutální vraždu Makšaripa Auševa, známého bojovníka za lidská práva a významného představitele opozice, který byl zastřelen v Ingušsku." Pak bychom část vypustili, ale pokračovalo by to následovně: "vyzývá zejména ruské orgány, aby přijaly předběžná opatření na ochranu obhájců lidských práv, jako je například okamžité zahájení vyšetřování, jakmile se veřejný žalobce a soudní systém dozví o jejich ohrožení."
<P>
To by vyslalo jasný signál, a proto chci tento pozměňovací návrh podpořit společně se skupinou Zelených, která tento pozměňovací návrh předložila k hlasování.
<SPEAKER ID="086" NAME="Vytautas Landsbergis" AFFILIATION="PPE">
Pane předsedající, jelikož stažení podpisu Ruska ze smlouvy o Energetické chartě není ojedinělým případem, nýbrž již několikrát použitou taktikou, bylo by třeba vložit do textu nějakou poznámku v tom smyslu, že nejnovější stažení podpisu "podkopává spolehlivost podpisu dané země obecně".
<P>
Při získávání nových podpisů bychom měli požádat našeho váženého partnera, aby se v budoucnu choval seriózněji.
<SPEAKER ID="088" NAME="Vytautas Landsbergis" AFFILIATION="PPE">
Pane předsedající, v bodu odůvodnění H je chyba, jedná se buď o omyl, nebo opominutí, protože se hovoří o nedávném konfliktu "mezi Gruzií a jejími odštěpeneckými regiony" na rozdíl od skutečnosti. Jedno slovo tam chybí.
<P>
Podle zprávy vyšetřovací mise se v Gruzii jednalo o válku nebo vojenský konflikt mezi Ruskem a Gruzií, do níž se zapojily i některé další jednotky ruských spojenců a žoldáků ze severního Kavkazu. A tak usnesení, které nevypadá naivně ani zaujatě, bychom měli doplnit následovně: "mezi Ruskem a Gruzií a jejími odštěpeneckými regiony".
<P>
Nikdo si doopravdy nemyslí, že armáda Jižní Osetie bombardovala Gori a postupovala na Tbilisi. Proto prezident Sarkozy letěl na schůzku s prezidentem Medveděvem, a nikoli s prezidentem Kokojtym.
<P>
Uvažujme logicky a tuto omylem chybějící mezeru doplňme.

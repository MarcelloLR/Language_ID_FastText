<CHAPTER ID="004">
Pořad jednání
<SPEAKER ID="103" NAME="Předsedající">
Pokud se týče návrhu usnesení o humanitární situaci na Srí Lance, který předložil Výbor pro zahraniční věci, obdržela jsem od Roberta Evanse a dalších 40 signatářů písemnou námitku proti zařazení uvedeného usnesení.
<P>
V souladu s ustanoveními čl. 90 odst. 4 jednacího řádu je návrh usnesení zařazen do rozpravy a hlasování o pořadu jednání aktuálního zasedání.
<P>
Proto vám navrhuji, aby byla dnes večer rozprava zařazena jako poslední bod a hlasování se konalo zítra ve 12:00. Lhůta pro předložení pozměňovacích návrhů je dnes odpoledne v 15:00.
<SPEAKER ID="104" NAME="Robert Evans" AFFILIATION="PSE">
Paní předsedající, v pondělí večer přijal Výbor pro zahraniční věci podle článku 91 usnesení týkající se zhoršující se humanitární situace na Srí Lance.
<P>
Situace na Srí Lance je zjevně velmi vážná, ale není vůbec jasné, co přesně se děje, pokud jde o humanitární situaci. Jsem si vědom toho, že v této sněmovně existuje mnoho odlišných názorů. Jako nejcitlivější postup tedy navrhuji, aby byla naplánována řádná rozprava, jíž nelze vtěsnat do tohoto dílčího zasedání, ale bylo by možné ji uskutečnit při příštím dílčím zasedání, které se koná již za 10 dnů. Jsem vděčný panu Daulovi ze skupiny PPE-DE, že dal za svou skupinu najevo podporu tomuto postupu. Protože jsme seriózní sněmovnou, navrhuji a žádám své kolegy, aby podpořili rozpravu usnesením a plnou účastí na příštím dílčím zasedání, abychom učinili zadost vážnosti situace na Srí Lance.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Paní předsedající, když někdo něco navrhuje, vždy někdo může proti tomu před hlasováním vystoupit.
<P>
Proto chci jen říci, že je situace na Srí Lance nesmírně tragická. Je tam v pasti 150 000 lidí bez možnosti úniku. Je to stejné jako v Barmě. Proto by měla Srí Lanka zůstat dnes na pořadu jednání, abychom ukázali naše odhodlání podpořit ty, kteří jsou v pasti.

<CHAPTER ID="009-01">
1. Zavedení rovných příležitostí pro muže a ženy ve vnějších vztazích EU a při budování míru a konsolidaci států (
<P>
- Před hlasováním
<SPEAKER ID="088" NAME="Libor Rouček">
zpravodaj. - Pane předsedající, EU a členské státy se zavázaly k úsilí o rovné příležitosti a posílení postavení žen jako jedné z klíčových priorit mezinárodního programu.
<P>
Bližší zkoumání však odhalí, že faktické zavádění rovných příležitostí pro muže a ženy ve vnějších vztazích EU je stále slabé. Například jen osm z 27 členských států přijalo národní akční plány o uplatňování rezoluce Rady bezpečnosti OSN č. 1325.
<P>
Kromě toho jsou ženy stále velmi málo zastoupeny ve vysokých pozicích v Komisi a v Radě. Vlastně v současnosti neexistuje jediná zvláštní zástupkyně Evropské unie. Z tohoto důvodu zpráva zdůrazňuje skutečnost, že EU musí v této oblasti plně realizovat své závazky. Například by Komise měla urychlit práci na akčním plánu EU rovnosti žen a mužů. Jsem přesvědčen, že je to pro posílení rozměru rovnosti žen a mužů v zahraniční politice EU klíčové.
<P>
Dovolte mi skončit tím, že práva žen jsou součástí širšího pojetí lidských a občanských práv. Aniž bychom se zabývali rovností žen a mužů a podporou práv žen v zahraniční politice EU, nemůže taková politika být účinná.
<P>
(Potlesk)

<CHAPTER ID="006-06">
6. Složení Evropského parlamentu (hlasování) 
<P>
- Zpráva: Alain Lamassoure, Adrian Severin
<P>
- Před hlasováním:
<SPEAKER ID="067" NAME="Adrian Severin  " AFFILIATION="PSE">
zpravodaj. - Vážená paní předsedající, rád bych pouze objasnil několik pojmů, které jsou používány ve zprávě a v pozměňovacích návrzích. Chtěl bych, aby všichni věděli, o čem budeme hlasovat. Máme tu několik pozměňovacích návrhů od pana Tajaniho a ostatních, kteří hovoří o občanech. Mají však na mysli národní občany, nikoli evropské občany. Při hlasování o těchto pozměňovacích návrzích jedním nebo druhým způsobem proto mějte na paměti, že nehovoří o evropských občanech, ale o národních. Jsem si jistý, že všichni chápeme význam tohoto rozdílu.
<SPEAKER ID="068" NAME="Předsedající">
Děkuji za Vaše vysvětlení.
<SPEAKER ID="069" NAME="Antonio Tajani" AFFILIATION="PPE-DE">
(IT) Vážená paní předsedající, dámy a pánové, byl bych rád, kdyby mi zpravodajové a parlamentní úředníci něco objasnili. Rád bych věděl, jestli v případě, že by byl přijat pozměňovací návrh 1, první signatář pan Mayor Oreja, by vypadl pozměňovací návrh 51. Domnívám se, že je to chyba a pokud by byl přijat pozměňovací návrh 1 pana Mayora Oreje, pozměňovací návrh 51 by nevypadl, ale změnil by záměr hlasování italské delegace.
<SPEAKER ID="070" NAME="Předsedající">
Pane Tajani, jeden ze společných zpravodajů vystoupí s touto otázkou, jakmile se k ní dostaneme. Myslím, že máte pravdu, v této chvíli však pokračujme dále.
<SPEAKER ID="071" NAME="Mauro Zani" AFFILIATION="PSE">
(IT) Vážená paní předsedající, dámy a pánové, chtěl bych upozornit, že od Maastrichtu se evropské občanství ve všech smlouvách vždy shodovalo se státním občanstvím. Jde o tutéž, identickou věc. Je tato skutečnost známa mému kolegovi, panu Severinovi?
<P>
(Hlasování bylo v důsledku technických potíží na chvíli odloženo.)
<SPEAKER ID="073" NAME="Thomas Wise" AFFILIATION="IND/DEM">
Paní předsedající, zaznamenal jsem si počty hlasů pro a proti v předchozích dvou zaznamenávaných hlasováních a byly stejné. Tehdy jsme měli první problém. Možná by bylo vhodné zopakovat hlasování o pozměňovacím návrhu č. 21 od skupiny IND/DEM.
<SPEAKER ID="074" NAME="Předsedající">
Myslím, že máte úplnou pravdu. Též jsem byla znepokojena tím, co se v dané fázi dělo.
<P>
(Hlasování bylo znovu na chvíli odloženo.)
<SPEAKER ID="075" NAME="Véronique De Keyser" AFFILIATION="PSE">
(FR) Vážená paní předsedající, nemáme hlasování podle jmen pro ostatní zprávy. Možná bychom mohli začít hlasováním o zprávách, které nevyžadují hlasování podle jmen, pokud vám to nevadí, tak, abychom mohli pokračovat ve schůzi?
<SPEAKER ID="076" NAME="Předsedající">
Problém je, že jsme uprostřed zprávy. Obávám se tedy, že před tím než budeme moci udělat něco jiného, ji musíme uzavřít.
<P>
- Před hlasováním o pozměňovacím návrhu č. 1:
<SPEAKER ID="077" NAME="Alain Lamassoure  " AFFILIATION="PPE-DE">
zpravodaj. - (FR) Vážená paní předsedající, všem se omlouvám za otázku odůvodněnou mou nezkušeností: jsem v tomto Parlamentu teprve třetí období.
<P>
Jestli jsem dobře rozuměl, pokud by byl přijat pozměňovací návrh 1, byl by zachován text v odstavci pozměňovacího návrhu a byly by odstraněny údaje o počtu sedadel ve zprávě. Takto to mám chápat? Ptám se autorů pozměňovacího návrhu: rozumí tomu každý tímto způsobem?
<P>
To znamená, že jsem udělal chybu, a proto se zainteresovaným omlouvám. Doporučil jsem hlasovat pro, když jsem navrhoval hlasovací seznam PPE-DE, protože jsem si myslel, že se pozměňovací návrh týkal pouze textu. Pokud se však týká údajů, pro skupinu PPE-DE se pokyn mění na volné hlasování a společně s mým zpravodajem vyzývám všechny, kteří si přejí podpořit návrhy Výboru pro ústavní záležitosti a zpravodaje, aby hlasovali proti pozměňovacímu návrhu 1.
<P>
(potlesk)
<SPEAKER ID="078" NAME="Antonio Tajani" AFFILIATION="PPE-DE">
(IT) Vážená paní předsedající, dámy a pánové, stále není jasné, jestli je pozměňovací návrh 1 kompatibilní s pozměňovacím návrhem 51. Pokud je pozměňovací návrh 1 kompatibilní s pozměňovacím návrhem 51, a věřím, že je, italská delegace bude hlasovat pro pozměňovací návrh 1, potřebujeme však toto objasnění.
<SPEAKER ID="079" NAME="Předsedající">
Tento pozměňovací návrh zruší všechny ostatní.
<P>
Gratulujeme našim společným zpravodajům a děkujeme našim technikům.

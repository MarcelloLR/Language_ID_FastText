<CHAPTER ID="013">
Obchodní a hospodářské vztahy s Ukrajinou (rozprava)
<SPEAKER ID="376" NAME="Předsedající">
Dalším bodem je zpráva, kterou předkládá Zbigniew Zaleski, jménem Výboru pro mezinárodní obchod, o obchodních a hospodářských vztazích s Ukrajinou.
<SPEAKER ID="377" NAME="Zbigniew Zaleski  " AFFILIATION="PPE-DE">
zpravodaj. - (PL) Zpráva ilustruje úlohu, s níž počítáme pro Ukrajinu vzhledem k naší hospodářské činnosti a rovněž i úlohu partnera v kontextu obchodu s ostatními zeměmi. Kromě toho chceme zdůraznit úlohu, kterou Ukrajina sehrává v regionu Černého moře, tedy její politickou, hospodářskou a kulturní úlohu.
<P>
Věřím, že hospodářské aktivity a rozvoj by měly pokračovat bez ohledu na politické myšlení v zemi. Ekonomika musí být nezávislá, stát a legislativní autority by měly poskytovat podporu, obchodníci a podnikatelské skupiny by měly vytvářet hospodářské subjekty. Hospodářství by mělo být nástrojem, který občanům přinese dobré životní podmínky, a tohoto cíle je možné dosáhnout zvyšováním životní úrovně obyvatel, zlepšováním pracovních podmínek prostřednictvím vzdělaní a dobrého systému soudnictví, včetně vlastnických práv. Nemůžeme připustit, aby se společný majetek využíval ve prospěch jednotlivců. Měla by se podporovat motivace lidí k čestné práci, která jim přinese materiální a jiné osobní výhody.
<P>
Pokud někdo nemá vlastní dobré modely nebo historickou zkušenost v této oblasti, stojí za to využít osvědčené postupy a zkušenosti některého ze sousedů. Z tohoto důvodu je velmi důležité začlenit Ukrajinu do společného trhu a zpřístupnit jí know-how EU. Domnívám se, že náš hospodářský model je dobrý, i když má daleko k modelu dokonalému, například pokud jde o výrobu a obchod s potravinami, ale neustále vyvíjíme úsilí, abychom byli stále lepší. Našim sousedům na druhé straně řeky Bug můžeme nabídnout osvědčené standardy a postupy.
<P>
Jakými oblastmi se zabývá zpráva? Zahrnuje oblasti jako průmysl, zemědělství, energie, finanční oblast, hraniční kontroly, dopravní infrastruktura, příklady nekorupčních činností, intelektuální vlastnictví, životní prostředí, vědecká spolupráce a vztahy se sousedy. Všechny tyto aktivity jsou součástí jednoho celku, který nazýváme hospodářstvím. Obsahuje jasně definované standardy, které tvoří její základy, a v této zprávě doporučujeme, aby byly tyto standardy vypracovány nebo přijaty.
<P>
Jaké podmínky musí Ukrajina splnit, aby mohla zahájit jednání o zlepšení styků s Evropskou unií? Základní podmínkou je podle mně v první řadě vstup do Světové obchodní organizace a během tohoto období nebo ještě před ním vyřešení problému dluhu s Kyrgyzstánem. Tento proces už probíhá. Druhou podmínkou je co nejrychlejší schválení členství ukrajinským parlamentem. Ostatní podmínky zahrnují dobré vztahy se sousedy, kterými jsou Rusko a Bělorusko, měnovou stabilitu, kvalitu finančních služeb, vybudování podílu na mezinárodních trzích a dodržování zákonnosti.
<P>
Ukrajina, která deklarovala svoji touhu stát se členem Evropské unie, čelí velkým, dokonce obrovským výzvám. Ukrajina by především měla přesvědčit Evropu svými hospodářskými, právními, finančními a politickými aktivitami, že je dostatečně oddaným partnerem EU, která se sama dříve či později zeptá, zda by nestálo za to začlenit Ukrajinu do společného evropského subjektu?
<P>
Vážený pane komisaři, naše přístupy se mohou někdy lišit, ale věřím, že máme stejný cíl, kterým je vytvořit prospěšný modus vivendi, prospěšný způsob spolužití, s důležitými východními sousedy.
<P>
Myslím si, vážený pane předsedající, že jsem ušetřil čas, neboť už je večer.
<SPEAKER ID="378" NAME="Joe Borg">
člen Komise. - Vážený pane předsedající, v první řadě mi dovolte poblahopřát zpravodaji, panu Zaleskému, k jeho velmi dobré zprávě.
<P>
Rovněž bych chtěl zpravodaji poděkovat za výbornou spolupráci s útvary Komise při vypracovávání návrhu zprávy. Zpráva je velmi aktuální. Poskytuje komplexní přehled o klíčových otázkách v hospodářských a obchodních vztazích mezi EU a Ukrajinou.
<P>
Dovolte mi zaměřit se na některé body, které jste také zdůraznil ve své zprávě. Ukrajinu považuji za klíčového a cenného partnera v naší sousedské strategii. Souhlasíme se základním zaměřením zprávy: prostřednictvím nové lepší dohody, jejímž hlavním pilířem bude podrobná a komplexní dohoda o volném obchodu, přivést ukrajinské hospodářství co nejblíže k EU.
<P>
Komise plně souhlasí s vašimi názory o potřebě posílit právní stát na Ukrajině a důležitost vstupu Ukrajiny do Světové obchodní organizace (WTO). Pevně věřím, že Ukrajina ještě stále může v tomto roce ukončit přístupový proces do WTO a my budeme úzce spolupracovat s ukrajinskou vládou až do jeho ukončení. Domnívám se, že hned po schválení přístupového balíku členy WTO, bude vícestranný přístupový proces ukončen.
<P>
Ukrajina si stanovila členství ve světové obchodní organizaci za svoji prioritu a jsme přesvědčeni, že náležitě provede vnitřní ratifikační postupy na potvrzení svého členství. Evropská unie nemá žádný zájem na dalším oddalovaní zahájení jednání o vytvoření dohody o volném obchodu a je připravená začít hned, jakmile členové WTO schválí přístupový balík. Pokud jde o budoucnost dohody o volném obchodu, plně souhlasíme, že by měla být komplexní organizací se širokým záběrem a se silným důrazem na regulační harmonizaci.
<P>
Pokud jde o vztahy se sousedními zeměmi, zpráva navrhuje trojstranný dialog: EU-Rusko-Ukrajina. Měli bychom být velmi obezřetní a nezdvojovat procesy týkající se stejných problémů, které se už řeší na jiných fórech. Navíc vzniká otázka, zda by Evropská unie neriskovala vstupem do bilaterálních rozhovorů mezi Ruskem a Ukrajinou. Rovněž bychom měli zvážit přínos takovéhoto přístupu.
<P>
Cílem naší politiky je podporovat otevření trhů s energií pro konkurenci jako způsobu na zajištění přístupu k bezpečné energii za přiměřenou cenu. Toto bude důležitým předmětem budoucích jednání o dohodě o volném obchodu s Ukrajinou.
<P>
Pokud jde o zajištění základních potřeb obyvatelstva, právní úprava EU o liberalizaci odvětví s elektrickou energií a plynem obsahuje důležitá ustanovení zaměřená na zajištění ochrany spotřebitelů a zajištění jejich základních potřeb. Plánujeme zahájit jednání o uvedení Ukrajiny do souladu s těmito právními předpisy.
<P>
S ohledem na návrh na rozšíření VSP+ (všeobecného systému preferencí) na Ukrajinu bych rád zdůraznil, že Ukrajina nesplnila kritéria pro dodatečné preference a že Evropská unie se zavázala, že nebude základní kritéria všeobecného systému preferencí ad hoc pozměňovat. Kromě toho by to mohlo vážně poškodit naši vyjednávací pozici pro budoucí dohodu o volném obchodu.
<P>
Na závěr mi dovolte ještě jednou poblahopřát zpravodaji k jeho dobré zprávě. Komise zastává stejný postoj ke všeobecnému přístupu s výjimkou některých otázek, které jsem výše zdůraznil. Komise vezme zprávu v úvahu při nadcházející a budoucí spolupráci s Ukrajinou.
<SPEAKER ID="379" NAME="Jerzy Buzek">
jménem skupiny PPE-DE. - (PL) Vážený pane předsedající, i když se povolební situace na Ukrajině ještě nestabilizovala, ti, kteří představují demokracii, zvítězili. Tato nová situace je nejen vítězstvím demokracie na Ukrajině, ale i vítězstvům samotné Evropské unie, která podporovala tento druh aktivity. Nyní v zájmu Ukrajiny, jejích občanů a Evropské unie musíme upevňovat všechno, čeho se s obrovskými obtížemi na Ukrajině dosáhlo. Povolební rozhodnutí musí udělat samotní občané Ukrajiny, my jí však můžeme pomoci a současně tím pomoci sami sobě.
<P>
Plně podporuji zprávu, kterou vypracoval pan Zaleski a blahopřeji mu k vypracování takového dokumentu. Pro nastolení stability na Ukrajině stejně jako pro prospěch celé Evropské unie jsou nejdůležitější tři oblasti.
<P>
První je spolupráce v oblasti energie, která je velmi důležitá pro obě dvě strany. Významným krokem je naše zapojení se do financování ropovodů, které jsou v mnoha případech ve velmi špatném stavu, stejně jako do financování nových ropovodů jako například Odesa - Brody - Gdaňsk, investice do elektrické energie a podpora energetické účinnosti. Můžeme nabídnout své vlastní technologie, vytvořit společný kapitál na zlepšení energetické účinnosti na Ukrajině, a tím pomoci své vlastní energetické bezpečnosti. A na závěr pochopitelně zvýšení bezpečnosti jaderné elektrárny na Ukrajině, což je velmi důležité pro Evropu.
<P>
Druhou oblastí je vědecká spolupráce. Ukrajina dosáhla v tomto směru významných úspěchů. Stojí za to využívat je. Navíc, výměny studentů a vědeckých pracovníků, které by mohly zmírnit jejich nedostatek v Evropské unii, kde nám v současnosti chybí sedm set tisíc vědeckých pracovníků. Měli bychom mít na mysli, že nejistější a nejrychlejší způsob spolupráce představují: věda, vzdělávací instituce a studenti.
<P>
Třetí oblastí je spolupráce mezi místní a regionální vládou. Naše města v EU mají v tomto směru co nabídnout. Mohli bychom na Ukrajině pomáhat při vytváření demokracie na úrovni místních vlád, což se na Ukrajině už velmi dlouho nestalo.
<P>
To vše by se mělo stát součástí dlouhodobého cíle především ve formě asociační dohody s Ukrajinou. Nezáleží na tom, zda to bude trvat 10 nebo 20 let. Stojí však zato dát Ukrajině takovou příležitost. Pomůže to obyvatelům Ukrajiny a i celé Evropské unii.
<SPEAKER ID="380" NAME="Vural Öger">
jménem skupiny PSE. - (DE) Vážený pane předsedající, dnes odpoledne jsme na plenárním zasedání diskutovali o Evropské politice sousedství. Evropská komise po dalším kole rozšíření v roce 2004 navrhla vybudování jednotné strategie vůči novým sousedům Unie. Evropská politika sousedství vytvořila zvláštní vazby s okruhem zemí se stejnými základními hodnotami a cíli, jako má EU.
<P>
Náš soused Ukrajina je pevnou součástí Evropské politiky sousedství. Uvědomujeme si mimořádnou geopolitickou a komerční důležitost Ukrajiny jako přirozeného mostu mezi Evropskou unií na jedné straně a Ruskem a střední Asií na straně druhé. Dnes je EU hlavním obchodním partnerem Ukrajiny; do roku 2006 dosáhl objem obchodu mezi Ukrajinou a členskými státy EU 26,6 miliard EUR.
<P>
V Evropské unii uznáváme obrovské snahy, k nimž na Ukrajině došlo v průběhu posledních let. Bývalé centrálně řízené hospodářství se rozvinulo v účinné tržně orientované hospodářství. Podle zprávy Organizace pro hospodářskou spolupráci a rozvoj OECD hospodářský růst na Ukrajině v období od roku 2000 do 2006 dosáhl přibližně 7,6 %. Je to obrovský úspěch.
<P>
V únoru 2007 jsme zahájili jednání o nové dohodě o partnerství a přidružení mezi Ukrajinou a EU. Snahy Ukrajina stát se členům EU a NATO jsou také dobře zdokumentovány. Z důvodů hospodářské a tržní politiky je členství ve Světové obchodní organizaci momentálně nejdůležitějším cílem Ukrajiny. Předpokládáme, že členství ve WTO bude schváleno pravděpodobně koncem tohoto roku. Členství Ukrajiny by potom výrazně rozšířilo rozsah spolupráce mezi EU a Ukrajinou a připravilo cestu pro jednání o vytvoření zóny volného obchodu v rámci Evropské politiky sousedství.
<P>
EU musí jednat s Ukrajinou jako se skutečným partnerem a dávat jí jasné odkazy. V tomto ohledu mohu jen přivítat výsledky summitu mezi EU a Ukrajinou konaného14. září 2007 v Kyjevě, který znovu potvrdil pevnou a trvalou spolupráci mezi oběma stranami. Měli bychom nadále poskytovat energickou podporu Ukrajině na její cestě ke členství ve Světové obchodní organizaci, následujícímu vytvoření zóny volného obchodu a měli bychom podporovat i její evropské ambice.
<SPEAKER ID="381" NAME="DanutBudreikaitė" LANGUAGE="LT">
. Ukrajina je významným strategickým a hospodářským partnerem EU a východním sousedem, který sehrává důležitou úlohu v rámci a mimo region.
<P>
Vztahy mezi EU a Ukrajinou se rozvinuly zejména v oblasti narůstající politické spolupráce a postupně se zvyšující hospodářské integrace. Zavedení těchto cílů přispěje k dalšímu upevnění demokracie a rozvoji tržně orientovaného hospodářství na Ukrajině. Úspěch vývoje na Ukrajině však nezávisí jen na EU. Ukrajina musí sama udělat přímé rozhodnutí pokračovat v prozápadní orientaci a pokračovat v ní důsledně.
<P>
Ráda bych se s vámi podělila o několik myšlenek o hospodářských a tržních vztazích mezi EU a Ukrajinou.
<P>
V první řadě, zahájení jednání o vytvoření zóny volného trhu s EU je striktně podmíněno členstvím Ukrajiny ve WTO. Jednání o zóně volného obchodu nezahrnují pouze zrušení cel (které jsou předmětem jednání s WTO), ale i rozsáhlejší konvergenci - liberalizaci odvětví služeb, institucionální reformy, harmonizaci právního základu s acquis EU. Koordinovaná činnost mezi EU a Ukrajinou zaměřená na vytvoření zóny volného obchodu by se tedy měla rozvíjet současně se snahami Ukrajiny o členství ve WTO.
<P>
Za druhé, větší pozornost by se měla věnovat zavádění lepších řídících postupů, intenzifikace veřejného odvětví, omezení korupce. Intenzivnější spolupráce v těchto oblastech by výrazně přispěla k vytvoření stabilnějších hospodářských a tržních vztahů mezi EU a Ukrajinou, stejně jako k posílení šancí Ukrajiny na členství v EU.
<P>
Za třetí, je velmi důležité zdůraznit fakt, že výrobci na Ukrajině nejsou ještě připravení konkurovat výrobcům z členských států EU. Proto by se měla ustanovit přechodná období a kontrolní orgány, které by chránily ukrajinské hospodářství a společnost před negativními vlivy.
<P>
Za čtvrté, EU musí být připravená na to, že podpora liberalizace trhu s Ukrajinou může přinést problémy ukrajinským výrobcům vyvážejícím do zemí SNS; nezájem o zavedení standardů EU; snahy funkcionářů o zachování statusu quo a existujících korupčních vazeb. V zájmu usnadnění úspěšného zavádění reforem by ukrajinská vláda měla informovat podnikatele a veřejnost o výhodách liberalizace trhu a zóny volného obchodu mezi EU a Ukrajinou.
<P>
Za páté, intenzivní rozvoj vztahů mezi EU a Ukrajinou může potenciálně zvýšit politický a hospodářský tlak Ruska na Ukrajinu. V takovém případě by EU měla opustit úlohu pasivního rozhodčího, jak se v minulosti často stávalo, a měla by zaujmout úlohu obránce vlastních zájmů a zájmů Ukrajiny. Existuje možnost, že Rusko by mohlo vyvinout tlak na Ukrajinu a určité země EU v oblasti dodávek energie. EU by proto měla nejen vyvinout snahu o vyřešení těchto problémů na nejvyšší úrovni, ale současně usilovat o zapojení Ukrajiny do společného energetického trhu a zajistit bezpečnost EU a energetickou bezpečnost Ukrajiny.
<SPEAKER ID="382" NAME="Guntars Krasts">
jménem skupiny UEN. - (LV) Zpráva podává přehled současného vývoje Ukrajiny jako partnera EU a úloh, které ještě musí Ukrajina vykonat, a zasluhuje pochvalu za řadu otázek, které obsahuje, i důkladnost, s níž byly vyhodnocovány. Ze zprávy je zřejmé, že její autor má hluboký a osobní zájem na utváření vztahů s Evropskou unií, což je samozřejmě kladem této zprávy. Zpravodaj důkladně a pozorně zhodnotil všechny problémy, které představují hrozbu úspěšného vývoje Ukrajiny, ale zároveň zdůraznil, že pokud nebudeme otevřeně a přímo hovořit o problémech, může být někdy velmi těžké očekávat jejich řešení. Nemůžeme si nevšimnout, že rostoucí počet hospodářských odvětví ukrajinského hospodářství je nadměrně zatěžován předpisy, státní zásahy nejsou založeny na zákonech, což má za následek neustálý růst tvorby vzájemně nekompatibilní právní úpravy, která nahrává jednotlivcům, kteří hledají mezery v zákonech, a těm, kteří se zabývají interpretací právních předpisů. To vše s vysokou mírou byrokracie významně ovlivňuje příliv investic do hospodářství země, včetně investic z Evropské unie. Nejlepším příkladem této skutečnosti je energetické odvětví. Evropská unie má zájem na transparentním dopravním systému ukrajinského zemního plynu, který je stejně jako celé energetické odvětví na Ukrajině nadměrně zatížen předpisy, uměle vytvořenými složitými strukturami a netransparentním tokem peněz. Evropská unie ještě stále nemá k dispozici údaje, které by jí umožnily vyhodnotit bezpečnost ukrajinského systému plynovodů. Toto jsou důležité otázky pro Evropskou unii, která je největším obchodním partnerem Ukrajiny. Musíme věřit, že Ukrajině se podaří překonat dlouhotrvající politickou krizi a že ukrajinská vláda se v budoucnu bude účastnit rozhovorů EU, které na základě vzájemného zájmu umožní vytvoření úzké spolupráce. Souhlasím s názorem zpravodaje, že přání Ukrajiny připojit se k Evropské unii nemůžeme pomíjet a rád bych ještě jednou důrazně řekl: jasná perspektiva členství v EU je nejúčinnějším nástrojem, který Evropská unie může Ukrajině nabídnout. Děkuji.
<SPEAKER ID="383" NAME="Caroline Lucas">
jménem skupiny Verts/ALE. - Vážený pane předsedající, ráda bych srdečně poblahopřála panu Zaleskému k jeho zprávě. Myslím si, že je výrazně odlišná od nedávných zpráv, o kterých se hlasovalo ve Výboru pro mezinárodní obchod. V porovnání se zprávami o dvoustranných obchodních vztazích z minulého nebo z předminulého roku jako například zprávy EU-Rusko nebo EU-Mercosur je mnohem opatrnější, pokud jde o neomezený volný trh. Myslím si, že naznačuje rostoucí konsensus ve spektru stran týkající se důležitosti aktivního zapojení se do politického průzkumu, jak nejlépe sladit pravidla obchodu se zásadami trvale udržitelného rozvoje.
<P>
Myslím si, že v tomto ohledu nás může těšit, že jsme co možná nejvíce využili různá zpoždění kola jednání WTO z Dohá, která nám do jisté míry umožnila uskutečnit tento průzkum zaměřený na hledání pravidel spravedlivého a udržitelného obchodu v našich bilaterálních vztazích. Děkuji proto zpravodaji za aktivní hledání této možnosti.
<P>
Mezi mnoha pozitivními signály, které vysílá tato zpráva generálnímu ředitelství pro obchod ohledně zahájení jednání s Ukrajinou o dohodě o volném obchodu, bych ráda vyzdvihla čtyři body.
<P>
Myslím si, že zpráva v bodě 10 správně upozorňuje, že při snahách o vytvoření udržitelného obchodu není možné se zaměřovat výlučně na vývoz a diverzifikaci vývozu. Namísto toho se zpráva soustřeďuje na důležitost rozvoje domácího trhu jako nezbytného základu každého trvale udržitelného rozvoje.
<P>
V bodě 13 zpráva navrhuje potřebu vytvoření kompromisu vůči právům investorů. Jinými slovy, trvá na tom, že na Ukrajině by měl být vytvořen právní rámec, který by podporoval ověřené postupy při společenské zodpovědnosti podniků.
<P>
V bodě 23 zpráva naznačuje významný posun zahraniční politiky v oblasti energie, která požaduje multilaterální pravidla pro přístup ke zdrojům energie, a varuje, aby nebyly podporovány závody o nejlepší podmínky pro jednostranný přístup k energiím.
<P>
Na závěr, v bodě 36 zpráva uznává, že zemědělství je zvláštní činností a není možné se k němu stavět stejně jako k průmyslovému zboží, a proto bude vyžadovat jiná celní pravidla.
<P>
Pevně věřím, že tyto a další body zůstanou v konečném textu, takže moje skupina bude moci s radostí hlasovat ve prospěch této zprávy. Chci ještě dodat, že je podle mě skutečně škoda, že generální ředitelství pro obchod vzneslo námitky vůči třem klíčovým pozměňovacím návrhům, které navrhli Zelení a podpořil je i zpravodaj, které vyzývají GŘ pro obchod, aby zahájilo jednání o dvoustranné dohodě o volném obchodu jen v případě, že ukrajinský parlament dá souhlas se zahájením přístupových jednání s WTO. I když GŘ pro obchod má určitě pravdu, že by to mohlo oddálit uzavření dvojstranné dohody o volném obchodu, jako poslanci Parlamentu musíme, jak jsme to dělali už dříve, při uzavírání dohod o volném obchodu na straně Evropské unie trvat na tom, aby se k této důležité události samozřejmě vyjádřili občané - ukrajinský národ. Rádi bychom proto zvláště poděkovali panu Zaleskému za to, že nepodlehl tlaku, a ještě jednou za jeho vynikající práci.
<SPEAKER ID="384" NAME="Helmuth Markov">
jménem skupiny GUE/NGL. - (DE) Vážený pane předsedající, každý poděkoval našemu váženému kolegovi panu Zaleskému a já udělám totéž. Komise přijala jeho zprávu jednohlasně, bez jediného hlasu proti, z čehož jasně vyplývá, že pokud se budeme dostatečně snažit, bude možné vytvořit souhrnnou zprávu zástupců různých stran.
<P>
Dovolte mi uvést několik poznámek. Na Ukrajině se uskutečnily volby. Byly demokratické, spravedlivé a svobodné, ale domnívám se, že zanechaly množství nevyřešených problémů. Současný prezident měl vždy problém jednat se silnými předsedy vlády, ať už to byla Julie Tymošenková, kterou odvolal v roce 2005, nebo Viktor Janukovič, který byl ve funkci v letech 2006 a 2007.
<P>
Koaliční dohoda, která byla uzavřená mezi Červencovou aliancí Tymošenkové a blokem Naše Ukrajina, existuje na papíru jako základ pro případnou novou vládní konstalaci, k vytvoření vlády zatím ještě nedošlo. Nevíme ani, co se vlastně stane, i když termín se už blíží. Pokud bude vláda vytvořena do tohoto data, jejím prvním úkolem podle mně bude řešení ústavní reformy, protože bez reformy ústavy neexistuje žádná záruka, že vnitřní stabilita politických sil na Ukrajině bude dostatečná na to, aby zabránila dalšímu novému kolu voleb, hlavně proto, že někteří lidé už přemýšlejí nad vypsáním nových parlamentních voleb v době určené pro prezidentské volby.
<P>
Podíváme-li se na určité oblasti, jako například na hospodářskou politiku, zpráva OECD vykresluje skutečně povzbudivý obraz. Říká se v ní, že Ukrajina v období let 2000-2006 zaznamenala průměrný nárůst HDP ve výšce 8,7 %. Pokud se však podíváme za tato čísla, uvidíme obrovský obchodní schodek. Obchodní schodek Ukrajiny dosáhl více než 4,5 miliard EUR v obchodu se zeměmi SNS a téměř 4,5 miliard EUR v obchodu s Evropskou unií. Jinými slovy, stále tu existuje reálná potřeba hospodářské změny a dohody o partnerství mohou a musí být k těmto účelům využity.
<P>
Na druhé straně, ve srovnání se statistickými údaji země, jako je moje - Spolková republika Německo -, se jeví ukrajinské ukazatele jako skvělé. Míra nezaměstnanosti na Ukrajině je nižší, HDP roste rychleji, výdaje na důchody jsou vyšší a vyšší procento ze svého HDP dává země i na vzdělání, a tedy na investice do budoucnosti, než Spolková republika Německo. Máme proto všechny důvody říct, že země je nepochybně na správné cestě.
<P>
Navzdory tomu, že jsem poukazoval na problémy v hospodářství, existují samozřejmě problémy i v jiných oblastech. Rusko jasně oznámilo a přímo stanovilo, že ceny energií s účinností od 1. ledna 2008 vzrostou o 10 %. To bude mít závažný dopad na hospodářství Ukrajiny. V současnosti Ukrajina splácí dluhy vůči Rusku dodávkami plynu ze svých vlastních podzemních ložisek. Uvidíme, jak se to vyvine. Opět se to stane politickým problémem a v zájmu udržení míru je důležité, aby Evropská unie zasáhla. Rusové mají právo zvýšit své ceny a je jisté, že Ukrajinci budou muset vyřešit, jak se vyrovnat s hospodářským poklesem.
<P>
Vezměme si jiný bod, a to sociální politiku. Všechny kandidující strany během volební kampaně odhlasovaly obrovské zvýšení výdajů do sociální sféry. Pokud se podíváte na současnou koaliční dohodu mezi Aliancí Tymošenkové a prezidentským blokem, uvidíte, že v ní není žádná zmínka o zvýšení výdajů do sociální oblasti. Vzhledem k současné výšce příjmů z veřejných financí by bylo prakticky zcela nemožné zrealizovat slibované zvýšení výdajů. To znamená, že vývoj Ukrajiny nepostupuje tak rychle, jak se tvrdí.
<P>
Dalším bodem, na který bych rád poukázal, je zahraniční politika. Všechny strany během volební kampaně slibovaly nasměrování země k Evropské unii. Strana, která vždy spojovala toto přiblížení se Evropské unii hlavně s otázkou přístupu do NATO, hlavně strana Naše Ukrajina, byla stranou, která utrpěla největší porážku. Absolutní většina ukrajinského obyvatelstva je proti členství v NATO. Proto žádám Evropskou unii, aby zde postupovala velmi opatrně. Většina obyvatelstva nechce, aby země vstoupila do NATO. Všechny dostupné údaje však naznačují, že chtějí vstup do WTO.
<P>
Pokud v této souvislosti uvažujeme, jak by se partnerské smlouvy měly dnes formovat, skutečné potřeby vznikají v oblastech, kde má Ukrajina stále ještě problémy, o kterých jsem hovořil. Ukrajina musí - a tu plně souhlasím s panem Zaleskim - mít evropskou perspektivu, vyhlídku vstupu do EU. Bylo by dobré, aby Evropská unie měla na východě silného partnera a bylo by to dobré i pro Ukrajinu z pohledu její všeobecné geostrategické orientace.
<SPEAKER ID="385" NAME="Bastiaan Belder">
jménem skupiny IND/DEM. - (NL) Vážený pane předsedající, naše diskuse o obchodu Evropské unie a hospodářských vztazích s Ukrajinou, které jsou předmětem důkladné zprávy pana Zaleského, přichází v rozhodující době: uskutečnily se parlamentní volby a nová energická vláda bude muset rázně řešit hospodářské a politické problémy země. Mám na mysli účinné opatření proti korupci. S nadcházející zimou bude Ukrajina potřebovat silnou vládu, která bude schopná jednat s Ruskem o dodávkách a tranzitu ruského zemního plynu.
<P>
Po přečtení této zprávy mám chuť říct, že Evropa dala jasně najevo, co chce. Nyní je na řadě Ukrajina. Země musí mít nejen účinnou vládu, ale i vládu, která projeví politické odhodlání řešit problémy. Obyvatelé jsou už po pěti volbách pochopitelně unavení ze všech politických hádek. Ukrajinští politici se musí nyní přestat zabývat jeden druhým a začít se zabývat politickou a hospodářskou budoucností země.
<P>
Nyní je řada na Ukrajině, vážený pane předsedající, ale řekl bych více než jen toto. I Evropská unie musí pracovat. Souhlasím s tím, co naši zpravodajové říkají v bodě 51, že Evropské politice sousedství chybějí jasné definice a perspektivy. Perspektiva členství v EU musí být ve střednědobém nebo dlouhodobém horizontu rozšířená i na Ukrajinu. Evropská unie jako součást Evropské politiky sousedství může iniciovat nebo podporovat potřebné reformy v zemi.
<SPEAKER ID="386" NAME="Sylwester Chruszcz" AFFILIATION="NI">
(PL) Vážený pane předsedající, Ukrajina je země, která má strategický význam v rámci Evropské politiky sousedství a je důležitým partnerem pro země Evropské unie.
<P>
Všichni věříme, že nárůst obchodu mezi Ukrajinou a EU posilní hospodářský růst a spolupráci se zeměmi v regionu. Dobré hospodářské vztahy budou prospěšné pro obě dvě strany.
<P>
Hospodářský růst na Ukrajině by se měl uskutečňovat tak, aby byla přitom respektovaná demokracie a zákony země. V tomto okamžiku mám na mysli respektování práv etnických menšin a otázka, která je pro mě velmi důležitá, aktivity velebící fašismus a genocidu, by neměly být povoleny. Podporuji demokratické a hospodářské procesy našeho východního souseda.
<P>
Na druhé straně se zdá, že by bylo skutečně vhodné vyhnout se předpojaté a jednostranné podpoře kteréhokoli politického bloku na Ukrajině.
<SPEAKER ID="387" NAME="Bogdan Golik" AFFILIATION="PSE">
(PL) Vážený pane předsedající, v první řadě bych rád poblahopřál panu Zaleskému k mimořádně výstižné zprávě týkající se obchodních a hospodářských vztahů v zemi. Otázka spolupráce s Ukrajinou je v současnosti obzvlášť důležitá a všechny iniciativy pro posílení spolupráce jsou jasným znakem toho, že Evropa má zájem o tohoto východního souseda a o otevřenosti na straně Evropské unie.
<P>
Problém spočívá v tom, že doba, kdy by bylo vhodné uskutečnit myšlenku bližší spolupráce a jít až za hranice Evropské politiky sousedství, což doposud bylo určitou výhodou pro Ukrajinu, se blíží. Je nepochybné, že Ukrajina má před sebou ještě dlouhou cestu, aby se přiblížila k hospodářským, politickým a sociálním strukturám Společenství. Úlohy, kterým Ukrajina čelí, jsou důkladně posouzeny ve zprávě.
<P>
Navzdory tomu, že Ukrajina se může chlubit úspěchy v oblasti liberalizace obchodu a kapitálových toků, další reformy jsou nezbytné stejně jako posílení ukrajinské ekonomiky, včetně jejího členství ve WTO. Navzdory Evropským ambicím, které se jasně projevily během oranžové revoluce, se Ukrajina stále ještě musí jednoznačně rozhodnout, zda si zvolí evropské nebo ruské směřování. Pokud chceme, aby si Ukrajina zvolila evropské směřování, musíme to dát jasně najevo a musíme tuto volbu podporovat.
<P>
EU by měla vyjádřit svůj zájem o styky s Ukrajinou tím, že na jedné straně bude poskytovat aktivní podporu změnám v zemi, a na straně druhé tím, že bude přijímat opatření v rámci Evropské unie, jejichž cílem bude postupný přechod z politiky sousedství do politiky integrace. Na dosažení tohoto cíle bude potřeba podniknout kroky v hospodářské oblasti, stejně jako v oblasti sociální a politické. Bylo by proto vhodné podporovat nezávislost Ukrajiny na Rusku posilováním hospodářských vazeb, což znamená vytvořením zóny volného obchodu mezi EU a Ukrajinou, včetně zapojení Ukrajiny do energetické sítě Společenství, a případně financováním systému přepravy.
<P>
Užitek by mohla přinést podpora a zavedení programů, které by propagovaly Ukrajinu v Evropské unii a naopak, Evropskou unii na Ukrajině, a taktéž programů na podporu rozvoje vědy a vzdělání, což je problém, o kterém hovořil pan profesor Buzek. Nedůležitějším krokem, který by přispěl ke změně obrazu Evropské unie v očích Ukrajinců, by bylo zrušení vízové povinnosti pro cestování do Evropské unie, jakož i jednoznačné stanovisko, které je momentálně všeobecně diskutováno, že Ukrajina bude schopna vstoupit do Evropské unie, i když si to bude vyžadovat delší časové období.
<SPEAKER ID="388" NAME="Šarūnas Birutis" AFFILIATION="ALDE">
(LT) Prezident Juščenko 18. října v Portugalsku oznámil záměr Ukrajiny vstoupit do WTO v tomto roce. Ukrajina už ukončila jednání s zeměmi WTO s výjimkou Kyrgyzstánu, který stále trvá na vymáhání starých pohledávek ve výši 27 milionů USD z období sovětských dob.
<P>
Přijetí Ukrajiny do WTO přinese snížení dovozních cel a nárůst počtu dovozců. Stále je však důležité, aby Ukrajina zavedla systematické hospodářské reformy. Navzdory pozitivním změnám, jakými jsou členství ve WTO, nálada veřejnosti naznačuje, že je třeba uskutečnit důležité reformy.
<P>
Ukrajina se rychle rozvíjí. V posledních letech došlo k výraznému nárůstu HDP, stále však je ještě třeba vykonat množství práce v oblasti hospodářské produktivity a konkurenceschopnosti. Podle zprávy Světového hospodářského fóra o globální konkurenceschopnosti na léta 2007-2008 Ukrajina klesla ze 69. na 73. místo. Vliv oligarchů je rozhodně negativní.
<P>
Ukrajina je strategickým partnerem, a je proto důležité, aby se dále integrovala do důležitých odvětví, jakými jsou energie a dvoustranný obchod. Důkladně by se měla zvážit významná úloha Ukrajiny při zajištění bezpečnosti při zásobovaní energií v EU. Jelikož Ukrajina sehrává strategickou úlohu tranzitní země a přes její území by se mohla přepravovat ropa a zemní plyn, měla by se podporovat možnost zapojení Ukrajiny do transevropské přepravní sítě.
<P>
Věřím, že nyní po volbách do Verchovné rady se Ukrajina vydá na cestu politické stability. Domnívám se, že EU by ve vztahu k Ukrajině měla pokračovat ve své politice otevřených dveří.
<SPEAKER ID="389" NAME="Zbigniew Krzysztof Kuźmiuk" AFFILIATION="UEN">
(PL) Vážený pane předsedající, vážený pane komisaři, posilování a rozvoj politických a hospodářských vazeb s Ukrajinou by bylo jednoznačně v zájmu Evropské unie. Ukrajina, které pomohl pokračující proces demokratizace, se stala jedním z nejperspektivnějších obchodních partnerů Evropské unie.
<P>
Ambice země stát se členem Světové obchodní organizace si zaslouží podporu. Přijetí Ukrajiny do této organizace ukáže jednou provždy, že země přešla z centrálního plánovaného hospodářství na plně funkční tržní hospodářství.
<P>
Je stejně důležité akceptovat snahy Ukrajiny o vytvoření dobrých politických a hospodářských vazeb s Ruskem. Jelikož se Rusko nabídkou dohody o vytvoření společné zóny volného obchodu snaží získat kontrolu nad zemí v zájmu svých vlastních cílů, je důležité, aby Evropská komise zaujala jasné stanovisko podporující Ukrajinu v jejích snahách stát se členem Evropské unie. Ukrajina by měla mít korektní politické a hospodářské vztahy s Ruskem, ale zároveň bychom měli podporovat její snahy o členství v EU.
<P>
Začátkem příštího roku vstoupí v platnost rozhodnutí o připojení Polska k Schengenské dohodě. Je důležité, že dodržování bezpečnostních předpisů na hranicích s Evropskou unií zároveň nevytvořilo novou Berlínskou zeď pro obyvatele Ukrajiny. Věřím, že Evropská komise umožní Polsku zavést tyto předpisy způsobem, který bude prospěšný i pro obyvatele Ukrajiny.
<SPEAKER ID="390" NAME="Kathy Sinnott" AFFILIATION="IND/DEM">
Vážený pane předsedající, vloni v březnu jsem během návštěvy parlamentu diskutovala s předsedou vlády Viktorem Janukovičem. Položila jsem mu otázky týkající se ohavného, ale lukrativního a velmi rozšířeného nezákonného obchodu s lidskými tělesnými orgány v jeho zemi. K mému překvapení tuto skutečnost nepopřel. Ve skutečnosti řekl, že je to velmi bolestivá záležitost, a požádal nás ve Výboru pro zahraniční věci o pomoc, především s překupníky orgánů, z nichž mnozí jsou z EU.
<P>
Je důležité, abychom vyslovili poklonu Ukrajině za její otevřenost, s jakou o problému hovoří, a měli bychom vyjádřit rozhodný požadavek na odstranění tohoto obchodu jako plně neslučitelného s lidskou důstojností a s užšími vztahy mezi Evropskou unií a Ukrajinou. Cílem této zprávy je pomoci Ukrajině v oblastech jako například obchod. Tato pomoc musí zahrnovat i pomoc, o kterou požádal Parlament bývalý předseda vlády. Je to naléhavý případ, protože nikdo nemůže mluvit o další spolupráci se zemí, kde nelegální obchodování se živými nebo mrtvými dárci tvoří významnou část ekonomiky. Boj proti tomuto obchodu musí sehrát významnou úlohu při spolupráci mezi EU a Ukrajinou.
<SPEAKER ID="391" NAME="Béla Glattfelder" AFFILIATION="PPE-DE">
(HU) Velmi pěkně děkuji, pane předsedající. I já se chci připojit k těm, kteří poblahopřáli panu Zaleskému k jeho vynikající zprávě. Evropská unie má zájem na tom, aby Ukrajina byla politicky stabilní a aby se rozvíjela po hospodářské stránce. Úspěšná Ukrajina může sloužit jak pozitivní příklad všem zemím této oblasti a státům bývalého Sovětského svazu posilovat demokracii v této oblasti.
<P>
Evropská unie musí pomáhat Ukrajině a povzbuzovat ji, aby svou budoucnost nevázala na Rusko, ale na Evropskou unii. Ukrajina je evropskou zemí a její zeměpisná poloha, historie a kulturní tradice ji vážou k Evropě. Musíme Ukrajině pomáhat, aby byla schopna uplatňovat pravidla WTO. Členství ve WTO může vést k dohodě s Evropskou unií o volném obchodu.
<P>
Rozšiřující se obchod je společným zájmem Evropy i Ukrajiny, je však potřeba nenarušený obchod, kde Ukrajina zajistí dodržování předpisů v sociální oblasti, v zaměstnávání, v oblasti zdraví zvířat a rostlin a právních předpisů týkajících se životního prostředí. Pokud to selže, budeme muset čelit mnoha problémům.
<P>
Dovolte mi uvést v tomto případě jako příklad Maďarsko, neboť hraničí s Ukrajinou. Maďarští chovatelé drůbeže musí vynaložit mimořádně nákladné investice, aby splnili předpisy týkající se řádného zacházení se zvířaty a životního prostředí. Pokud by se dohoda o volném obchodu vztahovala i na výrobky živočišné výroby, významný podíl maďarských výrobců by přenesl své výrobní závody na Ukrajinu, necelých 100 km od současných lokalit, kde by mohli pokračovat v konkurenceschopné výrobě při mimořádně nízkých nákladech. Avšak všechny výrobky, které by se tu vyrobily a nesplňovaly by předpisy týkající se řádného zacházení se zvířaty, by se vrátily zpět do Evropské unie po řece Tise, která z Ukrajiny teče do Maďarska, takže bychom v Maďarsku museli čelit problémům s ochranou životního prostředí.
<P>
Proto jsem toho názoru, že musíme pomoci Ukrajině, aby co nejdříve přijala všechny mezinárodní předpisy v sociální oblasti, v oblasti zdraví zvířat a ochrany životního prostředí. Děkuji vám pěkně za pozornost.
<SPEAKER ID="392" NAME="Stavros Arnaoutakis" AFFILIATION="PSE">
- (EL) Vážený pane předsedající, chci rovněž poděkovat panu Zaleskému k jeho vynikající práci.
<P>
Ukrajina je významným obchodním partnerem EU. Podporuji její vstup do WTO a jednání zaměřená na vytvoření zóny volného obchodu s Unií.
<P>
Z tohoto důvodu je třeba nadále rozvíjet hospodářskou výkonnost Ukrajiny, aby se mohla co nejvíce přiblížit k hospodářství EU.
<P>
Kromě toho je třeba vynaložit větší úsilí na účinné řešení některých úloh na Ukrajině. Pozornost si vyžadují tyto oblasti: boj proti korupci, nezákonný obchod, posílení spolupráce s Unií v oblasti vědy, technologie a vzdělání, vytváření užších příhraničních styků.
<P>
Pokud Ukrajina bude nadále energicky podporovat reformní snahy, k nimž se odhodlala, domnívám se, že výsledky na sebe nedají dlouho čekat.
<SPEAKER ID="393" NAME="Andrzej Tomasz Zapałowski" AFFILIATION="UEN">
(PL) Vážený pane předsedající, Ukrajina v současnosti stojí před strategickým rozhodnutím: buď se rozdělení na Ukrajině stane trvalou skutečností v důsledku vytvoření oranžové koalice, nebo se vytvoří koalice Naše Ukrajina spolu se Stranou regionů. Rozhodnutí v této záležitosti bude mít pro budoucí vztahy mezi EU a Ukrajinou nesmírný význam. Pokud se zvolí první alternativa, je vysoce pravděpodobné, že to povede k politické spolupráci s Evropskou unií, ale i k nesmírnému hospodářskému napětí s Ruskem. Pokud se vytvoří oranžovo-modrá koalice, dosáhne se relativní ekonomické stability, ale výrazně se oddálí integrace Ukrajiny s EU.
<P>
Nejsem si jist, zda je EU v současnosti schopná poskytnout Ukrajině dostatečnou pomoc, která by nahradila této zemi ztráty způsobené konfliktem s Ruskem. Tato otázka je velmi důležitá, neboť EU musí učinit prohlášení, zda je připravena poskytnout Ukrajině výraznou finanční i politickou pomoc. Pokud naše stanovisko nebude jednoznačné, my sami vyvoláme destabilizaci vnitřní situace na Ukrajině. Chci poblahopřát panu Zaleskému k jeho zprávě.
<SPEAKER ID="394" NAME="Laima Liucija Andrikien" AFFILIATION="PPE-DE">
(LT)
<P>
Kdyby se mě dnes někdo zeptal, která země zapojená do Evropské politiky sousedství stojí nejblíže k Evropské unii, bez váhání bych řekla: Ukrajina.
<P>
Tato obrovská země se 46 miliony obyvatel má právo být hrdá na své demokratické výdobytky, kterých dosáhla po rozpadu Sovětského svazu. Nepochybně se z ní vyvinul jeden z nejslibnějších partnerů EU. Jako zástupkyně delegace Evropského parlamentu jsem před více než měsícem měla příležitost pozorovat v této zemi volby do parlamentu a s uspokojením jsem sledovala zřetelný trend, zaměřený na rozvoj demokratických občanských institucí, demokracie se stala integrální součástí života na Ukrajině a volby v této zemi se neliší od voleb konaných v členských státech EU.
<P>
Pokud se podíváte na mapu, ihned zjistíte, že postavení Ukrajiny není lehké (na jedné straně se nachází EU a na druhé straně Rusko). Rozhodování není lehké, stejně jako není lehké dát odpověď na otázku - "Quo vadis, kam kráčíš, Ukrajino?" Navzdory tomu je však zřejmé, že Ukrajina musí udělat nezvratné rozhodnutí.
<P>
Pokud se Ukrajina rozhodne, neznamená to, že bude muset přerušit všechny dlouhodobé obchodní a hospodářské styky s Ruskem a SNS, nebo že Rusko se nebude moci zapojit do ukrajinského hospodářství; opak je pravdou. Naproti tomu například dohoda o jednotném hospodářském prostoru SNS, který nedávno Rusko navrhlo Ukrajině, by spíše ohrožovala ambice Ukrajiny dosáhnout hospodářské nezávislosti, než aby jí to pomáhalo realizovat své ambice.
<P>
Ráda bych zdůraznila, že EU společně se svými orgány, se svými členskými státy by měla poskytnout Ukrajině politickou a diplomatickou pomoc, která by byla zaměřená na přijetí Ukrajiny do Světové obchodní organizace. Velmi důležité bude pomáhat Ukrajině i po jejím vstupu do WTO, a to například při oficiálních jednáních o dohodách o volném obchodu a při vypracování nové, podrobnější dohody mezi EU a Ukrajinou.
<P>
Na závěr bych ráda poděkovala svému polskému kolegovi panu Zaleskému za jeho znamenitou zprávu. Našim kolegům z Ukrajiny přeji všechno nejlepší, aby úspěšně ukončili vytváření nové vlády a pustili se do důležitých úkolů, které je čekají.
<SPEAKER ID="395" NAME="Bogusław Rogalski" AFFILIATION="UEN">
(PL) Vážený pane předsedající, Ukrajina je ze strategického hlediska důležitým partnerem Evropské unie. Tvoří přirozený most mezi Ruskem a střední Asií.
<P>
Ukrajina je největším obchodním partnerem EU od roku 2004, tedy od roku jejího největšího rozšíření. EU a Ukrajina mají do značné míry stejné hospodářské a obchodní zájmy a z tohoto důvodu je velmi rozumné jít cestou další integrace našich trhů, abychom získali co možná největší zisky. Na to je třeba vytvořit společnou zónu volného obchodu, ale ještě předtím musí Ukrajina ukončit proces vstupu do WTO. Měli bychom vyvinout maximální politické a diplomatické úsilí, abychom pomohli Ukrajině získat toto členství. Tato pomoc by měla být nepřetržitá, abychom pomáhali Ukrajině plnit požadavky WTO.
<P>
Měli bychom pamatovat na skutečnost, že za Ukrajinou se nachází mocná ruka Ruska, které by opět rádo vládlo nad touto částí Evropy. Proto je dobré, aby Ukrajina byla zemí s tržním hospodářstvím, které přiblíží tuto zemi k západní Evropě, což by v konečném důsledku mělo vést ke členství v Evropské unii. Zpráva pana Zaleského je z tohoto hlediska výborným krokem a já k ní rovněž blahopřeji.
<SPEAKER ID="396" NAME="Daniel Caspary" AFFILIATION="PPE-DE">
(DE) Vážený pane předsedající, dovolte mi, abych začal svůj komentář poznámkou, že je to už druhá rozprava, která se zabývá zahraničněpolitickou záležitostí, na které nebyla zastoupená Komise v osobě žádného příslušného komisaře. V dopoledních hodinách se naše rozprava věnovala globalizaci, a nebyl přítomen žádný příslušný komisař, a dnes večer rovněž chybějí členové Komise, kteří jsou odpovědní za tuto důležitou záležitost. Nemám nic proti našemu váženému komisaři panu Borgovi, ale podle mého názoru by bylo vhodné, kdyby Komise byla zastoupená komisařem zodpovědným za projednávanou záležitost. Byl bych rád, vážený pane předsedající, kdybyste pro budoucí rozpravy mohl tento můj požadavek tlumočit Komisi, a jsem přesvědčen, že by to posloužilo zájmům celého kolegia komisařů.
<P>
Chtěl bych vyjádřit své poděkování panu Zaleskému za jeho vyváženou zprávu. Musíme zkvalitnit svou spolupráci s našimi ukrajinskými sousedy. Z tohoto hlediska je dobré, že Evropská politika sousedství se podle toho bude formovat. Z tohoto hlediska je dobré, že Ukrajina vstoupí do WTO. Z tohoto hlediska je vhodné, abychom jednali o partnerství a spolupráci, a je dobré, pokud budeme podporovat vizi usilující o zónu volného obchodu, který začne Ukrajině posupně odhalovat evropské perspektivy.
<P>
V této souvislosti mi dovolte říct, že si neumím představit členství Ukrajiny v EU v blízké budoucnosti. Velmi naléhavým požadavkem, prospěšným pro obě strany, je zkvalitnění spolupráce, o které už hovořili mnozí z kolegů. Připisuji zvláštní důležitost plodné spolupráci a pevné solidaritě s našimi východními sousedy.
<P>
Podle mého názoru je například neúnosné, aby Rusko svou spolupráci s Ukrajinou podmiňovalo tím, jaká vláda bude v Kyjevě u moci a kterou parlamentní většinu si zvolí ukrajinský národ. To se nesmí tolerovat a s takovou politikou se Rusko vydalo na špatnou cestu. My jako Evropané, jako Evropská unie, musíme podporovat ukrajinský národ v jeho dalších krocích na cestě k nezávislosti a pevně zakotvené demokracii. Zpráva pana Zaleského je mocným a důležitým příspěvkem k tomuto úsilí.
<SPEAKER ID="397" NAME="Předsedající">
Jsem přesvědčený, že máte pravdu, pane Caspary, že k rozpravě by měl zaujmout stanovisko příslušný komisař, ale z praktického hlediska to není vždy možné. Vím, že pan Borg je mimořádně zkušený komisař a politik, který nepochybně přetlumočí vaše poselství osobám, kterých se to týká.
<P>
Měl bych upozornit, že na dnešní rozpravu o globalizaci reagoval pan Barroso, takže máme různorodou, ale velmi kompetentní Komisi.
<SPEAKER ID="398" NAME="Bogusław Sonik" AFFILIATION="PPE-DE">
(PL) Vážený pane předsedající, co se týká zahraniční politiky Evropské unie, Ukrajina by měla mít přednost. Důvodem je její strategická geopolitická poloha. Na jedné straně leží v přímém sousedství Evropské unie, a na druhé straně by mohla být důležitým mostem mezi EU, Ruskem a střední Asií. Díky svému přístupu k Černému moři by mohla být v této oblasti i důležitým hospodářským partnerem.
<P>
Pokud jde o pomoc Ukrajině ze strany členských států vzhledem k jejímu vstupu do WTO, podporuji doporučení zpravodaje. Vstup do WTO přinese Ukrajině a celé oblasti značné množství výhod. Přitom však nesmíme ztratit ze zřetele skutečnost, že z historických důvodů toho musí Kyjev ještě mnoho vykonat. Evropská unie by měla podporovat Ukrajinu v opětovném vybudování země na mnoha úrovních, a to nejen pokud jde o její hospodářství nebo průmysl, ale i v oblasti sociálních věcí. Pokud bereme v úvahu celkovou politickou situaci Ukrajiny, bude zapotřebí i značná míra flexibility, pokud jde o zahraniční politiku.
<P>
V této etapě je třeba brát v úvahu i Rusko, jehož zájmy jsou v rozporu se zájmy Společenství na západ od řeky Dněpr. Demokracie na Ukrajině je velmi mladá. V posledních letech se však ukazuje, že demokratické procesy se postupně stabilizují. V současnosti však nemůžeme ignorovat skutečnost, že v závislosti na společenských postojích se může stát, že moci se ujmou protievropské síly. Z tohoto důvodu chci poblahopřát těm, kteří už v této rozpravě promluvili, a chci říct, že podporuji zprávu pana Zaleského. Je to zpráva, která se dotkla všech těchto podstatných otázek a která naznačila cestu, kterou se má EU vydat ve své politice vůči Ukrajině.
<SPEAKER ID="399" NAME="Joe Borg">
člen Komise. - Vážený pane předsedající, chtěl bych poděkovat poslancům parlamentu za jejich komentáře a zajímavou rozpravu.
<P>
Dělal jsem si podrobné poznámky a hlavní myšlenky vašich zpráv budu tlumočit svému kolegovi, panu komisaři Mandelsonovi, který je dnes na důležitém mezinárodním setkání, které nemohl vynechat. Jsem si však jist, že jim bude věnovat náležitou pozornost.
<P>
Dovolte mi, abych zareagoval na některé body, které byly vzneseny v dnešní rozpravě. Nebudu se detailně věnovat rozličným bodům, ale chtěl bych podtrhnout, že máme stejný názor ohledně dvou důležitých závěrů.
<P>
Za prvé, Ukrajina je klíčovým a vzácným partnerem ve strategii sousedství Evropské unie. Máme stejný pohled na vaše klíčové poselství, které se týkají pozitivní hospodářské závislosti, vztahů v oblasti energie, oblasti vědy, vztahů mezi jednotlivci a potřeby prohlubovat a posilovat naše hospodářské vztahy.
<P>
Pokud jde o vstup Ukrajiny do WTO, Komise plně souhlasí s touto záležitostí klíčového významu. Komise a členské státy jsou však toho názoru, že jednání o dohodě o volném obchodu představují závažný krok, který je třeba udělat, pokud možná co nejspíše. V důsledku toho ukončení ženevského procesu souvisejícího se vstupem Ukrajiny do WTO bude základem pro to, aby mohla začít jednání zaměřená na vytvoření rozsáhlé a komplexní dohody o volném obchodu. Doufáme, že proces související se vstupem do WTO skončí koncem tohoto roku nebo začátkem roku 2008.
<P>
Naším cílem je uzavřít takou ambiciózní oboustrannou obchodní dohodu, jakou jsme doposud ještě neuzavřeli. Dohoda se bude muset zabývat i otázkou institucionálních kapacit a potřebnými reformami, cly, policií a soudnictvím, stejně jako otázkami korupce obecně.
<P>
Pokud jde o vědecké výměny a víza, navrhoval bych, aby i tyto otázky byly řešeny v rámci dohody o volném obchodu.
<P>
Dovolte mi konstatovat, že narůstající objem obchodních činností neohrožuje trvale udržitelný rozvoj. Naopak, přijímáním norem EU spíše pomáhá trvale udržitelnému rozvoji.
<P>
Pokud jde o možný vstup Ukrajiny do EU, rád bych zdůraznil, že ani jedna strana není připravená na tento krok. Novou posílenou dohodou se Ukrajina velmi těsně a v mnoha oblastech přiblíží k EU, ale pokud jde o budoucí vývoj vztahů mezi EU a Ukrajinou, vzhledem k ustanovení smlouvy nebudeme dělat žádné předčasné závěry.
<P>
Na závěr bych chtěl ještě jednou poděkovat zpravodaji za tuto kvalitní zprávu, kterou považuji za vyváženou, a při své další práci související s Ukrajinou vezmu její doporučení náležitě v úvahu.
<SPEAKER ID="400" NAME="Předsedající">
Děkuji Vám mnohokrát, pane komisaři, a děkuji všem řečníkům, kteří vystoupili v této důležité rozpravě zaměřené na mimořádně důležité téma.
<P>
Rozprava je ukončena.
<P>
Hlasování se bude konat ve čtvrtek.
<P>
Písemná prohlášení (článek 142)
<SPEAKER ID="401" NAME="András Gyürk  " AFFILIATION="PPE-DE">
písemně. - (HU) Zpráva, o které jsme právě jednali, poukazuje na skutečnost, že Ukrajina je pro Evropskou unii strategicky důležitým partnerem; neboť může sehrát důležitou úlohu zprostředkovatele s Ruskem a dalšími středoasijskými zeměmi. Jsme přesvědčení, že posílení hospodářských vztahů na základě zásad volného obchodu je oboustranně mimořádně výhodné. Zejména to platí pro oblast energetické politiky.
<P>
Události posledních měsíců ukázaly na skutečnost, že energetické odvětví na Ukrajině v současnosti charakterizuje nepřehlednost. Nepřehledné vztahy vytvářejí prostor pro korupci a politický nátlak. Ty však nijak nepodporují vznik tržních vztahů. Brání Ukrajině v jejím úsilí zaměřeném na integraci s Unií a tím také ohrožují bezpečnost evropských dodávek.
<P>
Evropská unie a Ukrajina musí spolupracovat právě z tohoto důvodu, aby se zavedly zásady přehlednosti a konkurence, jakmile se začne rozvíjet spolupráce v energetické oblasti. Zároveň se musíme za každou cenu snažit udržovat naše vztahy na základech vzájemnosti.
<P>
Domnívám se, že je velmi důležité si uvědomit, že není možné mluvit o hospodářské spolupráci, která se má vyvinout mezi Evropskou unií a Ukrajinou, bez toho, abychom nebrali v úvahu ambice Ruska. Ukrajinská vláda, která se ujímá své funkce, má před sebou důležitý úkol, a tím je zajistit, že výše uvedené zásady nebudou uskutečňovány jen v rámci dialogu s EU, ale i v celém regionu.
<SPEAKER ID="402" NAME="Gábor Harangozó  " AFFILIATION="PSE">
písemně. - Po rozšíření EU v roce 2004 a přístupu zemí, které měly společné vnější hranice s Ukrajinou, je zřejmé, že Ukrajina se jako celek stala pro EU strategicky důležitým partnerem a zároveň i dominantním činitelem v této oblasti. Od roku 2004 je EU nejdůležitějším obchodním partnerem Ukrajiny a rozšíření hranic Unie na východ rozhodně otevřelo nové možnosti pro trh, spolupráci v průmyslu a pro hospodářský růst v této oblasti.
<P>
Z tohoto hlediska je velmi důležité, aby Unie aktivně podporovala vstup Ukrajiny do Světové obchodní organizace (WTO), což umožní vytvořit skutečnou zónu volného obchodu mezi EU a Ukrajinou v pevném a transparentním institucionálním rámci. Obecně můžeme říct, že Unie má zájem podporovat dobré obchodní, hospodářské a sociální výsledky na Ukrajině, aby se v této oblasti zajistily obchodní vztahy a politická stabilita.
<P>
Proto podporuji hlasy, které žádají dát koordinovanou globální odpověď na politické, hospodářské a sociální výzvy ve východní a střední Evropě. Abychom byli konkrétnější, spolu s Ukrajinou bychom měli zaujmout soudržný postoj k důležitým otázkám, jako jsou spolehlivé dodávky energie, jaderná bezpečnost, zemědělské otázky a standardy ochrany dlouhodobě udržitelného životního prostředí.

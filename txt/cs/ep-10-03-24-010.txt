<CHAPTER ID="010">
Plán práce
<SPEAKER ID="014" NAME="Předseda">
Byl rozdán konečný návrh pořadu jednání vypracovaný Konferencí předsedů v souladu s článkem 137 jednacího řádu dne 11. března 2010.
<P>
Po dohodě s politickými skupinami bych chtěl navrhnout následující změny:
<P>

<SPEAKER ID="015" NAME="Mario Borghezio" AFFILIATION="EFD">
(IT) Chtěl jsem jen informovat pana předsedu - jak jsem to už učinil ve svém dopise - že mimořádný výbor pro hospodářskou krizi neoprávněně a zcela bezdůvodně vyloučil experta, známého demografa profesora Bourciera de Carbon, kterého označil za nevhodnou osobu.
<P>
Domnívám se, že máme co do činění s mimořádně závažným případem, kdy je někdo z ideologických důvodů vyloučen z pozice odborníka v jednom z výborů Evropského parlamentu ...
<P>
(Předsedající řečníka přerušil)
<SPEAKER ID="016" NAME="Předseda">
Pane Borghezio, toto není procedurální poznámka, jelikož zde mluvíme o plenárním zasedání. Tyto otázky prosím vznášejte v průběhu zasedání výboru, kdy je možné se této záležitosti věnovat, ale v rámci plenárního zasedání se procedurální poznámky musí týkat práce v plénu, a nikoli práce ve výborech.
<SPEAKER ID="017" NAME="William" AFFILIATION="The Earl of) Dartmouth  (EFD">
Pane předsedo, během rozpravy o politice pro Arktidu dne 11. března mi byl předsedajícím členem skupiny ALDE/Liberálních demokratů vypnut mikrofon v době, kdy mi ještě zbývala čtvrtina přiděleného času. To je téměř neslýchané.
<P>
Pane předsedo, již jsem Vám poslal dopis - na který jsem dosud nedostal odpověď - a rád bych se Vás zeptal, podle jakého pravidla došlo k vypnutí mikrofonu a proč bylo použití tohoto pravidla oprávněné. Prostě jsem jen pronášel legitimní - a vskutku odůvodněný - politický komentář, se kterým předsedající ze skupiny ALDE nesouhlasil. Z tohoto důvodu došlo k vypnutí mikrofonu. Pokud bude Evropský parlament cenzurovat politické komentáře, přestane být parlamentem.
<SPEAKER ID="018" NAME="Předseda">
Místopředseda Evropského parlamentu, který v této době vedl jednání, správně použil postup v souladu s článkem 20 odstavec 2 jednacího řádu. Na dopis, který jste mi poslal, Vám odpovím písemnou formou.
<P>

<P>
Čtvrtek
<P>
Skupina Evropské lidové strany (Křesťanských demokratů) požádala o odložení hlasování o návrhu usnesení Konference předsedů o přechodu k Lisabonské smlouvě z důvodu probíhajících interinstitucionálních legislativních postupů na příští zasedání. Jde tedy o odložení hlasování.
<SPEAKER ID="019" NAME="József Szájer" AFFILIATION="PPE">
Pane předsedo, požádali jsme o odložení hlasování o tomto návrhu v zájmu Evropského parlamentu. Původně jsme souhlasili se zařazením na pořad jednání za předpokladu, že vše bude v pořádku. Nicméně šlo o rychlý postup a teprve v mezidobí jsme se dozvěděli, že ne všechny výbory byly v této otázce řádně konzultovány. Jedná se o návrh skupiny PPE, ale některé výbory chtějí na tuto důležitou a složitou věc, jakkoli může být naléhavá, více času. Proto žádáme, aby hlasování o této otázce bylo odloženo.

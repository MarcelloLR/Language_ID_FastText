<CHAPTER ID="006-06">
6. Udělení absolutoria za rok 2008: souhrnný rozpočet EU, Rada (
<P>
Po hlasování:
<SPEAKER ID="118" NAME="Ryszard Czarnecki" LANGUAGE="PL">
Dalo by se říci, že oproti loňsku jsme v podstatně lepší pozici, protože loni jsme udělili absolutorium teprve v listopadu. Tentokrát máme příležitost tak učinit o šest měsíců dříve, i když je třeba zdůraznit, že Evropský parlament musí konečně přesvědčit Radu, zaprvé, aby předložila dokumenty dříve, a zadruhé, aby předložila úplnou dokumentaci, která se skutečně vztahuje na celé oznamovací období. My jsme například obdrželi dokumenty z předchozího roku.
<P>
Domnívám se, že tato situace - která se dá nazvat určitou krizí ve vztazích mezi Parlamentem a Radou - ukazuje na nutnost vyvinutí většího tlaku Evropským parlamentem na Radu ohledně větší transparentnosti rozpočtových výdajů. Zejména s ohledem na Lisabonskou smlouvu, která posiluje roli Evropského parlamentu, je to jednoduše nezbytné.

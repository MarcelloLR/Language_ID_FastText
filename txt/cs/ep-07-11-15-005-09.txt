<CHAPTER ID="005-09">
9. Konference na Bali o změně klimatu (hlasování) 
<P>
Návrh usnesení:
<P>
- Před začátkem hlasování:
<SPEAKER ID="100" NAME="Satu Hassi" AFFILIATION="Verts/ALE">
(FI) Vážený pane předsedo, chtěla bych jen říci, že jeden důležitý bod byl ve finském znění tohoto usnesení nesprávně přeložen. V odstavci 1, který se týká mandátu k jednání na konferenci na Bali, se ve finském znění nesprávně naznačuje, že v tomto usnesení půjde o vnitřní mandát EU k jednání před konferencí na Bali. V skutečnosti mandát k jednání na konferenci na Bali znamená, že na konferenci na Bali se země, které ratifikovaly dohodu týkající se klimatu, budou snažit získat mandát k jednání, aby umožnily přijetí nové smlouvy týkající se klimatu. Jinými slovy, finské znění odstavce 1, v němž se stanoví "aby se dohodl potřebný mandát k jednání na konferenci" by mělo znít "aby se dohodl potřebný mandát k jednání o dohodě na této konferenci."
<P>
- Po ukončení hlasování:
<SPEAKER ID="102" NAME="Gay Mitchell" AFFILIATION="PPE-DE">
Vážený pane předsedo, mělo by být zaznamenáno, že jsem hlasoval v neprospěch pozměňovacího návrhu 7. Obávám se však, že když jsem stiskl tlačítko, rozsvítilo se nesprávné světlo. Měl to být hlas v neprospěch. Nemění to výsledek hlasování, avšak pro mě jde o citlivou záležitost. Proto bych chtěl požádat, aby bylo mé hlasování zaznamenáno jako hlasování v neprospěch návrhu.
<SPEAKER ID="103" NAME="Předseda">
Bude to zaznamenáno, jak jste řekl.

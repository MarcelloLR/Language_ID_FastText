<CHAPTER ID="009-03">
3. Finanční aspekty Lisabonské smlouvy (
<P>
- Před hlasováním
<SPEAKER ID="098" NAME="Catherine Guy-Quint" LANGUAGE="FR">
Pane předsedající, dámy a pánové, nebudete spokojeni. Budete zklamáni stručností mého projevu. Zaprvé bych ráda, abychom udělali jednu technickou opravu u poznámky pod čarou v odstavci 16; poslední číslice je "2021”, ne "2022”. Jedná se o otázku početní.
<P>
Dále bych ráda řekla několik politických slov, abych zaprvé poděkovala všem, kdo mě při přípravě této zprávy podporovali - může se vám to jevit jako technická záležitost, ale je to záležitost zcela politická. Je velmi důležité, aby náš Parlament hlasoval ve prospěch této zprávy, protože vyjasňuje budoucí rozpočtové pravomoci Parlamentu jako rozpočtového orgánu.
<P>
Často hlasujete o rozpočtu jako o nástroji řízení, když ale ve skutečnosti je to sama podstata politiky a úloha Parlamentu závisí na jeho provádění. To je to, co jsme chtěli pokrýt v této zprávě; doufám, že si ji někdy přečtete. Mohu ale říci, že noví poslanci Evropského parlamentu se jí budou muset chopit a uvědomit si, že dělat evropskou politiku obnáší rozpočtovou odvahu a že právě na této odvaze - kterou doufám budou mít oni i my - závisí budoucnost Evropské unie.
<P>
(Potlesk)

<CHAPTER ID="007-07">
7. IASCF: revize stanov - veřejná odpovědnost a složení návrhů rady IASB na změnu (hlasování) 
<P>
- Před hlasováním:
<SPEAKER ID="094" NAME="Elisa Ferreira" AFFILIATION="PSE">
(PT) Chtěla bych upozornit na to, že v hlasovacím seznamu skupiny PSE je tisková chyba. Chtěla bych kolegy požádat, aby hlasovali podle koordinátora.
<P>
- Po hlasování o bodu 5:
<SPEAKER ID="096" NAME="Piia-Noora Kauppi" AFFILIATION="PPE-DE">
Pane předsedající, mezi skupinami jsme se dohodli, že pozměňovací návrh 4, který předložila skupina ALDE, se bude brát v potaz i tehdy, pokud bude přijat pozměňovací návrh 2, protože tyto pozměňovací návrhy jsou slučitelné. Měli jsme tedy hlasovat i o pozměňovacím návrhu 4. Tato změna se předkládá jako ústní pozměňovací návrh, takže pokud je někdo proti, chápu to, ale mezi skupinami jsme se dohodli, že pozměňovací návrh 4 by měl být také přijat a mělo by se o něm hlasovat.
<SPEAKER ID="097" NAME="Předsedající">
Výsledky hlasování oznámím, až bude tento drobný problém vyřešen. Potřebuji vysvětlení od předsedkyně příslušného výboru. Podle našich oddělení je problém v úvodu, protože první pozměňovací návrh obsahuje výraz "lituje", zatímco druhý výraz "vyjadřuje pochyby". Můžete nám to objasnit?
<SPEAKER ID="098" NAME="Pervenche Berès" AFFILIATION="PSE">
(FR) Pane předsedající, domnívám se, že se paní Kauppiová mýlí, protože pozměňovací návrh 4, který předložil pan Klinz, se vztahuje k témuž bodu jako pozměňovací návrh 2, který předložila paní Kauppiová. Protože sněmovna hlasovala o pozměňovacím návrhu 2, který předložila paní Kauppiová, pozměňovací návrh 4 se z podstaty věci nebere v potaz.
<SPEAKER ID="099" NAME="Předsedající">
(FR) Jsem rád, že předsedkyně příslušného výboru souhlasí s analýzou našeho oddělení pro zasedání. Omlouvám se tedy, paní Kauppiová, ale nemohu vašemu požadavku vyhovět.

<CHAPTER ID="009-19">
19. Pololetní hodnocení dialogu EU-Bělorusko (hlasování) 
<P>
- Před hlasováním:
<SPEAKER ID="105" NAME="Vytautas Landsbergis" AFFILIATION="PPE-DE">
Vážený pane předsedo, rád bych navrhl, aby bylo zmíněno, že jakékoli plány vybudovat novou jadernou elektrárnu ne-západního modelu na hranici s EU nebudou předmětem těchto jednání - pozitivních jednání o tom, jak podporovat Bělorusko, ne však v tomto případě.
<SPEAKER ID="107" NAME="Jacek Protasiewicz" AFFILIATION="PPE-DE">
Vážený pane předsedo, toto bude velice stručný ústní pozměňovací návrh, jenž byl předložen na žádost Alexandra Milinkeviče a zástupců Amnesty International, kteří se zúčastnili konference o Bělorusku, jež se před dvěma dny konala v tomto parlamentu. Žádali o rozšíření požadavku na propuštění politických vězňů, kteří byli v nedávné době uvězněni, také na občany, kteří jsou vystaveni jiným typům omezování a pronásledování. Proto navrhuji - a konzultoval jsem tuto záležitost i s jinými politickými skupinami - doplnit do odstavce 4 tuto formulaci: 'a také přezkoumání rozsudků omezení svobody, které byly uvaleny na jedenáct účastníků demonstrací v lednu roku 2008;'.
<SPEAKER ID="109" NAME="Vytautas Landsbergis" AFFILIATION="PPE-DE">
Vážený pane předsedo, jestliže jsou zmiňování tři mladí aktivisté, kteří byli proti své vůli odvedeni do armády, přinejmenším jeden z nich je synem opozičního vůdce Viačorky. Stojí proto za zmínku, že tento postup je obdobný braní rukojmí státem: 'Podívej, ve své situaci se drž pěkně zpátky, protože tvého syna máme v naší armádě a mohlo by se mu něco přihodit.' Působilo by to jako drobné varování, které by možná těm mladým mužům, kteří byli proti své vůli odvedeni do armády, zajistilo větší bezpečnost.
<SPEAKER ID="111" NAME="Vytautas Landsbergis" AFFILIATION="PPE-DE">
Vážený pane předsedo, jestliže byl předložen návrh, aby se Evropská univerzita humanitních věd vrátila do Běloruska, je třeba se zmínit o tom, že by to mělo být na základě skutečných záruk, že bude moci působit svobodně a že nebude opět ovládána režimem.
<SPEAKER ID="113" NAME="Hannes Swoboda" AFFILIATION="PSE">
(DE) Vážený pane předsedo, rádi se k jednotlivým ústním návrhům vyjádříme, chtěl bych ale pana Landsbergise požádat, aby nás informoval předem, abychom měli možnost tato témata projednat i v případě, že zde není přítomen. Ústní návrhy nelze vždy předkládat bez patřičných informací.
<SPEAKER ID="114" NAME="Předseda">
Vidím, že pan Landsbergis naznačuje, že pokud bude opět v budoucnu předkládat ústní návrhy, udělá to přesně tak, jak jste ho právě požádal.

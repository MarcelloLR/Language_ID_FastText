<CHAPTER ID="016">
Plán práce
<SPEAKER ID="026" NAME="Předseda">
Konečný návrh pořadu jednání vypracovaný Konferencí předsedů na čtvrtečním zasedání dne 5. května 2011 v souladu s článkem 167 jednacího řádu byl rozeslán. Navrženy byly následující pozměňovací návrhy:
<P>
[středa]:
<P>
Jeden z pozměňovacích návrhů krátce představí pan Speroni. V souvislosti s rozpravou o zahraniční, bezpečnostní a obranné politice skupina Evropa svobody a demokracie požádala, aby prohlášení vysoké představitelky a místopředsedkyně Komise o situaci v Sýrii a ve městě Camp Ashraf zahrnovalo zmínku o komunitě koptských křesťanů v Egyptě. Jedná se o pozměňovací návrh na středu, na ranní zasedání v 09:00, kdy bude přítomna paní Ashtonová. Pan Speroni nyní tento pozměňovací návrh představí. Děkuji.
<SPEAKER ID="027" NAME="Francesco Enrico Speroni" LANGUAGE="IT">
Pane předsedo, nechtěli jsme podstatně měnit plán práce respektive navrhovat jeho podstatnou změnu tím, že bychom přidali či nahradili nějaký bod programu. Žádáme pouze o rozšíření tématu, o kterém bude místopředsedkyně podávat zprávu.
<P>
Požadujeme jen, aby byly otázky Sýrie, táboru Ašraf a křesťanské menšiny, především pak koptské menšiny v Egyptě, zařazeny do projednávaného tématu. Hovoříme zde o citlivé oblasti a tématu, které se týká ochrany menšin, a proto žádám své kolegy poslance, aby tento návrh schválili.
<SPEAKER ID="028" NAME="Bruno Gollnisch" AFFILIATION="NI">
(FR) Pane předsedo, tuto žádost plně podporuji, požádal jsem Vás však o slovo, abych promluvil o úterním plánu práce. Nevím, jestli mi můžete udělit slovo nyní, nebo zda mi ho chcete udělit až po rozhodnutí o návrhu pana Speroniho.
<SPEAKER ID="029" NAME="Předseda">
Naši úvodní rozpravu o středečním bodu programu musíme nyní uzavřít.
<SPEAKER ID="030" NAME="Mario Mauro" AFFILIATION="PPE">
(IT) Pane předsedo, ujímám se slova, abych podpořil žádost pana Speroniho právě proto, že konfliktní situace, do které je zapojena koptská komunita, je zřetelným dokladem hrozeb spojených s tím, co se v Egyptě děje.
<P>
Žádám tedy o podporu pro tuto žádost, neboť se zde nejedná o otázku ochrany práva koptské komunity projevit svou identitu. Spíše se jedná o doklad složité situace v Egyptě. Domnívám se proto, že pečlivé sledování ze strany Evropského parlamentu - zejména prostřednictvím prohlášení paní komisařky Ashtonové - je naprosto nezbytné.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Pane předsedo, dámy a pánové, to, co se stalo v Egyptě, šokovalo nás všechny. Musíme ale jednat rozumně. S baronkou Ashtonovou bude projednáno šest bodů. Jedná se o Sýrii a Ašraf, máme tu zprávu pana Gualtieriho a zprávu pana Albertiniho, pak je tu otázka Evropy jakožto globálního aktéra v Organizaci spojených národů. To skutečně nedává smysl.
<P>
Jsem přesvědčen, že bychom měli požádat Výbor pro zahraniční věci, aby projednal situaci v Egyptě včetně toho, co se odehrálo mezi menšinami, aby z vlastního podnětu navrhl zprávu a za měsíc s baronkou Ashtonovou uspořádal debatu o Egyptě. Potřebujeme skutečnou diskuzi o tom, co se v Egyptě odehrává. Pokud přidáte ještě šestý bod, bude se jím zabývat jedna osoba, zatímco ostatní budou diskutovat o něčem jiném. Diskuze nebude zaměřena na Egypt, když budete s baronkou Ashtonovou jednat o šesti různých bodech.
<P>
Chápu sice vaše pocity, ale připojit bod, o kterém se ve středu ráno stejně nebude jednat, není řešení.
<SPEAKER ID="033" NAME="Bruno Gollnisch" AFFILIATION="NI">
(FR) Pane předsedo, budu stručný: Konference předsedů naplánovala hlasování o možném zrušení mé poslanecké imunity na zítra, tj. na úterý.
<P>
Nechci obsáhle hovořit o této záležitosti, nýbrž o specifické otázce plánu práce. I přesto bych rád řekl, že jsem mírně řečeno poněkud šokován tím, že nebyla naplánována žádná rozprava, a proto nemohu sněmovně vyložit své stanovisko ani ve dvou či třech minutách. Jsem přesvědčen, že mám důvod ho představit, jelikož se mi zdá, že zpravodaj opět použil argumenty uváděné paní Wallisovou, který dospěla k závěru, že má poslanecká imunita by měla být zrušena, což Soudní dvůr zcela jednoznačně zamítl.
<P>
(Předseda řečníka přerušil)
<SPEAKER ID="034" NAME="Předseda">
Toto není procesní námitka.
<SPEAKER ID="035" NAME="Bruno Gollnisch" AFFILIATION="NI">
(FR) Pane předsedo, žádám o rozpravu, požaduji dvě či tři minuty pro svůj projev. Pokud je mi známo, jedná se o jeden z bodů plánu práce. Dvě nebo tři minuty na obhajobu cti poslance Evropského parlamentu: to je vše, o co žádám. Je možné, aby tento Parlament jednou respektoval právo na obhajobu, které má jeden z jeho členů, a ne jenom v Guatemale či v Indonésii, ale v této sněmovně?
<SPEAKER ID="036" NAME="Předseda">
Pane Gollnischi, jednáme podle článku 7 odstavce 8 jednacího řádu a ten zcela jasně stanoví, jak v takových záležitostech postupovat. Jakékoli připomínky, které máte k plánu práce, musí být předloženy nejméně hodinu před zasedáním, které jsme právě zahájili. Opakuji, že to je v článku 7 odstavci 8 jednacího řádu.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Pane předsedo, Konference předsedů naplánovala na středeční odpoledne rozpravu o návrhu italské a francouzské vlády na pozastavení platnosti Schengenských dohod. Promiňte, rozprava je ve skutečnosti naplánována na úterní odpoledne, v 15:00.
<P>
Konference předsedů rozhodla, že by se pan Barroso měl rozpravy účastnit a já bych rád z dostupných informací věděl, jestli tam bude. Proč je to pro nás tak důležité? Je to důležité, neboť první osoba, která po summitu mezi panem Sarkozym a panem Berlusconim zaujala nějaké stanovisko, byl předseda Komise, pan Barroso, zatímco komisaři následně vyjádřili odlišný názor.
<P>
Předseda Komise má za úkol zastupovat Komisi, a proto usilujeme o to, aby byl pan Barroso v úterý odpoledne v 15:00 přítomen. Omlouvám se, že jsem si spletl úterý se středou.
<SPEAKER ID="038" NAME="Předseda">
Pane Cohn-Bendite, děkuji za Vaše připomínky. Ověřím si to. Nyní nemám žádné další informace, ale mohu to pro Vás ověřit. Jako zvláštní pozornost!
<SPEAKER ID="040" NAME="Předsedající">
Plán práce na tento týden prohlašuji za schválený.

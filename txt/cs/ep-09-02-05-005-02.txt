<CHAPTER ID="005-02">
2. Uplatňování směrnice 2003/9/ES v EU, kterou se stanoví podmínky pro přijímání žadatelů o azyl a uprchlíků: delegace výboru LIBE v období od 2005 do 2008 (
<P>
- Před hlasováním:
<SPEAKER ID="068" NAME="Martine Roure" LANGUAGE="FR">
Pane předsedo, nemohli jsme k této velmi důležité zprávě vést rozpravu v plénu, a proto považuji za nutné zde dnes jménem Výboru vystoupit.
<P>
Všichni jsme pracovali společně a já chválím vynikající práci stínových zpravodajů. Navštívili jsme 26 zadržovacích středisek v 10 členských státech EU a zjistili řadu klíčových skutečností. V některých střediscích jsme zaznamenali zjevný rozklad a nedostatek hygieny a kritizovali jsme nedostatek respektu k lidské důstojnosti. Zjistili jsme, že ne vždy byl umožněn přístup k lékařské péči a že nebylo vždy respektováno právo dětí na vzdělání.
<P>
Žádáme dodržování jednoznačných, spravedlivých, účinných a přiměřených azylových řízení a žádáme zavedení soustavného systému prohlídek a kontrol zadržovacích středisek. Musíme sledovat skutečnost na místě a hájit právo kontroly těchto středisek - tedy něco, co tyto prohlídky umožňují - a to proto, abychom mohli podniknout opatření ke změně.
<P>
Zástupci tisku se ptali, proč jsme v souhrnné zprávě neuvedli žádné země. Odpověděla jsem, že to bylo moje rozhodnutí, že to bylo naše rozhodnutí, protože máme společnou odpovědnost za to, co se děje v zadržovacích střediscích v Evropě a účelem této zprávy není hodnotit členské státy.
<P>
Nepřestaneme volat po evropské solidaritě v oblasti azylu. Nemůžeme ponechat členské státy na hranicích, aby samy čelily velkým migračním tokům. Opět opakuji: máme kolektivní odpovědnost.
<P>
(Potlesk)
<SPEAKER ID="069" NAME="Předsedající">
Děkuji mnohokrát paní Roureová. Vidím, že ani přední právníci zde v plénu, nebo ti, kteří se za ně považují, si nejsou vědomi toho, že zpravodaj má nárok na dvouminutové prohlášení, pokud nebyla zpráva projednána v plénu. Paní Roureová proto má toto právo, kterého využila, a každý by to měl respektovat, neboť je zakotveno v Jednacím řádu.
<P>
(Potlesk)

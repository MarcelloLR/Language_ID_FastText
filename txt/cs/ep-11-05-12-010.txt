<CHAPTER ID="010">
Prohlášení předsednictví
<SPEAKER ID="114" NAME="Předseda">
Včera odpoledne postihlo španělskou provincii Murcie zemětřesení. Nejméně sedm lidí zemřelo. Mnoho jich bylo zraněno. Před třemi hodinami o tom informoval pan Martínez Martínez. Jménem Evropského parlamentu bych rád vyjádřil upřímnou soustrast rodinám obětí. Těm, kteří byli zraněni, přejeme brzké zotavení. Obdivujeme také okamžitou reakci a snahy lidí v této provincii, kteří pomáhají při záchranných akcích. Právě odesílám španělským úřadům dopis vyjadřující soustrast v této situaci..
<SPEAKER ID="115" NAME="Cristina Gutiérrez-Cortines" AFFILIATION="PPE">
(ES) Pane předsedo, moc děkujeme za vaše slova soucitu a podpory.
<P>
Tragédie ve městě Lorca se začíná objasňovat. V současné době víme o osmi obětech, mezi nimiž jsou dvě těhotné ženy a dvanáctiletý chlapec. Více než 250 lidí bylo zraněno a zemětřesení postihlo více než 80 % budov. Znamená to, že od této chvíle bude prozatím mnoho obyvatel města Lorca bez domova. Velká část občanů také přišla o místa, kde pracují, a s nimi zmizely jejich naděje, očekávání a příležitosti.
<P>
Ve městě Lorca žije 70 000 obyvatel, 20 % z nich jsou přistěhovalci, které město přijalo, začlenilo a poskytlo jim nový život s novým smyslem. Vím, že původní i noví obyvatelé města Lorca s pomocí úřadů a všech ostatních se společně dokáží vydat na novou cestu ve svých životech. Musím také říci a vyzvat Evropskou unii, aby nikoho neopomněla a aby byla schopná pomoci těm, které zemětřesení postihlo, aby si uvědomila jejich bolest a stála při nich s otevřenou náručí a s nabídkou příležitostí.
<P>
Ráda bych vám všem velmi poděkovala a požádala o minutu ticha.
<P>
(Potlesk)
<SPEAKER ID="116" NAME="Předseda">
Prosím všechny, aby povstali. Budeme nyní držet minutu ticha.

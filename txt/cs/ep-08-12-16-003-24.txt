<CHAPTER ID="003-24">
24. Technická ustanovení o řízení rizik (
<P>
- Před zahájením hlasování
<SPEAKER ID="052" NAME="Othmar Karas" AFFILIATION="PPE-DE">
(DE) Pane předsedající, dámy a pánové, chtěl bych pouze podotknout, že Parlament bude dnes poprvé hlasovat podle nového regulativního postupu s kontrolou o tom, zdali odmítnout legislativní návrh Komise. Jako zpravodaj pro směrnici o kapitálových požadavcích, jež je základem tohoto hlasování, bych vás chtěl požádat o podporu návrhu usnesení, jež bylo jednomyslně přijato Výborem pro hospodářské a měnové záležitosti.
<P>
To umožní Evropskému parlamentu vyslat jasný signál určený Komisi. Požadujeme vhodnou rovnováhu mezi záležitostmi navrženými Komisí v rámci postupu spolurozhodování a záležitostmi spravovanými samotnou Komisí v rámci postupu projednávání ve výborech.
<P>
Komise předložila konkrétní návrhy v rámci postupu projednávání ve výborech, které se týkají ratingových agentur a které dalece přesahují technické aspekty, a proto je třeba vrátit je do postupu spolurozhodování.
<P>
Musíme zajistit, že budeme vydávat soudržné právní předpisy. Nyní před námi leží zprávy o ratingových agenturách a o směrnici o kapitálových požadavcích a jeden návrh z postupu projednávání ve výborech. Naším cílem je vše s jasným zaměřením projednat v postupu spolurozhodování, a proto vás žádám o podporu.
<P>
(Potlesk)

<CHAPTER ID="006-01">
1. Volba Evropského veřejného ochránce práv (hlasování) 
<SPEAKER ID="104" NAME="Margot Wallström">
místopředsedkyně Komise. - Pane předsedající, nejdříve bych ráda poblahopřála panu Nikiforosu Diamandourosovi k jeho zvolení evropským veřejným ochráncem práv.
<P>
Jak bylo zdůrazněno v jeho zprávě z loňského roku, zásadním úkolem je budování důvěry občanů v EU a tomu můžeme napomoci všichni. Všichni máme důležitou úlohu k této důležité práci přispět, a to jak prostřednictvím orgánů, tak jako jednotlivci.
<P>
Vztahy mezi Komisí a evropským veřejným ochráncem práv byly vždy velmi dobré a velmi konstruktivní. Myslím si, že se naše spolupráce stala dokonce ještě hladší a produktivnější.
<P>
Evropský veřejný ochránce práv a jeho tým svými šetřeními v rámci Komise velmi přispěli k rozvoji a posílení kultury služeb. Z kritických poznámek jsme se poučili a vidíme také nárůst ochoty dojít k přátelským řešením. Tento vývoj by měl pokračovat a vím, že Komise bude činnost veřejného ochránce i nadále pozorně sledovat a uvítá jeho návrhy.
<P>
Nadcházející roky budou pro evropského veřejného ochránce práv zajímavé a plné výzev. Přemýšlím samozřejmě také o nových možnostech, které nabízí Lisabonská smlouva. Jak všichni víte, právo na dobrou veřejnou správu je zakotveno v Listině základních práv.
<P>
Nepochybuji o tom, že evropský veřejný ochránce práv více přispěje k posílení demokracie v Evropě. Nástroji jsou transparentnost a orgányzaměřené na služby. Všichni máme odpovědnost za to, že ho budeme v jeho práci podporovat.
<P>
Tedy ještě jednou, blahopřeji vám k vašemu jmenování a v důležitých úkolech, které před námi všemi stojí, vám přeji vše nejlepší.

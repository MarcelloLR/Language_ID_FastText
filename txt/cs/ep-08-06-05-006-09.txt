<CHAPTER ID="006-09">
9. Mezinárodní přeprava cestujících autokary a autobusy (přepracování) (
<P>
- Před hlasováním:
<SPEAKER ID="097" NAME="Hannes Swoboda" AFFILIATION="PSE">
(DE) Pane předsedající, jen jsem chtěl poděkovat panu Groschovi a členům Výboru pro dopravu a cestovní ruch, že nám umožnili odložit tento bod na dnešní den. Jak vidno, dosáhli jsme obecné shody v kladném hlasování.
<SPEAKER ID="098" NAME="Předsedající">
Ještě jsme sice nehlasovali, ale doufám, že máte pravdu.
<SPEAKER ID="099" NAME="Mathieu Grosch">
zpravodaj. - (DE) Pane předsedající, na toto téma jsme již měli rozpravu ve Štrasburku, takže dnes již nemám potřebu o něm diskutovat. Dosáhli jsme skvělého mezistranického kompromisu v otázce takzvaných 12denních výletů i s předložením výsledků vyjednávání sociálních partnerů. Dá se vskutku říci, že kompromis sociálních partnerů jsme vylepšili zde ve sněmovně. Doufám tedy, že tuto záležitost dokážeme úspěšně se širokou podporou uzavřít.
<P>
Rád bych také upozornil, že by k hlasování měl být použit anglický text pozměňovacího návrhu 31, neboť jsem si všiml, že ve francouzské a německé verzi textu bylo vynecháno jedno velmi důležité slovo.
<SPEAKER ID="100" NAME="Předsedající">
Různé jazykové verze budou zkontrolovány.

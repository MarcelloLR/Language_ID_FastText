<CHAPTER ID="019">
Technické požadavky a správní postupy pro obchodní leteckou dopravu (EU OPS), zejména pro používání dětských poutacích zařízení (OPS 1.730) (rozprava)
<SPEAKER ID="522" NAME="Předsedající">
Následuje otázka k ústnímu zodpovězení - B6-0169/2008), kterou položila Eva Lichtenbergerová jménem Výboru pro dopravu a cestovní Komisi, o technických požadavcích a správních postupech uplatnitelných v obchodní letecké dopravě (EU OPS) / používání dětských bezpečnostních poutacích zařízení (OPS 1.730).
<SPEAKER ID="523" NAME="Eva Lichtenberger">
zpravodajka. - (DE) Vážená paní předsedající, vážený pane komisaři, dámy a pánové, dnešní diskusi vyvolala zpráva německé televize WDR, která ukázala, že v současnosti v letadlech běžně používané bezpečnostní pásy určené pro kojence a malé děti, nejsou dostatečně bezpečné. Nárazové zkoušky ukázaly, že tyto pásy, které jsou nejpoužívanějšími zařízeními evropských leteckých společností, mohou ve skutečnosti děti ohrozit a způsobit jim vážná zranění.
<P>
S ohledem na EU OPS, například ustanovení o technické bezpečnosti, které zanedlouho vstoupí v platnost, jsem usilovala o zabezpečení toho, abychom vyřešili tento bezpečnostní problém, proto jsem svým kolegům ve Výboru pro dopravu a cestovní ruch ukázala zmíněné video. Podle mého názoru je zohledňování nárazových zkoušek klíčové, neboť právě tyto testy ukázaly, že tyto pásy v případě nevydařeného startu letadla anebo rychlého přistání děti nezachrání, a proto musíme okamžitě najít vhodné řešení. Myslím, že je to mimořádně naléhavé.
<P>
Současně navrhovaná pravidla nadále povolují používání těchto pásů bez ohledu na skutečnost, že ve většině evropských států platí pro bezpečností pásy pro děti používané v automobilech o mnoho přísnější bezpečnostní předpisy. Dokonce i v případě nouzových přistání nebo nevydařených startů, které jsou velmi, velmi ojedinělé, za což jsme velmi vděční, a kterých se také týkají technická pravidla, nemůžeme vystavit kojence a malé děti takovému riziku. Každý, kdo viděl tento nárazový test, bude přesvědčený o tom, že toto nemůžeme dovolit.
<P>
Moji kolegové ve Výboru pro dopravu tento problém řešili spolu se mnou a já jsem jim vděčná, že k tomuto problému také přistoupili se vší vážností. Chceme najít přijatelné řešení tohoto problému. Několik odborníků pro bezpečnost namítalo, že neexistuje jediný známý případ tohoto druhu, který dokazuje, že je tento pás nebezpečný. Bohužel i toto má své děsivé pozadí.
<P>
Pokud kojenci nebo malé děti nesedí na sedadlech, nejsou na seznamech statistik. To jsou zásadní skutečnosti, které jsou roky známé. Německé ministerstvo dopravy na tento problém upozornilo a vyjádřilo se, že nechce klesnout zpět na nižší úroveň bezpečnosti. Německá Asociace leteckých společností považuje seznam možných rizik za populismus. Upřímně však musím říci, že toto je jen možné považovat za cynický přístup.
<P>
Vyvolává to několik důležitých otázek. Který orgán povolil tento bezpečnostní pás, tento doplňkový bezpečnostní pás pro malé děti? Na základě čeho a jakých technických norem tak učinil? Jsem si vědoma toho, že povolení bylo uděleno jen na bezpečnostní pás, který je určený korpulentním osobám, ale pokud vím, nebylo vydané žádné povolení pro dětské bezpečnostní pásy. Držení dítěte na klíně, které umožňují některé letecké společnosti, je alternativním způsobem, který je však velmi zastaralý. Tento způsob byl poprvé zaznamenán v roce 1920, kdy letadla vzlétala při rychlosti 65 km/h. Neměli bychom a nesmíme tak dlouho čekat.
<P>
Nemyslím, že bychom toto rozhodnutí měli nechat na členských státech, protože v odvětví letecké dopravy čelíme tvrdé konkurenci, jejíž tlak samozřejmě způsobuje riziko, že nevytvoříme nejlepší bezpečnostní systém. Potřebujeme evropské řešení. Proto se vás ptám: kdy ho budeme mít? Je tu nějaká šance, že ho odhalíme dnes a je tu nějaká šance, že najdeme rozumné řešení na přechodné období?
<P>
Konečně, miliony byly vynaloženy na "tekutiny v letadlech" bez vážnější diskuse. V tomto případě musíme investovat do bezpečnosti dětí. Musíme to učinit.
<P>
(potlesk)
<SPEAKER ID="524" NAME="Antonio Tajani">
místopředseda Komise. - (IT) Vážená paní předsedající, vážená paní Lichtenbergerová, rád bych vám odpověděl v italštině, protože vím, že jste studentkou mého mateřského jazyka. Je mi potěšením, že tak mohu učinit.
<P>
Děkuji vám za nadnesení tohoto problému, který je vysoce aktuální a souvisí s bezpečností našich občanů. Během zasedání s Výborem pro dopravu jsem řekl, že ochrana zdraví našich občanů je prioritou stejně jako práva občanů a především práva těch nejmenších občanů, kteří nejsou schopni své zájmy bránit, a proto závisí na nás, abychom se snažili bránit jejich bezpečnost nejlépe jak umíme.
<P>
Problém, který jste nadnesli, je velmi podstatný. Samotná Evropská agentura pro bezpečnost letectví si je vědoma množství kontroverzních studií, podle kterých existují problémy týkajících se dětských poutacích zařízení. Proto agentura, která čelila vzájemně si odporujícím a neúplným informacím, zahájila v roce 2007 studii s cílem získat v této věci spolehlivější odpověď ze strany odborníků.
<P>
Současná ustanovení - nařízení (EHS) č. 3922/1991, jde-li o používání dětských poutacích zařízení, nechává rozhodnutí na členských státech. Upozorněním na tento problém zároveň žádáte Evropskou unii o poskytnutí jednoznačné odpovědi, slovy: "Dejte si pozor, systém, který používáte, nefunguje a nezaručuje bezpečnost dětí."
<P>
Vědecký posudek bude dokončen za několik měsíců od nynějška - do října 2008. Proto hned jak budeme mít k dispozici jednoznačnou odpověď týkající se bezpečnosti, jinými slovy, toho, co považuje Evropská agentura pro bezpečnost letectví z vědeckého hlediska za nejbezpečnější prostředek k zabezpečení cestování dětí leteckou dopravou s nejnižším rizikem, bude mojí povinností okamžitě navrhnout opatření potřebná ke zlepšení dětských poutacích zařízení. Jsem si vědom, že navrhované řešení týkající se dětských bezpečnostních sedadel podobných těm, které se používají v automobilech, je jednou z možností, které Evropská agentura pro bezpečnost letectví zkoumá.
<P>
Nicméně před poskytnutím odpovědi a před učiněním konkrétních kroků, které zamýšlím udělat, protože je správné se bezpečností našich nejmenších zabývat, počkám na vědecky podloženou odpověď Evropské agentury pro bezpečnost letectví, která už dokázala svou schopnost odvést dobrou práci a dodržet přitom přísná vědecká kritéria. Proto opakuji s ohledem na načasování jste mě požádali o konkrétní datum, studie agentury bude dokončena v říjnu tohoto roku hned, jakmile dostanu odpověď od EASA, budu informovat parlamentní výbor a přímo zasáhnu tím, že členským státům poskytnu informace o nejlepším způsobu ochrany dětí a zaručením jejich bezpečnosti.
<SPEAKER ID="525" NAME="Georg Jarzembowski" LANGUAGE="DE">
Vážená paní předsedající, vážený pane komisaři, všichni souhlasíme s tím, že potřebujeme zlepšit ochranu dětí během letů. Výbor s tím jistě souhlasil, jinak by tato otázka ve výboru nevyvstala. Taktéž jsem Komisi vděčný za zahájení přípravných činností na řešení tohoto problému dávno před tím. Proto se účastním diskuse, kterou již Komise připravila.
<P>
Mám tři otázky, které mi, doufám, pan komisař zodpoví: Řekl, že technické údaje budou k dispozici v říjnu. Otázka je: Kdy vyvodí Komise závěry z těchto údajů, během tohoto období nebo později?
<P>
Mám tři velmi jasné otázky. První se týká nejlepšího technického zařízení na ochranu dětí. Druhá otázka, jakmile bude zodpovězena první otázka, je, zda by měla Evropská unie pracovat na právním základu nebo začít vydávat doporučení. Otázkou je, zda zavést závazné právní předpisy na evropské úrovni. Tedy zda se nám to podaří ještě během tohoto volebního období nebo zda bychom měli začít doporučeními a poté vypracovat právní předpisy. A nakonec je tu třetí otázka, která není otázkou k ústnímu zodpovězení, ale na kterou musíme my i vy odpovědět: kdo to zaplatí? To je otázka, která potřebuje být zodpovězena.
<P>
Předpokládejme, jak navrhovala paní Lichtenbergerová, že budou pravidla vyžadovat, aby každé malé dítě obsadilo jedno sedadlo pro něj určené. Kdyby to tak bylo, dítě by obsadilo sedadlo pro dospělého, z toho tedy vyplývá další otázka: měli bychom nutit rodiče dítěte, aby zaplatili za sedadlo svého malého dítěte, nebo bychom měli tyto bezpečnostní náklady účtovat společnosti, aby všichni ostatní pasažéři platili náklady na dětské sedadlo? Proto musíme zodpovědět otázku, pokud předpokládáme, že budeme ochotni vybavit letadla tak, aby byla zaručena bezpečnost dětí, kdo bude platit za tuto bezpečnostní ochranu.
<SPEAKER ID="526" NAME="Ulrich Stockmann">
jménem skupiny PSE. - (DE) Vážená paní předsedající, vážený pane komisaři, pokud existuje jakékoliv riziko ohrožení lidského života, musíme z politického hlediska rychle a preventivně zakročit. Jiná možnost není. To se samozřejmě týká i dětí v letadlech, které mají méně než dva roky.
<P>
Především chci poděkovat paní Lichtenbergerové za to, že nám umožnila přístup k videu a ukázala nám nárazové zkoušky těchto bezpečnostních pásů. Rovněž chci poděkovat panu komisaři za vyjádření názoru, který je v souladu s naší otázkou, přesto ale ještě zůstalo několik věcí, které je potřeba objasnit.
<P>
Tyto nové požadavky týkající se přepravy malých dětí letadlem vstoupí příští týden v platnost. Členské státy si potom budou moci vybrat mezi dětským sedadlem nebo bezpečnostním pásem. Jak jsme viděli, bezpečnostní pásy mohou ohrožovat život. Má první otázka je: kdy Komise předloží návrh na závazné používání dětských sedadel v letadlech? Tato otázka je v souladu s otázkou pana Jarzembowského. Má další otázka je: jaká je současná implementační strategie Komise? Představí nám Komise nařízení, anebo jak zamýšlí uplatnit výsledky průzkumu? Za třetí, pokud dovolíme, aby byly přijaty části nařízení EU OPS podle nových postupů projednávání ve výborech, jak si potom můžeme být jistí, že se nám podaří toto nařízení o dětských bezpečnostních sedadlech rozpracovat ještě v tomto volebním období?
<SPEAKER ID="527" NAME="Eva Lichtenberger" LANGUAGE="DE">
Vážená paní předsedající, využila jsem příležitosti odpovědět na to, co řekl pan komisař, jde-li o položení několika dalších otázek.
<P>
Včasná realizace strategie je klíčová a já bych též velmi ráda viděla přechodné řešení. Důvodem je, že jsou současné požadavky EU OPS interpretované tak, že se všechny letecké společnosti, které už nyní nabízejí dětská sedadla, musí vrátit k používání bezpečnostních pásů. To je třeba vysvětlit. To je způsob, jakým jsou tyto požadavky interpretované. Vím to, protože jsem se na to doptávala a žádala jsem lidi, aby zavolali do leteckých společností a informovali se o systémech bezpečnosti pro děti. To je informace, kterou jsem dostala. Je to důležité. Musí to být vysvětleno a já věřím, že to skutečně důležité je.
<P>
Za druhé, na trhu jsou k dispozici sedadla, které je možné upevnit na tradiční sedadla v letadle a pro pasažéry jsou také k dispozici docela levné airbagy, které se vejdou do čehokoliv a mohou prokázat svou užitečnost. V tomto případě samozřejmě dítě obsadí celé sedadlo. Dovolte mi říci, že matky musí platit i v případě, kdy mají své dítě na klíně. Mohu vám ukázat účty, které jsou zhruba ve výši 60 % ceny cestovného dospělého člověka, v závislosti na letecké společnosti.
<P>
Chci, aby ti, kteří už používají lepší systém, v něm mohli pokračovat. Žádám komisaře, aby mi sdělil, zda to je, či není možné.
<SPEAKER ID="528" NAME="Reinhard Rack" AFFILIATION="PPE-DE">
(DE) Vážená paní předsedající, důvod, pro který jsem vás opětovně žádal o poskytnutí prostoru, není ten, že bych dnes málo hovořil, ale proto, že věřím, že se skutečně zaobíráme důležitým problémem, na který se vztahují i otázky poslanců. Očekáváme, že nám Komise poskytne pohotovou odpověď a potom začne vhodným způsobem konat.
<P>
Chci vznést otázku týkající se nákladů. V podstatě předpokládám, přestože nevím, zda mě v tom má skupina podpoří, že bezpečnost je záležitostí státu, a proto se o ní musí rozhodnout na této úrovni a tato opatření by rovněž měla být financována ze státního rozpočtu. V současnosti máme v letadlech mnoho bezpečnostních pásů, které se nevyužívají a nejsou určené pro určité skupiny lidí. V zájmu bezpečnosti našich malých občanů, záležitost, o které hovořil komisař, bychom měli rychle řešit a nedovolit, aby byla otázka financování překážkou.
<SPEAKER ID="529" NAME="Michael Cramer" AFFILIATION="Verts/ALE">
(DE) Vážená paní předsedající, vážený pane komisaři, neodpověděli jste na klíčové otázky. Co mezitím uděláme? Existuje přijatelné řešení. Co uděláte v případe, když se mezitím dítě smrtelně zraní a vy budete částečně zodpovědní, protože jste odkládali řešení této věci? Jak se s tím vypořádáte? Stejně jako my si tyto otázky musíte také položit.
<P>
Z hlediska nákladů, existuje porovnatelná spojitost. V případě práv osob s handicapem, jde-li o leteckou dopravu, náklady platí pro každého, což je normální. Pro porozumění, porodit a vychovat dítě není soukromou záležitostí, ale veřejnou úlohou, úlohou státu. Každý se na tuto úlohu musí připravit a rovněž ji financovat. Podle mého názoru je to samozřejmost. Pokud dítě do svých 14 let může cestovat vlakem zdarma, jsou to ostatní cestující, kteří na toto dítě přispívají.
<P>
V odvětví letecké dopravy, které je osvobozené od daně z pohonných hmot - tj. 14 miliard EUR ročně - můžeme sehnat pár eur na zabezpečení nejlepší ochrany dětí, kterou pro svojí budoucnost potřebují.
<SPEAKER ID="530" NAME="Antonio Tajani">
místopředseda Komise. - (IT) Vážená paní předsedající, rád bych odpověděl, že vlastním kouzelný proutek a že dnes večer vyřeším všechny naše problémy. Bohužel ale mávnout kouzelným proutkem nemohu, protože ho nemám. Namísto toho věřím, že se musíme s těmito problémy vypořádat co nejzodpovědnějším způsobem, ne však hned zítra nalezením okamžitého řešení.
<P>
Když si nejsme jisti, jde-li o vědecké hledisko, které je nejlepší dětské bezpečnostní zařízení, nemůžeme teď udělat nic, protože i podle platného nařízení je zodpovědností členských států přijmout rozhodnutí. Ti, kteří používají dětská sedadla, tak mohou činit i nadále, pokud tato sedadla považují za nejlepší zařízení. Jak už jsem řekl, jakmile budeme mít jasnější údaje, podloženou přesnou odpověď, která mi umožní konat, budu konat. Jinak by ode mne bylo povrchní, kdybych řekl: "Tedy, rozhodl jsem se, že jsou dětská sedadla lepší než bezpečnostní pásy." Nikdo není v takové pozici, aby si toto mohl dovolit říci bez toho, aby měl k dispozici výsledky vědeckých testů a fyzický důkaz o tom, že je jeden systém lepší než druhý.
<P>
Nevěřím, že toto může být cesta vpřed. Lepší bude, když budou tyto otázky zodpovězeny až poté, co se najde řešení. Podle mého názoru nebude dosaženo legislativní řešení před koncem tohoto volebního období. Věřím, že Komise může prioritně určit změnu a doplnění současného nařízení a pokusit se o zavedení opatření s cílem sladit změny a doplnění nařízení a zároveň je učinit závaznými ve všech členských státech. To si samozřejmě vyžaduje jistý čas, možná se nám to nepodaří ani před koncem tohoto volebního období. Zopakoval bych, že jsem dal konkrétní závazky na zasedání, slib, že právní předpisy, tucet právních předpisů bude schváleno, tento závazek však není realizovatelný, je to pravdivá odpověď. Dávat, vyhlásit a plnit závazky by se měly jen v případě cílů, které jsou dosažitelné.
<P>
Jde-li o můj závazek související s bezpečností dětí: věřte nebo ne, jsem otcem a věřte nebo ne, problém mládeže je pro mě zásadní. Přirozeně nemohu být zodpovědný za vše, co se ve světě stane. Věřím však, že za krátký čas musí být uskutečněno důkladné přezkoumání. Závěry budou k dispozici v říjnu a já dostanu odpověď. Jakmile se tak stane, učiním vše, co je nevyhnutelné pro ochranu bezpečnosti dětí - cestujících.
<P>
Díky rozhodnutí členských států používají v současnosti letecké společnosti všechny potřebné prostředky, dětská sedadla nebo bezpečnostní pásy. Hned, jak budeme mít k dispozici prokazatelný vědecký důkaz, budeme schopni poskytnout odpovědi. Jinak by tyto odpovědi byly jen prosté názory. Pokud tedy nikdo z nás, myslím, není odborníkem v této oblasti a nemůže poskytnou prokazatelné odpovědi, myslím, že budeme muset počkat na výsledky. Výsledky nám budou díky Agentuře pro bezpečnost letectví poskytnuty do dvou měsíců, až poté, co se týče ochrany bezpečnosti dětí, budeme schopni konat. Opakuji: Bezpečnost všech občanů považuji za priority, zvláště bezpečnost našich nejslabších občanů, proto usiluji o zajištění přijetí specifických bezpečnostních opatření tak rychle, jak to jen jde, s ohledem na legislativní harmonogram.
<SPEAKER ID="531" NAME="Předsedající">
Rozprava je ukončena.
<P>
Písemná prohlášení (článek 142)
<SPEAKER ID="986" NAME="Richard Seeber  " LANGUAGE="DE">
Jsem velmi rád, že byla směrnice o strategickém posuzování vlivů na životní prostředí (směrnice SEA) přijata. Slučitelnost posuzování vlivů na životní prostředí v počáteční fázi při rozvoji projektu znamená, že můžeme předejít jakýmkoliv nepříznivým důsledkům dřív, než bychom s nimi bojovali v pozdější fázi.
<P>
Do budoucna slibují postupy SEA ještě více zohlednit ochranu životního prostředí a aspekty zdraví, pokud jde o rozhodnutí související s projektem. Plánování udržitelného vývoje musí od začátku do konce obsahovat nejen hospodářské a sociální aspekty, ale také vliv na životní prostředí.

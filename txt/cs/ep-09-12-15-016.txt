<CHAPTER ID="016">
Situace v Gruzii (rozprava)
<SPEAKER ID="264" NAME="Předsedající">
Dalším bodem jsou prohlášení Rady a Komise k situaci v Gruzii.
<SPEAKER ID="265" NAME="Cecilia Malmström" LANGUAGE="SV">
Pane předsedající, dnes odpoledne se dotýkáme mnoha rozdílných oblastí, proto je velmi napínavé zde sedět v křesle předsednictví Rady. Předmětem naší další rozpravy je Gruzie. Vím, že toto téma Evropský parlament zajímá a ve mně osobně vyvolává silné pocity. Hned na začátku bych ráda zdůraznila, že Evropská unie plně podporuje stabilizaci a normalizaci Gruzie a demokratické reformy v této zemi.
<P>
Pomáháme Gruzii několika konkrétními způsoby: prostřednictvím Kontrolní mise Evropské unie (EUMM), svým aktivním zapojením a svojí klíčovou rolí v jednáních v Ženevě a prostřednictvím zvýšené finanční pomoci Evropské unie na zmírnění humanitární situace a na podporu hospodářské obnovy Gruzie.
<P>
Zahájením Východního partnerství Evropská unie posílila vztahy s Gruzií i dalšími zeměmi. Nabízíme příležitost k prohloubení vztahů prostřednictvím dohody o přidružení a prostřednictvím rozsáhlé oblasti volného obchodu. Cílem Gruzie je samozřejmě docílit stability a prosperity. Pomůžeme jim toho dosáhnout. Pro docílení skutečného pokroku ale Gruzie musí i nadále usilovat o demokratické reformy. Přikládáme velký význam otázkám dobrého sociálního řízení a dodržování lidských práv. Oceňujeme skutečnost, že je Gruzie odhodlána pokračovat ve svých demokratických reformách a je zejména rozhodnuta o druhé vlně reforem.
<P>
Vybudování demokracie, kde mohou lidé využívat základních svobod a lidských práv, přinese Gruzii velké výhody. Přispěje to samotné zemi i občanům, kteří v ní žijí, ale bude to zároveň znamenat přínos pro vytváření lepších příležitostí těm, kteří žijí v separatistických oblastech. Politické prostředí je výzvou. Rozhovory mezi vládou a opozicí musí i nadále usilovat o shodu o ústředních prvcích v budování institucí, o otázkách ústavních reforem, volební reformy, svobody sdělovacích prostředků a lidských práv. Gruzínská vláda musí i nadále udržovat kontakt s opozicí a občanskou společností.
<P>
Evropská unie je připravena poskytnou pro tyto účely pomoc. Dvoustranné vztahy Východního partnerství poskytují kromě spolupráce popsané v akčním plánu evropské politiky sousedství zvláštní příležitost pro pokrok v této oblasti. Zároveň se zabýváme směrnicemi pro jednání s Gruzií, Arménií a Ázerbájdžánem o dohodě o přidružení. Proces posilování našich vztahů s těmito zeměmi se bude řídit zásadami účasti, odlišnosti a podmíněnosti, jakož i sdílené odpovědnosti. Vítáme odhodlání Gruzie pracovat na zlepšení vztahů s Evropskou unií na základě výhledu, který vytváří Východní partnerství.
<P>
Kontrolní mise EU je za současných okolností velmi důležitým faktorem pro podporu stability. Její mandát byl nyní prodloužen do září 2010. Zaměřujeme se na opatření pro podporu důvěry mezi stranami. Po ženevské dohodě o předcházení incidentům a mechanismech reakce hraje kontrolní mise významnou roli v koordinaci mechanismů mezi různými stranami. Mám zde na mysli Gruzínce, Rusy a de facto orgány v Jižní Osetii a Abcházii.
<P>
I přes některé obtíže dosáhly strany dohody o několika bodech, včetně vytvoření "horké linky" pro řešení otázek bezpečnosti na správních hranicích Jižní Osetie a Abcházie. Monitorovací mechanismus toho po incidentech v Černém moři využil pro snížení napětí mezi oběma stranami a pro řešení mimořádných událostí na správní hranici Jižní Osetie, v nichž bylo zadrženo a později propuštěno 21 gruzínských občanů.
<P>
Kontrolní mise bude ve spolupráci se zúčastněnými stranami pokračovat. Přechod od předcházení incidentům k opatřením na podporu důvěry bude pro zklidnění situace důležitý. Mise sleduje nově postavené osady, přesídlení vnitřních uprchlíků z války, která proběhla v srpnu loňského roku, a usnadnění kontaktu mezi vnitřními uprchlíky a gruzínskými orgány a nevládními a mezinárodními organizacemi. V tomto ohledu je zřejmé, že téměř všichni vnitřní uprchlíci, kteří byli odsunuti během přechozích konfliktů, stále žijí v podmínkách nesplňujících minimální mezinárodní normy, přestože se situace od roku 2008 zlepšila. Mise bude i nadále pomáhat všude tam, kde může usnadnit kontakt s úřady.
<P>
Jednou událostí, která má pro misi klíčový význam, bylo podepsání dvou memorand o porozumění s gruzínským ministerstvem obrany a ministerstvem vnitra. Jsme však ostražití, pokud jde o riziko, že gruzínské úřady přestanou dodržovat memoranda o porozumění, protože je mezi těmito stranami nedostatek vzájemné důvěry.
<P>
Jak víte, nedávno byla o konfliktu v Gruzii zveřejněna zpráva nezávislé mezinárodní vyšetřovací mise. Všechny zúčastněné strany i mezinárodní společenství jako celek se mohou z této zprávy poučit. Musí se však na ni nahlížet v celém svém rozsahu, nikoliv selektivně. Evropská unie důsledně zopakovala svou vytrvalou podporu svrchovanosti a územní celistvosti Gruzie v rámci jejích mezinárodně uznaných hranic. Jsme přesvědčeni, že je mezinárodní přítomnost v Gruzii nutná a to se budeme snažit zajistit. Litujeme, že i přes podporu většiny států nebylo možné dospět k dohodě v případě OBSE.
<P>
Stanovisko Evropské unie k dohodám z 12. srpna a 8. září se nezměnilo. Rusko musí tyto dohody plnit v plném rozsahu. V tomto ohledu je stále potřeba vyřešit některé důležité otázky, například otázky hraničních kontrol a celkového přístupu Evropské unie na území dvou odpadlických provincií. Tyto otázky vyzdvihneme v našich rozhovorech s Ruskem.
<P>
Musíme se zároveň dívat dopředu. V tomto ohledu jsou rozhovory v Ženevě nesmírně důležité, přestože budou obtížné. Bude to jediné místo, kde budou přítomni zástupci všech stran, a je pro nás důležité, abychom skutečně vedli pragmatické diskuse o nepoužívání násilí a mezinárodních bezpečnostních opatřeních. Toto je jediná možnost cesty vpřed a těšíme se na poradu plánovanou na konec ledna 2010. To by mělo být přínosem pro každého, kdo se pokouší dosáhnout dlouhodobou stabilitu a rozvoj Gruzie a této oblasti jako celku.
<SPEAKER ID="266" NAME="Benita Ferrero-Waldner">
členka Komise. - Pane předsedající, vážená úřadující předsedkyně Rady, drahá budoucí kolegyně, vážení poslanci, je mi potěšením zde být. Dovolte mi také říci, že je potěšující mít příležitost s vámi opět sdílet názory na Gruzii.
<P>
Jak jistě víte, během posledních dvou let prošla Gruzie velmi těžkým obdobím, jak navenek, tak i vnitřně.
<P>
Válka s Ruskem, která proběhla loni v srpnu, jak bylo právě uvedeno, zanechala rány po celé oblasti a Gruzie se ještě stále potýká se základními otázkami, jako jsou základní potřeby pro více než 200 000 vysídlených obyvatel, z nichž někteří byli vykořeněni již od počátku devadesátých let. A vnitřně, loňský konflikt v Gruzii zvýšil napětí. Sporné volby tedy například vedly k měsícům pouličních protestů.
<P>
Děláme vše pro to, abychom pomohli této zemi podniknout nezbytné kroky k vyřešení těchto problémů. Za prvé a především je nám ctí plnit náš příslib pomoci ve výši až 500 milionů EUR na podporu její obnovy. Provádění balíčku pomoci pokračuje dobře a životní podmínky mnoha občanů se již zlepšily.
<P>
Držíme své sliby a poskytujeme velmi významnou pomoc při přesídlování vnitřně přesídlených osob a zároveň při hospodářské stabilizaci a podpoře infrastruktury Gruzie. V nadcházejících dnech Komise zároveň uvolní z makrofinanční pomoci první tranši ve výši 46 milionů EUR ve formě grantů pro Gruzii, další části tohoto komplexního balíčku.
<P>
Máme-li však v pomoci Gruzii při řešení jejich současných problémů uspět, musí i Gruzie více přispět, a to zejména ve třech oblastech.
<P>
Za prvé by měla Gruzie dále podporovat demokratické reformy. Demokracie, právní řád, dodržování lidských práv a základních svobod jsou páteří našich vztahů se všemi našimi východními partnery. Vítáme prohlášení gruzínského prezidenta z počátku tohoto roku, kdy ohlásil "novou vlnu demokratických reforem" a uvádí, že reakcí Gruzie na ruské agrese bude více demokracie, svobody a více pokroku.
<P>
Květnové komunální volby v Tbilisi budou zkouškou těchto závazků a místní volby budou velmi důležité, protože starosta Tbilisi bude volen v přímých volbách poprvé.
<P>
To pro Gruzii představuje velkou příležitost k obnově důvěry svých občanů ve volební proces - a této příležitosti se musí chopit, protože nedostatky volebního systému zůstávají významným potenciálním zdrojem politické nestability v Gruzii.
<P>
Druhou oblastí, kde je nutné, aby Gruzie přispěla, je, aby v důsledku konfliktu prokázala "strategickou trpělivost". To jsou slova samotného prezidenta Saakašviliho. Jak víte, Evropská unie hrála hlavní roli v zastavení nepřátelských akcí a bude i nadále usilovat o trvalé řešení.
<P>
Nebudeme v naší podpoře pro územní celistvost a suverenitu Gruzie váhat, jak bylo řečeno, a pro normalizaci situace učiníme prostřednictvím naší kontrolní mise a role prostředníka při rozhovorech v Ženevě vše, co bude v našich silách.
<P>
Izolace separatistických regionů současně nepomůže v úsilí řešení konfliktu. Naopak, je zapotřebí inteligentní politiky angažovanosti v Abcházii a Jižní Osetii.
<P>
Proto oceňujeme zmíněnou gruzínskou politiku strategické trpělivosti, která stále více uznává potřebu udržování vztahů se separatistickými oblastmi bez omezení v zájmu občanů a znovuzavedení stability v oblasti.
<P>
Úsilí gruzínské vlády navrhnout státní strategii pro oblasti Abcházie a Jižní Osetie, a zejména jakékoliv úsilí o užší práci ve prospěch svých obyvatel, si zaslouží naši podporu.
<P>
Jsme však stále znepokojeni tím, že zákon o okupovaných územích, je-li prováděn příliš přísně, může zbytečně zvýšit napětí mezi subjekty a tím komplikovat poskytnutí pomoci. Nebezpečí spočívá v tom, že bude bránit ekonomickým vztahům a zaviní, že se kroky k normalizaci každodenních kontaktů nebudou moci uskutečnit. I přes velmi dobré doporučení benátské komise Rady Evropy nebyl v Gruzii tento zákon dosud pozměněn, a my ji budeme i nadále podněcovat, aby tyto navrhované úpravy provedla.
<P>
Mým třetím bodem je, že by se měla Gruzie aktivně připravit na jednání o nové dohodě o přidružení mezi Evropskou unií a Gruzii v souvislosti s evropským a Východní partnerstvím. Ve svém úsilí na podporu Gruzie nepolevíme.
<P>
Přípravy na zavedení nového právního rámce pro naše bilaterální vztahy jsou řízeny velmi dobře. Rychle jsme připravili směrnice pro jednání o dohodě o přidružení mezi Evropskou unií a Gruzií. Tyto směrnice jsou v současné době projednávány v Radě. Návrhy jednacích směrnic zahrnují budoucí zřízení rozšířené a obsáhlé zóny volného obchodu.
<P>
Již jsme Gruzii předložili klíčová doporučení pro kroky, které musí podniknout, než budeme moci posoudit, zda je tato země připravena zahájit v této oblasti jednání. Je moudré, že je Gruzie rozhodnuta urychlit svou vlastní přípravu pro jednání a myslím, že je nezbytné, aby tato klíčová doporučení řešila velmi aktivně.
<P>
Mezitím byla v listopadu na pracovní úrovni dokončena jednání o dohodách mezi Evropskou unií a Gruzií o usnadnění vydávání víz a zpětném přebírání osob a nyní se čeká na konečné schválení obou stran. Tyto dohody jsou v našem partnerství milníkem a opět ukazují konkrétní výhody, jaké může obyvatelům Gruzie náš užší vztah přinést. Zvýšená mobilita půjde ruku v ruce se zvýšeným zabezpečením. Nedávno jsem podepsala společné prohlášení o partnerství v oblasti mobility mezi Evropskou unií a Gruzií, které bude nyní dokončeno.
<P>
Závěrem, jsem i nadále pevně rozhodnuta podporovat Gruzii v tomto těžkém období. Nabízíme nové možnosti, které mohou mít značný přínos pro tuto zemi a její občany, ale Gruzie musí také sama pomoci a pokud učiní správná rozhodnutí, budeme jí pomáhat na každém kroku této cesty.
<SPEAKER ID="267" NAME="György Schöpflin">
jménem skupiny PPE. - Pane předsedající, jsem ohromen zevrubným obrazem stavu současných vztahů, který nastínil úřadující předseda s paní komisařkou. Vztah Evropské unie s Gruzií vyvolává dalekosáhlé otázky o tom, co jsme, co je Evropská unie a čím se snažíme být. Je možné, že by se tento vztah mohl ukázat být modelovým případem našeho závazku k hodnotám solidarity, lidských práv a demokracie - našim vyhlášeným hodnotám.
<P>
Je dostatečně jasné, že Gruzie - jak její elita tak i společnost - vidí svou zemi jako součást Evropy. Tato země je současně, přiznejme si, v nejisté situaci, protože se Rusko, bývalá koloniální velmoc, nevzdalo své touhy získat zpět svou vládu nad Gruzií či dokonce nad zbytkem Jižního Kavkazu. Právě proto v Rusku existuje mnoho lidí, kteří neberou postavení Gruzie jako nezávislého státu vážně, a zastávají názor, že návrat Gruzie k Rusku je jen otázkou času. To ponechává valnou většinu obyvatel Gruzie s rozhodně nejistým pocitem. Loňským konfliktem s Ruskem se tato nejistota ještě více prohloubila. Žádná země nechce být zbavena svého svrchovaného území jako Gruzie.
<P>
To vše má vliv na Evropskou unii - tedy význam východního partnerství. Gruzie si představuje svou evropskou budoucnost přinejmenším jako záruku své bezpečnosti. Existuje samozřejmě také jižní kavkazský energetický koridor, který je budoucím záchranným lanem pro evropské dodávky energie. To by mělo být pro Evropskou unii dost přesvědčivých důvodů, aby brala gruzínské evropské ambice vážně, jak je samozřejmě bereme my, ale je zde zároveň konečný argument, že bude-li Evropa zanedbávat tyto cíle, pak bude naše vlastní důvěryhodnost ve světě zpochybňována a naši soupeři budou touto ukázkou slabosti Evropy potěšeni.
<SPEAKER ID="268" NAME="Roberto Gualtieri" LANGUAGE="IT">
Pane předsedo, dámy a pánové, podle mého názoru vyžaduje obtížná situace v Gruzii zvláštní péči, a to kombinací obrany mezinárodního práva pragmatickým přístupem a smyslu pro zodpovědnost.
<P>
Domníváme se, že bylo správné, když Evropská unie opět potvrdila svou podporu pro územní celistvost a svrchovanost Gruzie a zároveň vítáme obezřetnost v brání na vědomí volby v Abcházii, které, se domnívám, jsou v souladu s metodou založenou na neustálé snaze o dialog a politickou debatu a na podporu demokratických procesů. Vnitřní rozvoj této oblasti a vývoj v mezinárodních souvislostech podpoří toto rozhodnutí usilovat o dialog a dále zvyšovat odpovědnost Evropy v různých oblastech, ke kterým se zavázala, jako jsou: iniciativy Komise na podporu demokratického procesu v Gruzii a na podporu uprchlíků, úsilí, aby se uskutečnily rozhovory v Ženevě a činnosti Kontrolní mise Evropy - té poslední ale o to cennější a životně důležité, neboť je v současné době jedinou mezinárodní misí v Gruzii.
<P>
Vítáme práci, kterou mise vykonala, i její příspěvek ke stabilizaci této oblasti a pro fungování prevence nehod, mechanismu odpovědi a náročného procesu obnovy důvěry mezi stranami. Zároveň jsme si vědomi, že rozvoj demokratického procesu, při kterém musíme být velkorysí a přísní, a dohoda o přidružení by mohli být klíčem k trvalé změně v Gruzii.
<SPEAKER ID="269" NAME="Ulrike Lunacek">
jménem skupiny Verts/ALE. - (DE) Pane předsedající, vážená úřadující předsedkyně Rady, vážená paní komisařko, ráda bych diskutovala o dvou konkrétních věcech. První z nich je vztah mezi hospodářskou pomocí a podporou na jedné straně a demokratickým rozvojem na straně druhé. Druhá se týká některých základních otázek řešených ve zprávě paní Tagliavini.
<P>
Paní Ferrero-Waldnerová, správně jste zmínila, že je finanční a hospodářská podpora Gruzie nutná a Evropská unie by ji měla i nadále podporovat. Zároveň uvádíte tři podmínky pro poskytování této podpory, kterými jsou demokratické reformy, základní svobody a právní jistoty. Jedna věc je pro mě zvláště důležitá. V minulosti, což je bohužel tento případ, koupila Gruzie a její vláda obrovské množství zbraní, zejména na počátku loňského konfliktu. Jak hodláte zajistit, aby nebyly evropské finanční prostředky použity k tomuto účelu?
<P>
Za druhé bych se ráda zmínila o případu lidských práv, jímž se zabývala Rada Evropy i pan Hammerberg. Dva teenageři v Jižní Osetii jsou stále ve vazbě, přestože pan Hammerberg přislíbil, že budou propuštěni. Už jste v této záležitosti provedli nějaká opatření? Myslíte si, že je pravděpodobné, že budou v blízké budoucnosti propuštěni?
<P>
A poslední bod: zpráva paní Tagliavini poprvé jasně popsala, jak konflikt, spolu s nárůstem xenofobie a nenávistných vyjádření, vznikl. Co v této oblasti učiní Komise a Rada, aby takovou situaci zastavila a aby bylo jasné, že je takové jednání předstupněm ozbrojených konfliktů a je s ním důležité skoncovat dříve, než k němu vůbec dojde?
<SPEAKER ID="270" NAME="Michał Tomasz Kamiński" LANGUAGE="PL">
Pane předsedající, nebudu skrývat, že jsem zklamán oběma prohlášeními, které jsme slyšeli. Dnes, zde v Evropském parlamentu, my - představitelé autority Evropské unie - správně zdůrazňujeme roli demokracie. Poučujeme prezidenta Saakašviliho o změnách, které musí ve své vlastní zemi provést. Rád bych řekl, že již mnoho změn provedl. Dnešní Gruzie a Gruzie před několika lety jsou naprosto odlišné země. Nezapomněli jsme však, že dnes nacházíme ruské tanky na velké části gruzínského území. Vážení kolegové poslanci, pokud se domníváte, že někomu v celé historii přinesly ruské tanky demokracii, hluboce se mýlíte. Ruské tanky nepřinášejí demokracii, ale podmanění.
<P>
Dnes hovoříme o situaci v Gruzii, ale v projevu zástupkyně Rady jsme slyšely slovo "Rusko" pouze jednou, zatímco je Rusko bezesporu klíčem k situaci v Gruzii. Neříkám, že je v Gruzii vše dokonalé. Mnoho se v této zemi musí zlepšit. Rusové se nám však smějí do obličeje, protože neberou na vědomí pětibodovou dohodu sjednanou jménem Evropské unie prezidentem Sarkozym. Musím se ptát: proč jsou stále přítomny ruské armádní jednotky v obci Pereva? Byla tato záležitost vůbec někdy zmíněna Rusům?
<P>
Mluvíme-li o nutnosti demokracie, lidských práv, tolerance a svobody slova, hlásím se ke všemu. Myslíme si snad, že dnes Rusko prosazuje v Gruzii tyto hodnoty, nebo je tato ruská agrese součástí boje za demokracii? Ne, je to jednání tvrdého imperialismu. My, jako Evropská unie, bychom měli být proti tvrdému imperialismu. Jen pak bude pro naše gruzínské přátele důvěryhodné to, co říkáme, když tvrdíme, že musí pro svou zemi ještě hodně udělat, aby vyhovovala evropským normám, s čímž souhlasím.
<P>
Nesmíme však na Gruzii ukazovat prstem, když máme na druhé straně Rusko, kde jsou vražděni nepohodlní novináři, kde je úředním jazykem sdělovacích prostředků jazyk nenávisti k sousedům a menšinám, jenž je zároveň jazykem předních ruských politiků. Musíme tomu říci "ne", protože pak budeme schopni být důvěryhodní v tom, co o demokracii říkáme všem dalším zemím, včetně Gruzie. Vyzývám Evropskou unii, aby pevně a rozhodně jménem hodnot, které všichni sdílíme, hájila územní celistvost, svobodu a demokracii v Gruzii proti ruské agresi.
<SPEAKER ID="271" NAME="Andreas Mölzer" AFFILIATION="NI">
(DE) Pane předsedající, vážená paní komisařko, podle mého názoru není zahraniční politika EU v této oblasti skutečně soudržná. Kavkaz je znám jako oblast energetického tranzitu, stejně jako je Rusko, které je důležitým strategickým partnerem a má pro nás zásadní význam. Vzhledem k citlivosti situace se EU v době gruzínské krize nechala ošálit prezidentem Saakašvilim, možná pod vlivem přístupu závislého na USA u některých členských států. Politická krátkozrakost v období gruzínské krize nejen rozšíří vnitřní rozdělení v rámci Unie, ale přinese také obrovské napětí do vztahů s Ruskem. Zúčtování přijde v podobě sporu o plyn. Teprve se uvidí, zda noví lidé v čele EU v tomto případě prokáží svou hodnotu.
<P>
Pokud chce Brusel skutečně podporovat lidská práva, měl by v Gruzii zasáhnout s ohledem na možnou volební manipulaci, pracovní podmínky rovnocenné s otroctvím, a omezení týkajících se práva demonstrovat, která jsou v rozporu s Listinou základních práv.
<P>
Brusel by měl s ohledem na otázku Gruzie přijmout vyvážený přístup tím, že rovnocenně přihlédne k oprávněným zájmům jak Gruzie, tak i Ruska.
<SPEAKER ID="272" NAME="Vytautas Landsbergis" AFFILIATION="PPE">
Pane předsedající, když jsem byl ještě malý chlapec, má země byla napadena Sověty. Když jsem chodil na základní školu, museli jsme se naučit několik nových písní. Jedna z nich byla gruzínského původu a byla o dívce, která se jmenovala Suliko. Okupace byla v každém směru špatná; jen ta píseň byla hezká.
<P>
Již uběhlo mnoho let, ale nedávno jsem na tuto dívku Suliko znovu narazil. Tentokrát měla své tmavé oči plné slz a vykazovala známky toho, že byla zbita. Před rokem byla opět zneužita, okradena, zbita a znásilněna. Nás 27 členských států EU, pánové, se na ni poté díváme a hovoříme o ní cizím způsobem: jak se to mohlo stát? Co udělala špatně? Dráždilo její chování násilníka? On přesně říká toto: "Provokovala"! Bránila se jeho požadavkům? To by nebylo rozumné: nikdo, a zejména lupič a násilník, nemůže být znepřátelen ani démonizován. Mohla se podvolit a útoky tiše snášet, ale snažila se bránit celé dva dny - to byla její největší chyba. Nikdo nemůže nyní říci, kdo byl útočníkem: on říká, že ona ho napadla.
<P>
Taková je situace u soudu ve vzdálené zemi na okraji Evropy, kde nemůže být v žádném případě odsouzen velevážený pan statkář - ale ona odsouzena být může. Tak, a nyní nám způsobila nový problém, protože obchod s panem Násilníkem byl lehce narušen. Příště pan Násilník obdrží zvláštní pilulku "Mistral" na zvýšení svých mužských kapacit.
<P>
Dámy a pánové v Evropě, před příští válkou takovýmto způsobem neváhejte.
<SPEAKER ID="273" NAME="Kinga Göncz" AFFILIATION="S&amp;D">
(HU) Ráda bych poděkovala paní komisařce Ferrero-Waldnerové, a zvláště paní Cecilii Malmströmové, jež je nyní mezi námi jako ministryně, ale brzy také jako komisařka. Ráda bych také nejprve stručně vyjádřila své upřímné poděkování za zprávu, která obsahovala některé velmi důležité informace. Také mi prosím dovolte říci, že se od posledních dvou rozšíření posunuly východní sousedé skutečně velmi blízko Evropské unii, což je velmi cenný vývoj z mnoha perspektiv, nejen z důvodu geografické blízkosti, ale částečně proto, že je zahraniční politika založená na myšlence sféry ruského vlivu, nemluvě o zvýšení významu energetické bezpečnosti.
<P>
Z tohoto pohledu je program Východního partnerství nesmírně důležitý, protože může zároveň zajistit diferenciaci, jasně však stále stanovuje užší vztahy s těmito zeměmi. Gruzie je zemí v oblasti Kavkazu, která se nejvíce zavázala k hodnotám Evropské unie. Ráda bych zmínila a zdůraznila pár věcí, počínaje přípravami procesu zjednodušení vízového styku. Toto opatření je důležité nejen z hlediska mezilidských vztahů, ale také proto, že víme, že občané Jižní Osetie a Abcházie, kteří jsou držiteli ruských pasů, již využívají jeho výhod, což vytvořilo takové napětí, že to jen dále celé situaci přitěžuje. Druhou věcí, kterou bych chtěla zdůraznit, je, že existují nevyřešené konflikty ve čtyřech zemích, které spadají do politiky východního sousedství, a těm musíme věnovat naši plnou pozornost.
<P>
Na závěr bych ráda poděkovala paní komisařce Ferrero-Waldnerové za její úsilí ve snaze přiblížit tuto oblast Evropské unii.
<SPEAKER ID="274" NAME="Milan Cabrnoch" AFFILIATION="ECR">
(CS) Evropský parlament sleduje pozorně situaci v Gruzii a věnuje Gruzii velkou pozornost. Na konci října se setkal prezident Evropského parlamentu Jerzy Buzek s prezidentem Saakašvilim, na počátku listopadu projednali poslanci Evropského parlamentu na společné schůzi Výboru pro zahraniční politiku, delegace pro spolupráci s Ruskem a delegace pro spolupráci se zeměmi Jižního Kavkazu zprávu Tagliavini o situaci v Gruzii a na svém mimořádném jednání ve Štrasburku 26. listopadu se sešli poslanci delegace pro Jižní Kavkaz s ministrem gruzínské vlády panem Giorgim Baramidzem.
<P>
Podporujeme vždy územní celistvost a svrchovanost Gruzie. Podporujeme mírové řešení situace v Gruzii a konfliktu mezi Gruzií a Ruskem. Prosazujeme přístup mírových pozorovatelů nejen do oblastí pod správou gruzínské vlády, ale také do okupovaných oblastí. Současně prosazujeme možnost doručování humanitární pomoci i na tato okupovaná území. Jsme znepokojeni situací uprchlíků, kteří museli nedobrovolně opustit své domovy a nemohou se do nich vrátit, a oceňujeme úsilí, které vláda Gruzie vynakládá směrem k zajištění důstojných podmínek pro život všech uprchlíků. Důrazně vyzýváme obě strany konfliktu, aby dodržovaly dohodu o zastavení útoků a naplnily závazky, ke kterým se zavázaly směrem k mírovému řešení.
<SPEAKER ID="275" NAME="Elena Băsescu" AFFILIATION="PPE">
(RO) Dámy a pánové, před několika lety bylo slyšet hlasy, které ostře kritizovaly ty, kteří podporovali pro Evropu strategický význam oblasti Černého moře. Čas však ukázal, že je Evropa úzce s těmito zeměmi z oblasti Černého moře spjata.
<P>
Gruzie má pro energetickou bezpečnost v této oblasti zvláštní strategickou důležitost, protože jsou dodavatelské trasy, jako například plynovod Nabucco, plynovod Baku - Tbilisi a ropný terminál v Supse, úzce spjaté se stabilitou této země. Konflikty, ke kterým v Gruzii došlo v srpnu 2008, ukazují, že nevyřešený konflikt může kdykoliv znovu začít a může mít pro stabilitu a bezpečnost celého regionu vážné důsledky.
<P>
Je naší povinností vést Gruzii k Euro-atlantické zóně stability a bezpečnosti i přes stále silný vliv Ruska. Stejně nezbytné je uznat právo uprchlíků, vysídlených osob a jejich rodinných příslušníků na návrat do Abcházie bez ohledu na jejich etnický původ.
<P>
Skutečnost, že Rusko udělilo občanství obyvatelům Abcházie a Osetie, staví občany Gruzie do jasné nevýhody, protože stále neexistuje vízová dohoda ze strany EU, přestože jsme dříve slyšeli tvrzení zástupkyně Komise, že již byla v tomto směru přijata opatření.
<P>
Rumunsko se zapojilo jako součást Kontrolní mise EU v Gruzii, jak na operativní úrovni v terénu, tak i v centrále v Tbilisi. Naše země rovněž dodržuje své závazky ve zvláštním úsilí přiblížit Gruzii k EU a NATO. Kromě toho se chystáme vyslat svého vnitrostátního odborníka, který bude působit ze sídla NATO v Tbilisi. Vítáme postoj předsednictví EU. Za žádných okolností neuznáme takzvané státy vytvořené nezákonně v důsledku konfliktu v separatistických oblastech, ani nezákonně organizovaná volební řízení, jaká se uskutečnila v nedávné době v Abcházii. Prezident proruské gruzínské separatistické republiky vyhrál volby s 59,4 procenty hlasů. Zároveň musím poznamenat, že žádný z pěti prezidentských kandidátů zcela neodmítl myšlenku sloučení s Gruzií.
<SPEAKER ID="276" NAME="Maria Eleni Koppa" AFFILIATION="S&amp;D">
(EL) Pane předsedající, Evropská unie má povinnost rozhodujícím způsobem přispívat ke stabilitě v jejím bezprostředním sousedství s ohledem na mezinárodní právo a víru ve své principy.
<P>
Zejména v případě Gruzie musíme trvat na svém postoji ohledně respektování územní celistvosti a mezinárodně uznávaných hranic této země. Zároveň však musíme brát do úvahy přítomnost nevyřešených konfliktů. Evropská unie musí být schopna vyjednávat a konstruktivně přispívat oběma stranám, Gruzii i Rusku, aby se našlo řešení.
<P>
V současné situaci existují tři hlavní zprávy, které musíme poslat:
<P>
Za prvé, jednostranné a násilné řešení nejsou přijatelná; za druhé, diskuse o tom, zda by měla Gruzie vstoupit do NATO, je předčasná, a naopak by měl být kladen důraz na pokračování a úspěšný výsledek rozhovorů v Ženevě; a třetí zprávou je, že je mise pozorovatelů v Gruzii faktorem stability a budování důvěry. Její kladný přínos by proto měl být uznán, její činnost by měla být posílena, aby pokračovala ve svém úsilí, a to zejména v oblasti porušování lidských práv a mezinárodního humanitárního práva.
<SPEAKER ID="277" NAME="Marek Henryk Migalski" AFFILIATION="ECR">
(PL) Pane předsedající, ani v projevech paní Malmströmové a paní Ferrero-Waldnerové jsme bohužel neslyšeli, čemu skutečně Gruzie čelí. Mám na mysli dramatickou humanitární a lidskou situaci. Měl jsem dojem, že za nedostatečnou odpověď ze strany Evropské unie neneseme zodpovědnost ani my, ani tyto dvě dámy.
<P>
Tato situace je skutečně dramatická. Není uplatňována šestibodová dohoda. Na území Gruzie se provádí etnické čistky. Gruzínský jazyk je na mnoha místech zakázán. Naší misi v Gruzii není na mnoha místech povoleno vykonávat svou práci. A jsme to my, kdo je za to zodpovědný. Paní Ferrero-Waldnerová hovořila o dlouhodobé makrofinanční pomoci plánované pro Gruzii a o tom, že s Gruzií uzavřeme dohodu o přidružení. To vše je velmi dobré, ale musíme všichni odpovědět na otázku: co jsme pro to učinili? Cítím se hluboce zklamán, nejen tím, co zde dnes zmínili lidé zodpovědní za tuto politiku, ale jsem zároveň hluboce zklamán politikou EU jako takovou.
<SPEAKER ID="278" NAME="Jacek Protasiewicz" AFFILIATION="PPE">
(PL) Paní komisařko Malmströmová, na rozdíl od svých polských kolegů poslanců nebudu tak kritický v hodnocení činností Evropské unie, naopak chci vyjádřit svou spokojenost s prohlášením Rady ze dne 12. prosince, které se jednoznačně vyjadřuje k nedávným prezidentským volbám v Abcházii. Zároveň chci vyjádřit podporu jednání Evropské unie, která na mezinárodní úrovni jednoznačně uznává nezávislost obou oblastí. Díky své zkušenosti z jednání s Běloruskem vím, o čem hovořím.
<P>
Souhlasím však s tím, že Evropská unie musí být důsledná ve vymáhání šestibodového plánu příměří vyjednaného panem prezidentem Sarkozym. Říkám to zejména kvůli znepokojujícímu prohlášení vysoké představitelky pro zahraniční věci, paní Ashtonové, která má v úmyslu použít tichou diplomacii. Doufám, že tichá diplomacie nebude znamenat souhlas s porušováním dohod ze strany Ruska s představiteli Evropské unie.
<SPEAKER ID="279" NAME="Alexander Mirsky" AFFILIATION="S&amp;D">
(LV) Děkuji vám, pane předsedající, dámy a pánové. Rád bych položil otázku těm, kteří obhajují postoj pana Saakašviliho: Byli jste někdy v Jižní Osetii? Viděli jste, co udělala gruzínská armáda s obcí Zhinvali? Já jsem tam byl během války a vše jsem na vlastní oči viděl. To, co provedl gruzínský státní orgán, je zločin proti občanům Osetie a Abcházie. O této okupaci jsem s mnoha občany Osetie a Abcházie hovořil. Nechtějí žít ve stejné zemi jako pan Saakašvili. Pokud chce někdo stále řešit tento velký mezinárodní problém zbraněmi, jak udělal pan Saakašivili, existuje pro to ruský výraz: "Zamučujutsja pilj glatatj". To znamená, že úspěch nikdy nepřijde. Děkuji vám.
<SPEAKER ID="280" NAME="Tomasz Piotr Poręba" AFFILIATION="ECR">
(PL) Pane předsedající, pokud Unie politicky a hospodářsky nepodpoří Tbilisi, usnadníme Rusku uvědomit si jeho neoimperialistickou politiku vůči Gruzii, což situaci na Kavkazu ještě více destabilizuje. Proto se musí Unie více snažit.
<P>
Zatímco opět zdůrazňujeme svou podporu pro územní celistvost, uvědomujeme si, že není plán šestibodové dohody vůbec dodržován? Na jedné straně říkáme, že chceme demokratickou, svobodnou a územně celistvou Gruzie, zatímco na druhé straně není náš dohled nad oblastmi podél hranic se separatistickými republikami povolen. Dalším důvodem ke znepokojení je fenomén únosů, které se staly v obsazených oblastech běžnou praxí ze strany Ruska. Toho se stalo začátkem listopadu obětí několik teenagerů. Nejmadšímu z nich je sotva 14 let. Kreml se zřejmě snaží zdiskreditovat prezidenta Gruzie tím, že poukazuje na jeho neschopnost zajistit bezpečnost svých občanů. Destabilizující činnosti Ruska znamenají enormní ohrožení bezpečnosti obyvatel příhraničních oblastí a vedou ke stupňování konfliktu v tomto regionu.
<P>
Pane předsedající, musíme jednat odhodlaněji, protože územní celistvost a demokratická Gruzie znamená pro Evropskou unii a Evropu větší bezpečnost.
<SPEAKER ID="281" NAME="Kristiina Ojuland" AFFILIATION="ALDE">
(ET) Pane předsedající, paní komisařko, paní ministryně, dámy a pánové, před nějakou dobou, když jsme diskutovali o Gruzii, jsem vám v předvečer výročí pádu Berlínské zdi připomínala, že nastal ten pravý okamžik vznést otázku, jaký den bychom mohli určit dnem, kdy se opět spojí Jižní Osetie a Abcházie s jejich rodnou zemí, Gruzií. Dnes na tuto otázku nemáme odpověď, přestože v dokumentech, ať už v tomto Evropském parlamentu nebo v dalších institucích, klademe z hlediska mezinárodního práva důraz na význam územní celistvosti Gruzie. A právě proto jsem dnes na tomto místě.
<P>
Minulý týden se s panem Carlem Bildtem, zástupcem předsednické země, která nazvala Gruzii zkouškou pro Evropskou unii, zejména v souvislosti s otázkou, zda se budeme jednoho dne schopni postavit za myšlenku obnovy územní celistvosti Gruzie a zda bude s právy uprchlíků zacházeno podle mezinárodního práva, konala v Bruselu velmi dobrá diskuse. Souhlasím se všemi svými kolegy, kteří poukázali na zdejší špatnou situaci lidských práv - to nemůžeme přijmout.
<P>
V neposlední řadě však chci vznést požadavek. Minulý týden jsem se setkal s gruzínským místopředsedou vlády, panem Giorgi Baramidzem, jehož skutečně velkým požadavkem bylo: Prosím, prosím, prosím Evropskou unii, aby prostřednictvím preventivní diplomacie učinila něco, co by zabránilo stupňování dalších konfliktů.
<SPEAKER ID="282" NAME="Tunne Kelam" AFFILIATION="PPE">
Pane předsedající, mohu jen souhlasit s prohlášením, že nejlepší odpovědí Gruzie na ruskou agresi musí být provedení více demokratických reforem.
<P>
Evropská unie má zároveň svou zodpovědnost, protože, jak bylo správně řečeno, se vztahy mezi Evropskou unií a Gruzií stanou zkušebním případem pro úspěch Východního partnerství a role Evropské unie v této oblasti.
<P>
S ohledem na význam Gruzie by mě zajímalo, zda se o ní jednalo během nedávného summitu EU - Rusko, protože Rusko neuplatňuje šestibodovou dohodu a Kontrolní mise EU je ve trapné situaci, protože jí není povoleno působit na separatistickém území. Evropská unie by v tomto případě měla zaujmout silnější pozici.
<P>
Paní komisařko, zmínila jste pomoc ve výši 46 milionů EUR. Rád bych se tedy zeptal, zda tato podpora dorazí do Gruzie již letos? Jaký bude harmonogram?
<SPEAKER ID="283" NAME="Paweł Robert Kowal" AFFILIATION="ECR">
(PL) Domnívám se, že bychom se ve světle naší debaty měli vrátit zpět k tomu, co na začátku řekla paní Malmströmová - Gruzie ze strany Evropské unie potřebuje novou a rozsáhlou otevřenost. Ta by měla zahrnovat makrofinanční pomoc spolu s rychlým a okamžitým zahájením rozhovorů o dohodě o přidružení, pokud je to možné. Zároveň by měla zahrnovat zahájení rozhovorů - a to je můj třetí bod - o zjednodušení vízového styku, a konečně, bychom měli Gruzii zaručit bezpečnost k otevření cesty k tomu, aby vstupila do NATO.
<P>
Myslím si však, že ani toto téma není důvodem, proč se chci této rozpravy zúčastnit. Rád bych vznesl řečnickou otázku směrem k paní Ferrero-Waldnerovou: nedivíte se, že téměř všichni řečníci upozornili na plán pana Sarkozyho? Prosím, odpovězte na tuto otázku. Sdělte nám prosím, proč ani ve své úvodní řeči, ani v dalším prohlášení, ani v prohlášení paní Ashtonové nikdo neslyšel odpověď v podobě jednoduchého posouzení, zda byl Sarkozyho plán proveden či nikoliv? Je to skutečně tak, že nejdůležitější instituce Evropské unie si nezaslouží vaše jasné prohlášení?
<SPEAKER ID="284" NAME="Mairead McGuinness" AFFILIATION="PPE">
Pane předsedající, včerejší konference v Irsku se zabývala tématem pomoci a východní Evropy. Jednou ze zemí, o které jsme hovořili, byla Gruzie a bylo skutečně posilující slyšet, jak velký byl učiněn pokrok pro určitou skupinu osob bez jakéhokoliv hlasu - například pro děti se zdravotním postižením, a to jak duševním i fyzickým, pro mladé lidi - ale je zároveň hluboce deprimující, když se dozvídáme, že ti, kterých se to týká, věří, že je konflikt nyní poslal zpět o 10 let.
<P>
Rád bych se tedy zeptal, neboť jsem se včerejší konference zúčastnil, zda myslíte na ty nejzranitelnější ve chvíli, kdy tvoříte obchodní dohody a během jednání. Dnešní diskuse byla velmi důležitá, přestože další kolegové hovořili o děsivé humanitární situaci a stále existuje skupina lidí, na kterou se zapomíná; chtěl bych tedy, aby byl jejich hlas slyšet.
<SPEAKER ID="285" NAME="Tadeusz Zwiefka" AFFILIATION="PPE">
(PL) Pane předsedající, dámy a pánové, musíme mít na paměti, že Gruzie je malá země, přesto se v oblasti Jižního Kavkazu nachází na mimořádně strategickém místě, což je důvodem konfliktu s jejím mocným severním sousedem, Ruskem. Proto jsem vděčný paní komisařce za její prohlášení o tom, že finanční pomoc, na kterou Gruzie čekala tak dlouho, bude zítra uvolněna.
<P>
Nezapomínejme, že ve chvíli, kdy se Gruzie vydala na cestu demokratické reformy a rozhodla se více se přimknout k západní Evropě, nikoliv k Rusku, jak tomu bylo po celá desetiletí a možná i staletí, ztratila hospodářského partnera, který odkupoval 80 % její produkce. My jsme neudělali nic pro to, abychom vstoupili do tohoto vakua a nakupovali zboží vyrobené v Gruzii a tím zajistili, aby tato země byla schopna fungovat. Naprosto tedy souhlasím s tímto prohlášením i s oznámením makrofinančního plánu pro Gruzii.
<P>
Je tu ještě jedna věc: Paní komisařko, Gruzii nesmíme v politické sféře považovat za zcela vzdáleného partnera, neboť je uvězněna v neuvěřitelně složité geopolitické situaci. V této souvislosti nejsem schopen pochopit, že se během jednání, která vede Evropská unie s Ruskem, vůbec nehovoří o situaci v Gruzii. Nechci opět zmiňovat šestibodový Sarkozyho plán, neboť tak již učinil každý, ale musíme mít na paměti, že naše kontakty s tak silným partnerem, jako je Rusko, které jsou pro nás samozřejmě nesmírně důležité, musejí mít zároveň vliv na naše menší partnery, kteří jsou nám blízcí a drazí.
<SPEAKER ID="286" NAME="Seán Kelly" AFFILIATION="PPE">
Pane předsedající, politika je jen zaměstnáním, pokud je vypočítavá. Stává se povoláním, pokud pomáhá ostatním - jako když Goliášové přijdou na pomoc Davidům. V tomto případě je Evropská unie Goliášem, který přichází na pomoc Gruzii - Davidovi, což já vítám. Gruzie však má vedle sebe dalšího Goliáše v podobě Ruska, které má s Gruzii odlišný plán. Je důležité, že Evropská unie ukazuje svou sílu na odolávání proti takovému neoprávněnému vniknutí.
<P>
Minulý týden jsem se zúčastnil Kongresu skupiny PPE v Bonnu, kde hovořil i prezident Gruzie. Zmínil úsilí, které tato země vyvinula v boji proti korupci, její program reformy s cílem zajistit hospodářský růst a zároveň její přání získat dohodu o volném obchodu. Má otázka zní: kdy Komise pozná, že, jsou-li splněny všechny podmínky, má dohoda o volném obchodu vzniknout?
<SPEAKER ID="287" NAME="Lena Kolarska-Bobińska" AFFILIATION="PPE">
Pane předsedající, diskutujeme o cílech Ukrajiny, Moldávie a Gruzie. Jedná se o podobné cíle, a to být blíže k Evropské unii.
<P>
Zdá se, že to pro nás představuje problém. Zajímalo by mě, co stane za deset let, kdy se tyto cíle změní ve zklamání a již nebudou žádné další snahy připojit se k Evropské unii s nadějí na něco víc. To pro nás bude mnohem složitější situace. Gruzie má ze všech zemí Východního partnerství největší podporu společnosti ohledně svého členství v Evropské unii a vstupu do NATO. Zároveň dosahuje největšího pokroku v oblasti tržní reformy.
<P>
Pokud nebudeme postupovat rychleji, budeme ve stejné situaci jako s Tureckem, kdy společnost ustupuje od svých evropských cílů. To bude skutečně nebezpečná situace přesto - a možná proto - že jsou v těchto zemích i další politická hnutí. Vidíme, co se děje v Rusku, a pokud snahy o Gruzie s členství v Evropské unii ochabnou, můžeme čelit poměrně nebezpečné situaci pro všechny země Evropské unie.
<SPEAKER ID="288" NAME="Cecilia Malmström">
úřadující předsedkyně Rady. - (SV) Pane předsedající, vím, že je o tuto otázku velký zájem. Ti z vás, kteří ji sledovali podrobněji, budou rovněž vědět, že švédské předsednictví věnovalo Gruzii mnoho času. Švédský ministr zahraničí, pan Carl Bildt, měl minulý čtvrtek příležitost s vámi o Gruzii hovořit ve Výboru pro zahraniční věci.
<P>
Evropská unie bude i nadále Gruzii poskytovat významnou politickou, technickou a finanční podporu. Ta bude s největší pravděpodobností zahrnovat pokračující výzvy k respektování územní svrchovanosti a integrity Gruzie a další činnost Kontrolní mise EU, stejně jako naši velmi důležitou roli prostředníka při jednáních v Ženevě. Jednání v Ženevě jsou významnou platformou. Sice probíhají pomalu, nicméně probíhají, a všechny strany zde mají zastoupení.
<P>
Zároveň poskytneme další finanční pomoc na následky konfliktu. Jak již mnozí z vás uvedli, o humanitární situaci je stále velký zájem. Paní McGuinnessová má samozřejmě pravdu, když říká, že ti, kteří trpí těmito následky, jsou právě ti nejzranitelnější.
<P>
Evropská unie bude při jednání s našimi ruskými partnery i nadále zdůrazňovat, že je nezbytné zavést šestibodovou dohodu o příměří a následná prováděcí opatření, tedy stažení vojenských sil na pozice ze 7. srpna 2008. Zejména budou zmíněny obce Perevi, Akhalgori a Horní Kodori, jak mnozí z vás již učinili.
<P>
Ukončení mise OBSE v Gruzii a činnosti skupiny pozorovatelů OSN znamená odstranění klíčových prvků z významné mezinárodní bezpečnostní struktury. Nyní je jediným projevem mezinárodní přítomnosti Kontrolní mise EU, která významně přispívá k bezpečnosti a normalizaci. Proto je pro ni přístup do separatistickým oblastí důležitý. Je důležitý i pro bezpečnost a stabilitu Gruzie. Je důležité, aby tuto skutečnost Evropská unie i nadále v dialogu zdůrazňovala všem relevantním partnerům.
<P>
Evropská unie bude samozřejmě i nadále podporovat územní celistvost Gruzie, a zároveň máme strategický zájem o udržení kontaktu se separatistickými oblastmi a otevření vnějšího světa pro populaci těchto oblastí. Postupně nám to může pomoci v pokládání základů řešení konfliktu za stálé účasti Evropské unie a prostřednictvím opatření na podporu důvěry přes administrativní hranice kontaktem mezi různými populacemi.
<P>
Evropská unie bude i nadále v této záležitosti velmi aktivní. Komise a paní Ferrero-Waldnerová se v této záležitosti velmi angažují, stejně jako Evropský parlament, za což jsem velmi vděčná.
<SPEAKER ID="289" NAME="Benita Ferrero-Waldner">
členka Komise. - Pane předsedající, nejprve mi dovolte vám poděkovat za upřímnou diskusi, kterou jsme dnes vedli.
<P>
Domnívala jsem se, že mnozí z vás ví, co jsme pro Gruzii učinili. Přestože od nás Gruzie získala mnoho podpory, a to jak politické, tak i hospodářské a humanitární, vypadá to, jako bychom nevykonali nic. To není vůbec pravda.
<P>
V první řadě, válku ukončila Evropská unie a pan Sarkozy. Za druhé, máte pravdu, existuje šestibodový plán, který však ještě nebyl plně zaveden, ale pokaždé, když jednáme s Rusy, je na pořadu jednání. To je naprosto jasné.
<P>
Je pravdou, jak uvedl předseda Rady, že jedinou platformou, se kterou jsme začali, i když pomalu, je v Ženevě, proto musí tato jednání pokračovat.
<P>
Rovněž potřebujeme podporu a otevřenost obou stran, protože se jedná a složitý konflikt a my jsme, tak říkajíc, v tomto konfliktu prostředníky. Toto je politická otázka číslo jedna.
<P>
Skutečně musíme pokračovat a dobře víme, že je Rusko obrovský partner na druhé straně. Zároveň máme společné sousedy, a proto vždy o těchto věcech hovoříme s Ruskem zcela jasně. Jak už jsem zde zmínila, pro to, abychom se vydali kupředu, potřebujeme takový přístup obou stran, což jsem řekla ve svém projevu, pokud si vzpomínáte. To je první bod.
<P>
Druhý bod se týká hospodářské a humanitární situace, na které spolupracujeme opravdu velice úzce. Finanční pomoc ve formě balíčku ve výši 500 miliónů EUR byla největším balíčkem, který jsem mohla poskytnout. V politice sousedství není tolik finančních prostředků, z nichž bych mohla brát, nicméně jsme to udělali, protože jsme se domnívali, že je Gruzie po válce a všech způsobených škodách, zejména těm nezranitelnějším, potřebovala.
<P>
Osobně jsem navštívila tábory vnitřně přesídlených osob a navštívila jsem domy, které byly opraveny v rámci našeho programu.
<P>
Mohu říci paní Lunacekové, že já sama jsem podepsala dohodu s Gruzínci, ve které se naprosto zavázali, že nepoužijí ani cent z peněz Evropské unie. Své finanční prostředky vždy kontrolujeme, proto by za normálních okolností neměl jít ani cent z našich finančních prostředků na znovuvyzbrojování ze strany Gruzínců.
<P>
Samozřejmě nemohu kontrolovat, co Gruzie činí v ostatních případech, ale o otázce našich finančních prostředků jsem si jista.
<P>
Byly zde zmíněny další záležitosti. Například dva teenageři, kteří jsou v Jižní Osetii stále ve vazbě. Toto jsou skutečnosti, které samozřejmě zmíníme Rusům. Hovoříme o nich, ale v tuto chvíli bohužel nemáme řešení a sami vstoupit na území Jižní Osetie nemůžeme.
<P>
Pokud jde o zásadu, o ní máme naprosto jasno. Jasně o Gruzii prohlašujeme, že má územní celistvost a svrchovanost. Naprosto. Jedna věc je o zásadách mluvit a další věc je tyto zásady okamžitě zavést. To je bohužel někdy velmi obtížné.
<P>
Dovolte mi také hovořit o zprávě paní Tagliaviniové. Samotná skutečnost, že byla tato zpráva zveřejněna, je velmi důležitá. Víte, že jsme tuto nezávislou zprávu podpořili. Znám paní Tagliavini již mnoho let, od doby, kdy jsem jako ministryně zahraničí své země byla v roce 2000 úřadující předsedkyní Organizace pro bezpečnost a spolupráci. Byla mým zvláštním zástupcem pro Kavkaz. Je to velice odvážná, nezávislá dáma a musím říci, že vypracovala vynikající zprávu.
<P>
A to také pomáhá, protože tato zpráva vyjasnila fakta. Bereme si z toho ponaučení, ale v pomoci Gruzii můžeme pokračovat pouze diplomatickou cestou.
<P>
Vzhledem k výše uvedenému, mohu také říci, že jsme udělali velké množství práce. Nejprve v oblasti politiky sousedství směrem na východ a nyní také v oblasti Východního partnerství.
<P>
Konalo se i velmi důležité setkání ministrů v rámci švédského předsednictví se šesti ministry zahraničních věcí Východního partnerství včetně ministra zahraničních věcí Gruzie.
<P>
I zde jsme projednávali všechny možnosti, ale skutečně se domníváte, že můžeme dát každé zemi vše, aniž by ony nepřispěly svým dílem? Nemůžeme. Musíme je požádat, aby odvedly také svou část. To se rovněž týká obchodu, protože volná a obsáhlá obchodní dohoda může vzniknout pouze v případě, bude-li existovat správná legislativa. Nemůžeme je jednoduše požádat, aby se připojili k Evropské unii, když Rada není jednomyslně pro.
<P>
V těchto případech, kdy jeden může vidět jednu stranu a druhý druhou, však podporujeme Gruzii více než kdokoliv jiný. Takže spíše doufám, že tuto politiku, jak někteří zmínili, skutečně podporujete. Jedná se o politiku, kdy se Gruzii snažíme pomoci tak, jak jen můžeme, chceme však vidět správné chování z její strany.
<SPEAKER ID="290" NAME="Předsedající">
Rozprava je ukončena.
<P>
(Zasedání bylo přerušeno v 19:55 a pokračovalo ve 21:00)

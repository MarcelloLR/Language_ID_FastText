<CHAPTER ID="006-06">
6. Sprawozdanie z postępów Byłej Jugosłowiańskiej Republiki Macedonii w 2010 r. (
<P>
Przed głosowaniem:
<SPEAKER ID="122" NAME="Nikolaos Salavrakos" AFFILIATION="EFD">
(EL) Pani Przewodnicząca! Zgodnie z art. 177 Regulaminu chciałbym zgłosić wniosek o odroczenie debaty, ponieważ pan poseł Zoran Thaler, który był sprawozdawcą do tego sprawozdania, nie jest już posłem do Parlamentu z uwagi na poważne oskarżenia opublikowane w gazecie "Sunday Times”. Moim zdaniem przysługuje mu domniemanie niewinności, jednakże w świetle wysuwanych wobec niego oskarżeń przedmiotowemu sprawozdaniu dotyczącemu Byłej Jugosłowiańskiej Republiki Macedonii nie przysługuje domniemanie wiarygodności. W najlepszym razie zasieje ono ziarno niepewności. Dlatego proponuję odroczenie przedmiotowej debaty, powołanie nowego sprawozdawcy oraz ponowne przedłożenie go za trzy miesiące, aby zagwarantować integralność Parlamentu.
<SPEAKER ID="123" NAME="Przewodnicząca">
W istocie mamy już nowego sprawozdawcę, którzy przejął sprawozdanie. Panie Pośle Vigenin, jeżeli chce Pan zabrać głos, to dam Panu szansę powiedzenia kilku słów.
<SPEAKER ID="124" NAME="Kristian Vigenin" AFFILIATION="S&amp;D">
Pani Przewodnicząca! Nie powinniśmy dać się wciągnąć w te gierki propagandowe. Sprawozdanie zostało omówione.
<P>
(Oklaski)
<P>
W odniesieniu do przedmiotowego sprawozdania wszystkie grupy polityczne doszły do szerokiego porozumienia. Zostało ono przyjęte przytłaczającą większością głosów przez Komisję Spraw Zagranicznych. Wczoraj przeprowadziliśmy dobrą debatę i chciałbym zwrócić się do Państwa o kontynuowanie głosowania teraz.
<SPEAKER ID="126" NAME="Eduard Kukan" AFFILIATION="PPE">
Pani Przewodnicząca! Chciałbym zaproponować, by końcowe głosowanie w sprawie przedmiotowej rezolucji było głosowaniem imiennym.
<SPEAKER ID="127" NAME="Przewodnicząca">
Poczekajmy na końcowe głosowanie i zobaczymy, czy Parlament się na to zgodzi.
<SPEAKER ID="130" NAME="Gerard Batten" AFFILIATION="EFD">
Pani Przewodnicząca! Zgodnie z przepisami głosowania imienne odbywają się po powiadomieniu z 24-godzinnym wyprzedzeniem. Jeżeli jest jakiś nadrzędny przepis, zgodnie z którym Parlament może zadecydować o przeprowadzeniu głosowania imiennego, to byłbym wdzięczny za wskazanie numeru artykułu. W przeciwnym razie wszyscy moglibyśmy zwracać się o głosowanie imienne wedle naszego widzimisię.
<SPEAKER ID="131" NAME="Przewodnicząca">
Jako prowadząca dzisiejsze obrady wiceprzewodnicząca mam prawo podjąć decyzję o przeprowadzeniu głosowania imiennego lub nie. Takie prawo daje mi art. 20 Regulaminu, niemniej jednak mam zamiar zapytać o to Parlament. Proszę o podniesienie rąk. Czy chcą Państwo głosować imiennie? To jasne, że Parlament chce zagłosować imiennie zgodnie z moją propozycją, zatem otwieram głosowanie nad końcowym projektem rezolucji.
<P>
(Parlament wyraził zgodę na głosowanie imienne)

<CHAPTER ID="014">
Porządek obrad 
<SPEAKER ID="020" NAME="Przewodniczący">
Rozdany został końcowy projekt porządku dziennego, przyjęty zgodnie z art. 137 i 138 Regulaminu przez Konferencję Przewodniczących na posiedzeniu w dniu 1 czerwca 2011 r. Zaproponowano następujące zmiany:
<P>
[Poniedziałek]:
<P>
Grupa Porozumienia Liberałów i Demokratów na rzecz Europy wniosła o przeprowadzenie debaty na temat procesu wyboru nowego dyrektora zarządzającego MFW i reprezentowania euro na zewnątrz bezpośrednio po sprawozdaniu Jo Leinena na temat europejskich rachunków ekonomicznych środowiska. Wniosek ten przedstawi teraz w imieniu grupy ALDE Sylvie Goulard. Bardzo proszę.
<SPEAKER ID="021" NAME="Sylvie Goulard" LANGUAGE="FR">
Panie Przewodniczący! Uprzejmie proszę o pozwolenie na udział pana komisarza Rehna w debacie na temat europejskich rachunków ekonomicznych środowiska i na temat MFW. To nie są debaty o charakterze politycznym. Dlatego ufam, że wszystkie pozostałe grupy wyrażą zgodę na wyświadczenie tej grzeczności naszemu panu komisarzowi, który - trzeba dodać - pracuje teraz bardzo ciężko.
<SPEAKER ID="022" NAME="Francesco Enrico Speroni" LANGUAGE="IT">
Panie Przewodniczący! Sądzę, że można przychylić się do tej prośby, ponieważ nie widzę powodu, by odmówić.
<SPEAKER ID="023" NAME="Przewodniczący">
Debata na temat procedury wyboru nowego dyrektora zarządzającego Międzynarodowego Funduszu Walutowego i zewnętrznej reprezentacji strefy euro na zewnątrz odbędzie się bezpośrednio po sprawozdaniu pana Leinena dotyczącym europejskich rachunków ekonomicznych środowiska. To jest niewielka zmiana w porządku obrad.
<P>
(Przyjęto porządek prac)

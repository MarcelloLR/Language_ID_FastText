<CHAPTER ID="002">
Hołd
<SPEAKER ID="006" NAME="Przewodniczący">
Panie i panowie! Z żalem muszę poinformować państwa o śmierci naszego kolegi posła i innego naszego kolegi, byłego posła.
<P>
Wczoraj rano zmarł nasz kolega, pan poseł Fausto Correia. Pan poseł Fausto Correia urodził się dnia 29 października 1951 r. w Coimbra i zmarł w wieku zaledwie 55 lat. Pozostawił żonę i trzech synów. Po ukończeniu studiów prawniczych na uniwersytecie w swoim rodzinnym mieście Coimbra został uznanym w Portugalii adwokatem, dziennikarzem i politykiem. Przez wiele lat był posłem parlamentu portugalskiego oraz ministrem stanu w rządzie premiera António Guterresa. Od 2004 r. był posłem do PE. Pan poseł Fausto Correia był i pozostanie znany i uwielbiany w Portugalii dzięki swoim nieustającym wysiłkom na rzecz demokracji, o którą walczył całe życie, a także dzięki swojemu oddaniu podstawowym wartościom braterstwa i budowy dobrosąsiedzkich stosunków. Pana posła Fausto Correia będzie brakować jego rodzinie, przyjaciołom i nam wszystkim - koleżankom i kolegom posłom.
<P>
Księga kondolencji, w której posłowie i pracownicy Parlamentu Europejskiego mogą wpisywać kondolencje, wyłożona będzie w tym tygodniu w sali Parlamentu, podczas posiedzenia środowego i czwartkowego.
<P>
Z wielkim smutkiem przyjmujemy także śmierć naszego byłego kolegi, pana posła Christiana de la Malène, który był posłem do PE przez dwie kadencje, od 1959 r. do 1961 r. i od 1962 do 1994 r. Christian de la Malène, który za rządów pana prezydenta De Gaulle'a był także ministrem i senatorem, zmarł dnia 26 września, w wieku 86 lat. Jako były przewodniczący Grupy Europejskich Postępowych Demokratów oraz Grupy Odnowy Europejskiej i Sojuszu Demokratycznego, Christian de la Malène był zagorzałym Europejczykiem, oddanym Europie sercem i umysłem. Poświęcił swoje długie życie budowie mocnej i demokratycznej Europy oraz wspólnoty politycznej.
<P>
Christian de la Malène był kolegą i przyjacielem, którego będziemy nosić w pamięci za humanizm i zaangażowanie polityczne. Chcemy uczcić pamięć Christiana de la Malène w tym duchu, z wdzięcznością.
<P>
Uczcijmy proszę śmierć naszego zmarłego kolegi posła chwilą ciszy.
<P>
(Zebrani powstali i uczcili śmierć posła minutą ciszy).

<CHAPTER ID="005-07">
7. Publiczny dostęp do dokumentów Parlamentu Europejskiego, Rady i Komisji (
<SPEAKER ID="087" NAME="Michael Cashman">
sprawozdawca. - Panie przewodniczący! Izba upoważniła mnie do podjęcia negocjacji z pozostałymi instytucjami UE w sprawie tego istotnego dossier. Niestety muszę zakomunikować, że negocjacje nie były produktywne i dlatego zalecam dziś tej Izbie, żebyśmy nie głosowali, a także, żebyśmy pozostawili decyzję w sprawie tego ważnego dossier Parlamentowi następnej kadencji, ponieważ, jak sądzę, jesienią tego roku Komisja przedłoży w tej sprawie nowy wniosek.
<SPEAKER ID="088" NAME="Andris Piebalgs">
komisarz. - Panie przewodniczący! Komisja przyjmuje do wiadomości, że Parlament postanowił odroczyć głosowanie nad rezolucją legislacyjną towarzyszącą sprawozdaniu pana posła Cashmana do następnej kadencji Parlamentu. W pełni szanując decyzję Parlamentu, Komisja nie jest przekonana, że głosowanie pod koniec pierwszego czytania w Parlamencie związałoby ręce Parlamentowi następnej kadencji. Dlatego Komisja ponownie rozważy swój wniosek dopiero wtedy, gdy obydwa organy władzy prawodawczej UE zajmą stanowisko, choć w międzyczasie zamierza nadal prowadzić konstruktywny dialog z obydwiema instytucjami UE i potwierdza swoją gotowość dążenia do znalezienia kompromisowego rozwiązania z Parlamentem i Radą.
<SPEAKER ID="089" NAME="Michael Cashman">
sprawozdawca. - Panie przewodniczący! Uważam, że to co tutaj się stało pokazuje jak niezwykle ważne jest, żeby Parlament następnej kadencji korzystał ze wszystkich swoich prerogatyw. Dialog oznacza, że każda instytucja powinna słuchać. Jak dotychczas żadna z pozostałych dwóch instytucji UE nie słucha Parlamentu. Dlatego nie powinniśmy głosować i powinniśmy wzmocnić w pełni pozycję Parlamentu następnej kadencji.
<P>
(Oklaski)
<SPEAKER ID="091" NAME="Przewodniczący">
Nie jestem pewny, czy należy pogratulować panu posłowi Cashmanowi. Tak? Więc mu gratulujemy.

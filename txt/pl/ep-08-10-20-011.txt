<CHAPTER ID="011">
Porządek obrad
<SPEAKER ID="020" NAME="Przewodniczący">
Rozdana została ostateczna wersja projektu programu tej sesji miesięcznej, zgodnego z ustaleniami Konferencji Przewodniczących, podjętymi podczas czwartkowego posiedzenia 16 października 2008 r., zgodnie z art. 130 i 131 Regulaminu.
<P>
Poniedziałek, wtorek i czwartek:
<P>
Nie wysunięto żadnych propozycji zmian.
<P>
Środa:
<P>
Komisja Rozwoju Regionalnego zwróciła się z wnioskiem o przełożenie do czasu następnej sesji miesięcznej punktu poświęconego udzielaniu ustnych odpowiedzi na pytania Komisji Europejskiej w sprawie Funduszu Solidarności UE.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Panie przewodniczący! Chodzi właściwie o to, że na wniosek Komisji Rozwoju Regionalnego, debatę w sprawie kwestii dotyczących Funduszu Solidarności uwzględniono w środowym porządku obrad. Teraz okazuje się jednak, że właściwa komisarz, pani Hübner, z którą chcielibyśmy bardzo podyskutować w tej sprawie, nie będzie mogła w niej uczestniczyć.
<P>
Dlatego też zarówno Prezydium Komisji, jak i koordynatorzy poszczególnych grup sugerowaliby, aby tak ważna z punktu widzenia Parlamentu debata odbyła się na posiedzeniu plenarnym w listopadzie. Zwracamy się więc z prośbą o przesunięcie tej debaty na sesję
<P>
listopadową. Proszę o poparcie tego wniosku.
<P>
(Parlament przyjął wniosek)
<P>
(Przyjęto porządek obrad)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
Panie przewodniczący! Chciałbym tylko przypomnieć, że na ósmym piętrze biurowca, od czasu naszego ostatniego spotkania w Strasburgu, włamano się i skradziono rzeczy z co najmniej dwóch biur poselskich. Chciałbym dowiedzieć się, czy jest to jednostkowy przypadek, czy może istnieją inne dowody, że pod naszą nieobecnośc w Strasburgu ktoś dostał się do naszych biur i "uwolnił” nas od części mienia. Wydarzenie to jest bardzo niepokojące. Marna sprawa, jeśli nie jesteśmy w stanie zapewnić, aby biura były bezpieczne podczas naszej nieobecności.
<SPEAKER ID="024" NAME="Przewodniczący">
Panie pośle Bradbourn! Bardzo dziękuję. Przyjrzymy się temu; Sekretarz Generalny zajmie się tą sprawą.

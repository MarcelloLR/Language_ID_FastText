<CHAPTER ID="007">
Wniosek o uchylenie immunitetu parlamentarnego: patrz protokół
<SPEAKER ID="108" NAME="Sonia Alfano" AFFILIATION="ALDE">
(IT) Panie Przewodniczący, Panie i Panowie! Przed głosowaniem pragnę przypomnieć Parlamentowi, Radzie i Komisji Europejskiej, że dwa lata temu w L'Aquili doszło do trzęsienia ziemi, w którym zginęło 309 osób, a ponad 1 650 zostało rannych. Roześlę dziś wszystkim posłom do PE film nakręcony w tym mieście 13 stycznia. Wzywam wszystkich, aby przyjrzeli mu się, gdyż obywatele L'Aquili oczekują na wyraźne działania ze strony Europy.
<SPEAKER ID="109" NAME="Przewodniczący">
Dziękuję, Pani Poseł Alfano. Podczas porannej debaty również wspomniałem o tej strasznej rocznicy, ale słusznie przypomina Pani o niej teraz, gdy sala jest pełna.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Panie Przewodniczący, Panie i Panowie! Zeszłej nocy na Morzu Śródziemnym doszło do kolejnej tragedii. Imigranci z Afryki Północnej zginęli, usiłując dotrzeć do Włoch i Europy. Zaginęło 130 osób, odnaleziono już 20 ciał.
<P>
Mówiąc o imigracji, nie możemy nigdy zapominać, że mówimy nie tylko o liczbach, ale o mężczyznach, kobietach i dzieciach. Nie można zachowywać się powściągliwie; Rada oraz rządy muszą działać. Obywatelska i demokratyczna Europa musi okazać swój smutek z tego powodu; dlatego też, Panie Przewodniczący, proszę, abyśmy uczcili pamięć ofiar wśród imigrantów minutą ciszy.
<P>
(Oklaski)
<SPEAKER ID="111" NAME="Przewodniczący">
Dziękuję, Panie Pośle Sassoli. Oczywiście spełnię Pańskie życzenie. Zanim poproszę Parlament o minutę ciszy, aby upamiętnić ofiary, oddam głos panu posłowi Tavaresowi, który poprosił o głos w tej samej sprawie.
<SPEAKER ID="112" NAME="Rui Tavares" AFFILIATION="GUE/NGL">
Panie Przewodniczący! Doszły nas informacje, że na Morzu Śródziemnym przewróciła się barka z uchodźcami z Libii. Wiemy, że są ofiary śmiertelne i zaginęło 150 osób.
<P>
Niemal rok temu Parlament zaaprobował w ramach współdecyzji instrument umożliwiający awaryjny mechanizm przesiedlania uchodźców, którzy padają ofiarą napaści zbrojnej lub znajdują się w sytuacji kryzysowej, jak ma to miejsce w przypadku wojny domowej w Libii. Instrument ten od roku czeka na rozpatrzenie w Radzie. W zeszłym miesiącu skierowaliśmy do Rady ustne pytanie, stwierdzając, że jest to kwestia na wagę życia ludzkiego. Teraz niestety widać, że mieliśmy rację.
<SPEAKER ID="113" NAME="Przewodniczący">
Na życzenie pana posła Sassolego, z którym, jak sądzę, zgodzą się wszyscy, proszę teraz o minutę ciszy dla upamiętnienia tych, którzy zginęli zeszłej nocy.
<P>
(Posłowie wstali i zachowali minutę ciszy)
<SPEAKER ID="114" NAME="Bruno Gollnisch" AFFILIATION="NI">
- (FR) Panie Przewodniczący! Proszę o dwadzieścia sekund, by w tym chórze poprawności politycznej dał się słyszeć głos sprzeciwu. To wyłącznie wy odpowiadacie za te ofiary, stwarzając w Europie i na całym świecie fałszywą nadzieję, że jesteście gotowi przyjąć wszystkich tych ludzi. Odpowiedzialność za to, co się stało, spada wyłącznie na was.
<SPEAKER ID="115" NAME="Cristiana Muscardini" AFFILIATION="PPE">
(IT) Panie Przewodniczący, Panie i Panowie! Pragnę zapytać, ile jeszcze minut ciszy będzie potrzebnych, zanim ustanowimy wspólną europejską politykę imigracyjną.
<P>
(Oklaski)
<SPEAKER ID="116" NAME="Przewodniczący">
To nie czas, by otwierać debatę nad kwestią, którą omawialiśmy jeszcze wczoraj.

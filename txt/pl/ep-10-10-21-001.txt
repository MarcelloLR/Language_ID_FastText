<CHAPTER ID="001">
Otwarcie posiedzenia
<P>
(Posiedzenie zostało otwarte o godz. 9.00)
<SPEAKER ID="005" NAME="Mario Pirillo" AFFILIATION="S&amp;D">
(IT) Panie przewodniczący, panie i panowie! Nocą 18 października miasto Paola, miejsce urodzenia św. Franciszka, nawiedziła gwałtowna burza z ulewnym deszczem, wyrządzając szkody w całej Kalabrii. Budynki publiczne, domy prywatne, sieci wodociągowe i kanalizacyjne, sieci energetyczne i telefoniczne doznały ogromnych zniszczeń, nie mówiąc już o osunięciach ziemi i lawinach błotnych. Wiele rodzin musiało opuścić swoje domy, a szkoły trzeba było zamknąć.
<P>
Tego rodzaju wydarzenia dotykają Kalabrię już od dłuższego czasu, będąc być może skutkiem zmian klimatu. Wkrótce zostanie ogłoszony stan klęski żywiołowej, i mam nadzieję, że będzie można uruchomić środki z Europejskiego Funduszu Solidarności. Chciałbym wyrazić moją solidarność - którą, mam nadzieję, podzieli cała Izba - z całą poszkodowaną ludnością, włączając mieszkańców dwóch sąsiednich miast, które także doznały uszczerbku.
<SPEAKER ID="006" NAME="Przewodniczący">
Oczywiście przyjmujemy do wiadomości informację, którą pan nam przedstawił. Wyrażamy naszą solidarność i zatroskanie w związku z katastrofą, która nawiedziła Kalabrię, zaś jako posłowie do tutejszego Parlamentu wszyscy deklarujemy oczywiście pomoc dla poszkodowanych mieszkańców tego tak pięknego regionu Włoch i Europy.

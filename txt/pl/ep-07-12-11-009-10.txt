<CHAPTER ID="009-10">
10. Tymczasowe przepisy dotyczące stawek podatku VAT (głosowanie)
<P>
- Sprawozdanie: Ieke van den Burg
<P>
- Przed głosowaniem:
<SPEAKER ID="106" NAME="Pervenche Berès">
przewodniczący Komisji Spraw Gospodarczych i Monetarnych. - (FR) Pani przewodnicząca! Komisja spraw ekonomicznych i monetarnych głosowała za sprawozdaniem Ieke van den Burg dnia 21 listopada 2007 r., a Rada podjęła taką samą decyzję w ubiegłym tygodniu. To nie jest pierwszy raz, kiedy musimy pilnie ogłosić oświadczenie w tej sprawie, i chcemy udzielić komisarzowi naszego wsparcia w dążeniu do osiągnięcia stabilnego systemu.
<P>
W tym względzie jednak korzystamy z okazji, jaką daje sprawozdanie i chcemy przekazać kilka wyraźnych komunikatów. Po pierwsze, potrzebujemy określić, czy idea definitywnych postanowień opartych na kraju pochodzenia jest nadal celem Unii Europejskiej. Musimy także zaoferować państwom członkowskim więcej elastyczności w stosowaniu niższych stawek na towary pierwszej potrzeby z powodów społeczno-ekonomicznych i kulturalno-środowiskowych. Musimy także zaoferować państwom członkowskim możliwość stosowania niższych stawek, jeśli chodzi o cele polityczne.
<P>
Wreszcie, musimy wprowadzić niższe stawki podatku VAT na usługi pracochłonne. Parlament chce odgrywać swą rolę i wspiera Komisarza w jego determinacji do znalezienia dobrego rozwiązania tej kwestii.

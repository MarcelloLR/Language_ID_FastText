<CHAPTER ID="011">
Dobrowolny system etykietowania opakowań produktów przemysłowych w alfabecie Braille'a (oświadczenie pisemne) 
<SPEAKER ID="142" NAME="Przewodnicząca">
Oświadczenie pisemne nr 14/2011 złożone przez Konstantinosa Poupakisa, Richarda Howitta, Ádáma Kósę, Evę Lichtenberger i Cecilię Wikström w sprawie dobrowolnego systemu etykietowania opakowań produktów przemysłowych w alfabecie Braille'a zostało podpisane przez większość członków Parlamentu i zgodnie z art. 123 Regulaminu zostanie przekazane adresatom oraz opublikowane jako tekst przyjęty podczas obecnego posiedzenia, a nazwiska sygnatariuszy znajdą się w protokole.
<SPEAKER ID="143" NAME="Konstantinos Poupakis" AFFILIATION="PPE">
- (EL) Pani Przewodnicząca! Pragnę zarówno osobiście, jak i w imieniu pana posła Kósy, pani poseł Wikström, pana posła Howitta i pani poseł Lichtenberger podziękować wszystkim, którzy poparli złożone przez nas oświadczenie pisemne, wyrażając tym samym przekonanie, że osoby niewidome i niedosłyszące mają prawo do prowadzenia samodzielnego życia i do pełnego uczestniczenia w życiu społecznym. Mamy nadzieję, że ta inicjatywa położy podwaliny pod dalsze, niezwłoczne działania w tym kierunku; dziękujemy wszystkim Państwu.

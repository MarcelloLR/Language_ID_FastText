<CHAPTER ID="010-03">
3. Uganda: morderstwo Davida Kato
<SPEAKER ID="443" NAME="Przewodniczący">
Kolejnym punktem porządku obrad jest debata w sprawie sześciu projektów rezolucji w sprawie Ugandy: morderstwo Davida Kato.
<SPEAKER ID="444" NAME="Ulrike Lunacek" LANGUAGE="DE">
Panie Przewodniczący, Panie Komisarzu, Panie i Panowie! Wszyscy chcielibyśmy, aby zamordowany kilka tygodniu temu David Kato mógł być tu z nami - tak jak w listopadzie zeszłego roku - aby rozmawiać o prawach lesbijek i gejów oraz braku praw dla lesbijek i gejów w Ugandzie, a także wspólnie z nami planować działania w celu zmiany tej sytuacji. Wszyscy chcielibyśmy, aby wciąż żył i nie padł ofiarą brutalnego morderstwa. David Kato działał w ojczystej Ugandzie na rzecz poszanowania praw człowieka lesbijek, gejów, osób biseksualnych i transseksualnych.
<P>
Cieszę się, że udało nam się doprowadzić do porozumienia pomiędzy sześcioma ugrupowaniami politycznymi w postaci przedmiotowej rezolucji potępiającej morderstwo Davida Kato i wzywającej nowe władze, jakie mają być wybrane jutro w Ugandzie, jak również przywódców religijnych, do ostatecznego zakończenia prześladowań i przemocy wobec lesbijek i gejów oraz innych mniejszości, a także do umożliwienia lesbijkom, gejom, osobom biseksualnym i transseksualnym prowadzenia swobodnego życia w Ugandzie.
<P>
My w Unii Europejskiej mamy ponadto obowiązek działać na rzecz równych praw oraz uczcić pamięć Davida Kato i innych osób, które przed nim poświęciły życie w walce o równe prawa. Jest zatem sprawą zasadniczej wagi, by baronessa Ashton, wysoka przedstawiciel Unii do spraw zagraniczonych, podjęła wraz z nową Europejską Służbą Działań Zewnętrznych wysiłki na rzecz równych praw, na przykład poprzez zapewnienie stosowania również w krajach pozaeuropejskich zestawu narzędzi służących promowaniu i ochronie wszystkich praw człowieka przysługujących lesbijkom, gejom, osobom biseksualnym i transseksualnym (LGBT).
<SPEAKER ID="445" NAME="Marietje Schaake">
autor - Panie Przewodniczący! Rozpatrujemy dziś - po raz trzeci podczas obecnej kadencji Parlamentu - pilną rezolucję z zakresu praw osób LGBT w Ugandzie. Poprzednie dwie dotyczyły ostrzeżeń i prób zapobiegnięcia temu, co stało się losem Davida Kato, brutalnie zamordowanego obrońcy praw człowieka.
<P>
Musimy potępić dyskryminację osób LGBT na całym świecie, w tym również w Europie, a nawet w tym Parlamencie.
<P>
Morderstwo Davida Kato jest przestępstwem, które wymaga przeprowadzenia pełnego, bezstronnego śledztwa. Należy nie tylko postawić sprawców przed sądem, ale również zastanowić się nad szerszym kontekstem braku tolerancji, dyskryminacji i gróźb wobec osób LGBT oraz możliwością wprowadzenia zmian w tym zakresie. Miejscowa gazeta "Rolling Stone” oraz parlamentarzyści ugandyjscy odegrali w większym stopniu rolę podżegaczy, a nie obrońców obywateli. Władze są nadmiernie wstrzemięźliwe w słowach od czasu morderstwa Davida Kato.
<P>
Grupa Porozumienia Liberałów i Demokratów na rzecz Europy wielokrotnie podnosiła kwestię praw osób LGBT i przy wsparciu wszystkich posłów tego Parlamentu wzywaliśmy do poszanowania praw człowieka - bo tym są właśnie prawa osób LGBT. Nie zamilkniemy w tej kwestii.
<P>
Mam nadzieję, że ci posłowie, którzy czasami wahają się lub są wręcz niechętni, by bronić praw gejów, przemyślą ponownie sprawę i uświadomią sobie, że zabijanie nigdy nie jest uzasadnione i musi spotkać się z naszym niezmiennym, jednoznacznym potępieniem, tak jak czynimy to w przypadku naruszania praw innych mniejszości na całym świecie, na przykład chrześcijan.
<P>
Komisja i Europejska Służba Działań Zewnętrznych muszą posłużyć się zestawem narzędzi służących promowaniu i pełnej ochronie praw osób LGBT w Ugandzie.
<SPEAKER ID="446" NAME="Charles Tannock">
autor - Panie Przewodniczący! Morderstwo Davida Kato jest bezpośrednim skutkiem nienawiści i wrogości wobec społeczności LGBT w Ugandzie, napędzanej przez niektórych bezkompromisowych parlamentarzystów w tym kraju. W zeszłym roku dwukrotnie ostro krytykowaliśmy skandaliczne próby wprowadzenia przez niektórych parlamentarzystów ugandyjskich kary śmierci za przestępstwo polegające na utrzymywaniu kontaktów seksualnych przez osoby tej samej płci.
<P>
Nic dziwnego, że w warunkach takiej bigoterii zagrożone jest życie obronców praw gejów, czego niestety dowodzi przypadek Davida Kato. Zdawał on sobie sprawę z ryzyka publicznego występowania w obronie homoseksualistów. W zeszłym roku pewna gazeta opublikowała zdjęcia jego i innych osób podejrzewanych o homoseksualizm, opatrując je nagłówkiem "Powiesić ich”. Jestem pewien, że wielu z moich wyborców w Londynie głęboko niepokoi fakt, że Unia Europejska udziela pomocy finansowej krajowi, w którym tak odrażające uczucia są nie tylko tolerowane, ale wręcz niekiedy oficjalnie popierane.
<P>
Mam nadzieję, że Delegacja do spraw stosunków z Parlamentem Panafrykańskim uważnie zastanowi się, jakie działania może podjąć, aby dać wyraz naszemu oburzeniu morderstwem Davida Kato, a w ogólniejszym wymiarze podkreślić, że kraje afrykańskie muszą odwzajemnić trwałe zaangażowanie i pomoc finansową ze strony UE postępami w zakresie podstawowych praw człowieka na tym kontynencie.
<SPEAKER ID="447" NAME="Marie-Christine Vergiat" LANGUAGE="FR">
Panie Przewodniczący! Przechodzimy obecnie do trzeciej podczas obecnej kadencji Parlamentu Europejskiego rezolucji w sprawie dyskryminacji osób LGBT (lesbijek, gejów, osób biseksualnych i transseksualnych) w Ugandzie. Dziś konkretnie zajmujemy się przypadkiem Davida Kato, którego zabójstwo zdecydowanie potępiło wiele organizacji pozarządowych oraz organów międzynarodowych. David Kato był w istocie rzeczy symbolem walki z homofobią w jego kraju, a w szczególności sprzeciwu wobec ustawy Bahatiego, która posuwa się bardzo daleko w zwalczaniu homoseksualizmu, przewidując kary więzienia z dożywociem włącznie, a nawet karę śmierci. Musimy mu złożyć hołd, ale jednocześnie musimy pomyśleć o tych, których zdjęcia, nazwiska i adresy zostały haniebnie ujawnione przez szmatławca, którego nazwy nawet nie wymienię. Klimat wobec społeczności LGBT jest niemożliwy do zaakceptowania, a sytuację zaogniają przywódcy religijny, zwłaszcza kaznodziejscy fundamentaliści mający bliskie kontakty z głową państwa.
<P>
Jutro w Ugandzie odbędą się wybory prezydenckie. Choć jest ośmiu kandydatów, odchodzący prezydent już ogłosił, że jest pewien reelekcji i zapowiedział, że wsadzi do więzienia każdego, kto zakwestionuje wyniki wyborów. Wybory te są niewątpliwie szansą na przypomnienie Ugandzie o jej zobowiązaniach w zakresie praw człowieka, że walka z dyskryminacją dowolnego rodzaju, w tym wobec osób LGBT, stanowi integralny element powszechnych wartości i że powinniśmy wspólnie odpowiedzieć na apel sekretarza generalnego ONZ Ban Ki-moona o uczynienie dekryminalizacji homoseksualizmu powszechną walką o prawa człowieka.
<SPEAKER ID="448" NAME="Seán Kelly">
zastępca autora - Panie Przewodniczący! Nam, którzy żyjemy w świecie rozwiniętym, trudno jest zrozumieć przepaść dzielącą nas od obszaru subsaharyjskiego w wymiarze zarówno mentalnym, jak i praktycznym.
<P>
Przypadek Davida Kato jest tego przykładem. Uważa się go za ojca ruchu na rzecz praw człowieka w Ugandzie. Jako założyciel organizacji SMUG został potępiony przez gazetę "Rolling Stone” i wygrał przeciwko niej proces. Wydawca stwierdził, że należy nadal prześladować i zabijać homoseksualistów. I tak też się stało: 26 stycznia David Kato został zamordowany.
<SPEAKER ID="449" NAME="Michael Cashman">
autor - Panie Przewodniczący! Chwila, gdy musimy przyjąć rezolucję w sprawie śmierci obrońcy praw człowieka, zawsze budzi smutek.
<P>
Mnie ta okazja jeszcze bardziej przygnębia, ponieważ jak i inni posłowie miałem okazję go poznać, gdy przybył do Parlamentu, aby prosić o wystąpienie w imieniu tych, którzy żyją w Ugandzie.
<P>
Jako gej chciałbym osobiście podziękować Parlamentowi za jednomyślne stwierdzenie w rezolucji, że nienawiść wobec lesbijek, gejów i biseksualistów oraz ograniczanie przysługujących im praw człowieka jest niemożliwe do zaakceptowania.
<P>
Sprawiedliwość, jaką możemy oddać Davidowi Kato, polega nie tylko na doprowadzeniu przed sąd sprawców przestępstwa - bezsensownego morderstwa tego młodego człowieka. Prawdziwy problem polega na tym, że, jak słusznie stwierdził pan poseł Tannock, w kwestii praw człowieka i wolności obywatelskich daliśmy naszym kolegom na kontynencie afrykańskim zbyt daleko idącą swobodę. Najlepszym rozstrzygnięciem byłoby, gdyby kolonializm, jaki narzuciliśmy poprzez nasze prawa, a niekiedy również religię, zakończył się uchyleniem przepisów kryminalizujących homoseksualizm w 38 krajach oraz zniesieniem kary śmierci w Somalii, Mauretanii, Sudanie i Nigerii Północnej.
<P>
Byłby to pomnik nie tylko dla Davida Kato, giganta wśród pigmejów szerzących uprzedzenia i prześladowania. Byłby to również pomnik dla tego Parlamentu za występowanie w imieniu tych, którzy głosu nie mają.
<SPEAKER ID="450" NAME="Corina Creţu" LANGUAGE="RO">
Panie Przewodniczący! Uważam, że dyskusja o naruszeniach prawa mniejszości seksualnych w Ugandzie powinna wykraczać poza samo wyrażenie krytyki. Powinniśmy zastanowić się nad skutecznością naszych działań w zakresie popierania praw człowieka i przyjrzeć się roli dyplomacji europejskiej w realizacji tego celu.
<P>
W grudniu przyjęliśmy rezolucję przeciwko karaniu osób homoseksualnych w Ugandzie oraz podżeganiu do przestępstw wobec społeczności napiętnowanej ze względu na orientację seksualną. Ta straszliwa zbrodnia budzi moją odrazę, ale tak samo odczuwam odrazę wobec niechęci instytucji europejskich i państw członkowskich Unii Europejskiej, by skorzystać z dostępnych środków perswazji i nacisku. Uważam, że powinniśmy stanowczo zwrócić się do władz ugandyjskich o zagwarantowanie poszanowania praw podstawowych, o przeprowadzenie uczciwego śledztwa i o zapobieganie innym tego typu przestępstwom. Sądzę również, że powinniśmy wystosować ostrzeżenie do Komisji, by znacznie aktywniej zaangażowała się w obronę praw człowieka.
<SPEAKER ID="451" NAME="Alexandra Thein" LANGUAGE="DE">
Panie Przewodniczący, Panie i Panowie! Dziś przyjmiemy trzecią rezolucję w sprawie kryminalizacji homoseksualizmu w Ugandzie. W krótkim okresie czasu geje zostali uznani za łatwy cel w Ugandzie; nie oszczędzono nawet dzieci i nastolatków. Jest to skutek nieodpowiedzialnych działań chrześcijańskiej sekty ze Stanów Zjednoczonych i ogłoszonego w miejscowej gazecie "Rolling Stone” wezwania do powieszenia setki osób, których homoseksualna orientacja została publicznie ujawniona.
<P>
David Kato - jeden z tych ujawnionych gejów - został zatłuczony na ulicy. Czemuś takiemu mieliśmy właśnie nadzieję zapobiec naszą ostatnią rezolucją. Wzywamy Ugandę do tego, by przede wszystkim przeprowadzono niezależne śledztwo w sprawie morderstwa Davida Kato, a nie aresztowano pierwszej z brzegu osoby. Ponadto apelujemy do Ugandy o ściganie wszystkich tych, którzy publicznie nawołują do mordowania gejów. Wzywamy też Ugandę do zmiany przepisów prawa.
<SPEAKER ID="452" NAME="Raül Romeva i Rueda" LANGUAGE="ES">
Panie Przewodniczący! Pragnę dołączyć do wyrazów smutku, ale przede wszystkim oburzenia z powodu morderstwa Davida Kato. Chcę również powiedzieć, że musimy obecnie wykazać się determinacją i zdecydowaną wolą, by przeciwstawiać się nie tylko takim morderstwom, ale i zniewagom oraz wszelkim przejawom dyskryminacji ze względu na orientację seksualną.
<P>
W Afryce homoseksualizm jest legalny w zaledwie 13 krajach, a w 38 krajach stanowi przestępstwo. Takiej sytuacji nie można akceptować, ponadto Unia Europejska ma obowiązek jej zwalczania środkami zarówno politycznymi, jak i ekonomicznymi. Nie zapominajmy, że i my mamy wreszcie możliwość wniesienia wkładu, pod względem ekonomicznym, do tej walki.
<P>
Prześladowanie ze względu na orientację seksualną należy ponadto uznać za ważną przesłankę do ubiegania się o status uchodźcy oraz o prawo ochrony ze strony Unii Europejskiej i państw członkowskich, które niestety obecnie nie udzielają takiego prawa.
<P>
Gdybyśmy mieli taką możliwość w przypadku Davida Kato, być może obecnie nie opłakiwalibyśmy jego śmierci. Ilu jeszcze ludzi będziemy musieli opłakiwać w przyszłości?
<SPEAKER ID="453" NAME="Ryszard Czarnecki" LANGUAGE="PL">
Panie Przewodniczący! Myślę, że sytuacja w której po raz trzeci mówimy o Ugandzie w ciągu czternastu miesięcy, a po raz drugi w ciągu kilku miesięcy, jest sytuacją bardzo niepokojącą. Zgadzam się z moimi przedmówcami, tak naprawdę chodzi nie tylko o prawa człowieka jednej grupy, ale chodzi o prawa człowieka w Ugandzie w ogóle. Choć w tym kontekście wszelkie mniejszości są narażone na bardzo dotkliwe wyzwania. Myślę, że ponowny głos Parlamentu Europejskiego w tej kwestii jest szczególnie ważny. Cieszę się, że przedstawiciele różnych grup politycznych w tej kwestii mówią razem i mówią tak naprawdę to samo, choć oczywiście mogą akcentować w różny sposób. Ja bym powiedział, że w Ugandzie nie są przestrzegane w ogóle prawa człowieka, także tej grupy i tej grupy powinniśmy również bronić w tym kontekście szczególnie. Powinniśmy także bronić prawa do nieskrępowanej działalności politycznej i podkreślać również w tym kontekście prawa obrońców praw człowieka.
<SPEAKER ID="454" NAME="Joanna Senyszyn" AFFILIATION="S&amp;D">
(PL) Panie Przewodniczący! Brutalne morderstwo Davida Kato, jednego z najbardziej znanych w Ugandzie obrońców praw człowieka, to wynik nienawiści do osób homoseksualnych. Nawet jeśli zabójca zostanie ukarany, pozostanie atmosfera nienawiści, usankcjonowana prawem dyskryminacja osób LGBT. Aż w 38 krajach afrykańskich homoseksualizm jest przestępstwem, w czterech zagrożonym karą śmierci.
<P>
Unia Europejska aktywnie wspiera demokratyczne przemiany w Afryce. Nie możemy pozwalać, aby prawa człowieka były w tak drastyczny sposób łamane. Ile krwi musi się jeszcze przelać, ile osób musi zginąć, aby społeczność międzynarodowa wymusiła zmianę ustawodawstwa łamiącego prawa człowieka w Afryce? Trzeba przyjrzeć się także roli Kościoła, który zamiast szerzyć miłość i pokój, szczuje na osoby homoseksualne, głosząc bzdurną teorię, że homoseksualizm jest ciężką chorobą, którą trzeba leczyć.
<SPEAKER ID="455" NAME="Nicole Sinclaire" AFFILIATION="NI">
Panie Przewodniczący! Chciałam poruszyć kwestię proceduralną, zanim przejdę do meritum. Po raz trzeci obiecano nam przydzielenie czasu wystąpienia, ale potem nie zostaliśmy wpisani na listę. To, że jesteśmy posłami niezrzeszonymi, nie oznacza, że nie mamy nic do powiedzenia.
<P>
Przechodząc do mojego wystąpienia, chciałam wyrazić uznanie dla tragicznie zmarłego Davida Kato za odwagę, z jaką bronił nie tylko własnych praw, ale i praw innych osób LGBT w Ugandzie i w całej Afryce. Możemy jedynie ubolewać, że pomimo jego wizyty w Parlamencie w październiku zeszłego roku ani my, ani społeczność narodowa nie zareagowaliśmy na jego ostrzeżenia i David Kato nie żyje.
<P>
To nie do wiary, że Unia Europejska wciąż udziela pomocy Ugandzie. Mam nadzieję, że przyjrzymy się tej kwestii po wyborach, jakie mają się odbyć w najbliższych dniach. Mam nadzieję, że wycofamy pomoc, jeśli nie będzie amnestii dla wszystkich osób ściganych za przestępstwa homoseksualne.
<P>
Na zakończenie mam jeszcze jedną uwagę. To smutne, że Węgrzy, którzy sprawują obecnie prezydencję Unii Europejskiej, postanowili zakazać marszu równości LGBT w czerwcu tego roku. Jakie płynie z tego przesłanie...?
<P>
(Przewodniczący wyłączył mikrofon)
<SPEAKER ID="456" NAME="Przewodniczący">
Pani poseł Sinclaire! Otrzymałem informację, że Pani personel nie zgłosił Pani wystąpienia. Jeśli Pani personel dostarczy dowód takiego zgłoszenia, zapewniam Panią, że osobiście zajmę się tą sprawą. Zajmę się tym osobiście, jeśli przedstawi mi Pani dowód zgłoszenia.
<SPEAKER ID="457" NAME="Sergio Paolo Francesco Silvestris" AFFILIATION="PPE">
(IT) Panie Przewodniczący, Panie Komisarzu, Panie i Panowie! Morderstwo Davida Kato spotkało się z ostrym i zdecydowanym potępieniem ze strony instytucji europejskich.
<P>
Nie możemy jednak zapominać, że ten brutalny akt jest jedynie epizodem w szerszym porządku rzeczy, w ramach którego mniejszości kulturowe, etniczne i religine cierpią prześladowania w różnych częściach świata. Zaledwie parę tygodni temu przyjęliśmy pilną rezolucję potępiającą brutalne morderstwo chrześcijan koptyjskich w Aleksandrii w Egipcie, którzy chcieli tylko swobodnie i z szacunkiem wyznawać swoją wiarę.
<P>
Gdy spojrzymy dalej niż prawa gejów, Uganda jest krajem w szczególnie trudnej sytuacji, będąc ofiarą spekulacji finansowej ze strony pewnych mocarstw, zainteresowanych jedynie wykorzystaniem słabości tego kraju. Unia Europejska musi zatem poświęcić uwagę Ugandzie, aby kraj ten mógł skorzystać na naszej zdolności szerzenia demokracji i praw obywatelskich również w krajach pozaeuropejskich.
<SPEAKER ID="458" NAME="Anneli Jäätteenmäki" AFFILIATION="ALDE">
Panie Przewodniczący! Na świecie wciąż ma miejsce nienawiść i naruszanie praw człowieka wobec mniejszości seksualnych. Niedawne doniesienia o zabójstwie Davida Kato w Ugandzie są kolejnym smutnym przykładem dyskryminacji i brutalności wobec mniejszości seksualnych.
<P>
Należy przeprowadzić dogłębne śledztwo w sprawie zabójstwa Davida Kato i postawić osoby odpowiedzialne przed sądem. Istnieją doniesienia o publicznym nawoływaniu do zabicia Davida Kato, na przykład w brukowcu "Rolling Stone”. Należy zbadać te doniesienia.
<P>
Muszę powiedzieć, że przeraziły mnie uwagi ugandyjskiego ministra ds. etyki i uczciwości, który stwierdził, iż homoseksualiści mogą zapomnieć o prawach człowieka.
<SPEAKER ID="459" NAME="Róża, Gräfin von Thun und Hohenstein" AFFILIATION="PPE">
(PL) Panie Przewodniczący! Jak myślę o Ugandzie, myślę o tym, jak ten przepiękny kraj dużo się nacierpiał od czasów Idi Amina i ciągle jeszcze prawa człowieka tam są gwałcone, to wdzięczna jestem wszystkim kolegom, którzy tak pilnie na to zwracają uwagę. Myślę, że przy tym temacie powinniśmy mówić tak samo o tym, do czego może doprowadzić język nienawiści. To w końcu język nienawiści (ten tabloid, który opublikował zdjęcia pana Kato) doprowadził do tego koszmarnego morderstwa. Ten język nienawiści funkcjonuje tak samo tutaj u nas w Unii Europejskiej. Istnieją takie strony internetowe jak np. Red Watch i na tych stronach internetowych są podawane nazwiska, czasem nawet i adresy osób o odmiennej orientacji seksualnej, o innym wyznaniu, o innym światopoglądzie. Na tych stronach internetowych właściwie otwarcie nawołuje się do przemocy wobec mniejszości. Musimy dbać o te prawa i o bezpieczeństwo mniejszości na świecie, ale też u nas.
<SPEAKER ID="460" NAME="Siim Kallas">
wiceprzewodniczący Komisji - Panie Przewodniczący! Chciałbym na początku złożyć hołd zmarłemu Davidowi Kato. Był on odważnym obrońcą praw człowieka i nieustraszonym aktywistą działającym na rzecz praw osób LGTB.
<P>
Jego życie jako głównego rzecznika praw LGTB było zagrożone. 2 października 2010 r. ugandyjski brukowiec "Rolling Stone” opublikował nazwiska i zdjęcia Davida Kato oraz innych osób podejrzewanych o homoseksualizm pod nagłówkiem "Powiesić ich”, tym samym bez skrupułów narażając ich życie.
<P>
Sukcesem było to, że David Kato wygrał proces z gazetą. Dnia 3 stycznia sąd uznał, że gazeta naruszyła konstytucyjne prawo do prywatności i bezpieczeństwa oraz przyznał odszkodowanie trzem powodom.
<P>
Był to jego ostatni sukces. 26 stycznia David Kato został zabity. Unia Europejska za pośrednictwem szefów misji w Ugandzie wyraziła swój szok oraz wezwała władze ugandyjskie do przeprowadzenia energicznego śledztwa w sprawie morderstwa Davida Kato i doprowadzenia winnych tego straszliwego czynu przed sąd.
<P>
Śmierć Davida Kato jest ogromną stratą dla światowej społeczności obrońców praw człowieka oraz dla Ugandy. Jego los przypomina nam również o niepewnej sytuacji osób LGBT w Ugandzie i innych krajach. Tuż po jego śmierci, 28 stycznia, inna gazeta, "Red Pepper”, opublikowała skandaliczny artykuł zawierający obraźliwe stwierdzenia na temat homoseksualistów. Przedłożony parlamentowi ugandyjskiemu projekt ustawy przeciwko homoseksualizmowi został chwilowo odłożony, ale może powrócić, gdy ukonstytuuje się nowy parlament po wyborach, jakie mają wkrótce się odbyć w Ugandzie.
<P>
Stanowisko UE w sprawie praw LGTB jest bardzo jasne. Kryminalizacja homoseksualizmu, przewidziana w projekcie ustawy ugandyjskiej, jest wbrew międzynarodowym normom praw człowieka. Projekt ustawy jest ponadto niezgodny z popieraną przez UE deklaracją ONZ w sprawie orientacji seksualnej i tożsamości płciowej z 18 grudnia 2008 r.
<P>
Szefowie misji UE poruszali te kwestię z władzami ugandyjskimi szereg razy na najwyższym szczeblu: podczas spotkań z prezydentem, premierem, ministrem spraw zagranicznych, ministrem sprawiedliwości i ugandyjską Komisją Praw Człowieka.
<P>
9 lutego Grupa robocza ds. praw człowieka, zrzeszająca kilku partnerów z Ugandy, zwróciła się do obrońców praw człowieka o aktualne informacje na temat działań podjętych przez społeczność LGBT - oraz szerszej rozumianą społeczność obrońców praw człowieka - po morderstwie Davida.
<P>
3 lutego delegacja UE wraz z dziesięcioma państwami członkowskimi reprezentowanymi w Ugandzie oraz Norwegią zapoczątkowała Krajową strategię wdrożenia wytycznych UE w sprawie obrońców praw człowieka. Strategia określa w bardziej praktycznym wymiarze, w jaki sposób misje UE i Norwegia mogą wspomagać pracę obrońców praw człowieka, w tym aktywistów LGBT.
<P>
UE zamierza nadal przy każdej stosownej okazji zgłaszać w ramach dialogu z rządem zastrzeżenia dotyczące projektu ustawy przeciwko homoseksualizmowi oraz innych przypadków prześladowania osób LGBT w Ugandzie. Unia będzie ponadto nadal wspierać miejscowe organizacje praw człowieka w wysiłkach na rzecz zmiany mentalności w Ugandzie. Delegacja UE wkrótce spotka się z organizacją chroniącą obronców praw człowieka, aby przedyskutować możliwość wsparcia jej pracy na rzecz aktywistów LGTB.
<SPEAKER ID="461" NAME="Przewodniczący">
Zamykam debatę.
<P>
Głosowanie odbędzie się natychmiast.
<P>
Oświadczenia pisemne (art. 149 Regulaminu)
<SPEAKER ID="462" NAME="Monica Luisa Macovei" LANGUAGE="RO">
Z wielkim smutkiem dowiedziałam się o śmierci obrońcy praw człowieka i praw LGBT Davida Kato Kisule w Ugandzie. Parlament potępił już sankcje karne wobec dorosłych osób ten samej płci współżyjących za obopólną zgodą oraz ustawę Bahatiego, która przewiduje surowsze kary, w tym karę śmierci. Morderstwo Davida Kato Kisule dowodzi, że wciąż istnieje duże i realne zagrożenie, iż nienawiść i dyskryminacja będą kosztowały życie ludzkie. Z zadowoleniem przyjmuję oświadczenia prezydenta Baracka Obamy i sekretarz stanu Hillary Clinton potępiające śmierć Davida Kato Kisule i podkreślające jego wysiłki na rzecz godnego życia w Ugandzie bez względu na orientację seksualną czy tożsamość płciową. Podzielam odczucia tych, którzy apelują do Komisji Europejskiej oraz Rady o podjęcie szybkich, skutecznych działań w celu potępienia i powstrzymania dyskryminacji zarówno w prawie, jak i w praktyce.
<SPEAKER ID="463" NAME="Kristiina Ojuland" AFFILIATION="ALDE">
na piśmie - Panie Przewodniczący, Panie Wiceprzewodniczący Komisji! Morderstwo Davida Kato Kisule było ogromną tragedią dla jego rodziny i przyjaciół, jak również wielką stratą dla ruchu LGBT i praw człowieka w Afryce Subsaharyjskiej. Zdumiewa mnie, że władze ugandyjskiej potraktowały ten przerażający czyn z tak ostentacyjną obojętnością. Należy głośno poruszyć w rozmowach z władzami ugandyjskimi sprawę męczeństwa Davida Kato i problem dyskryminacji wobec mniejszości LGBT.
<P>
Wysiłki Davida Kato poszłyby na marne, gdyby parlament ugandyjski przyjął antyhomoseksualną ustawę Batatiego bez zdecydowanej reakcji ze strony społeczności międzynarodowej. Unia Europejska musi naciskać na władze ugandyjskie, aby zdekryminalizowały homoseksualizm i odrzuciły stosowanie kary śmierci we wszystkich przypadkach.
<P>
Uganda musi wypełnić swoje zobowiązania wynikające z prawa międzynarodowego oraz umowy z Kotonu, która nakazuje ochronę wszystkich osób przed groźbami i przemocą bez względu na orientację seksualną lub tożsamość płciową. Byłoby poważnym naruszeniem, gdyby rząd i sądy w Ugandzie zachęcały do takiej przemocy i same się jej dopuszczały. Unia Europejska i jej państwa członkowskie muszą wykorzystać warunkowość pomocy rozwojowej i zaprzestać sponsorowania takich rządów.

<CHAPTER ID="005">
Komunikat Przewodniczącego
<SPEAKER ID="029" NAME="Przewodniczący">
Za radą komisji przechodzimy teraz do wystąpień w imieniu grup partyjnych. Zanim udzielę głosu pierwszemu mówcy, panu posłowi Karasowi, mam dwa bardzo krótkie komunikaty.
<P>
Dowiedzieliśmy się, że we wczesnych godzinach porannych dostrzeżona u wybrzeży Lampedusy barka z ponad dwustoma migrantami wywróciła się na burzliwym morzu. Straż przybrzeżna czyni wszystko, co w jej mocy, by ratować rozbitków. Sytuacja jest bardzo poważna. Niecierpliwie czekamy na wypełnienie zobowiązań podjętych przez Komisję i rządy państw wobec Parlamentu.
<P>
Przechodzę teraz do drugiego komunikatu. Dwa lata po tragicznym trzęsieniu ziemi, które zniszczyło miasto L'Aquila i Abruzję, pragnę ponownie wyrazić w imieniu Parlamentu troskę i niepokój o los ofiar katastrofy oraz dać wyraz nadziei, że uda się przyśpieszyć odtworzenie spuścizny historycznej i budynków mieszkalnych w regionie.

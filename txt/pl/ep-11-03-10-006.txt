<CHAPTER ID="006">
Oświadczenia przewodniczącego
<SPEAKER ID="099" NAME="Przewodniczący">
Koleżanki i Koledzy, Panie i Panowie, Drodzy Goście! Jutro, 11 marca, po raz siódmy będziemy obchodzić Europejski Dzień Ofiar Terroryzmu. Ten dzień jest poświęcony pamięci ponad 5 tysięcy ofiar terroryzmu w Europie. Terroryści wypowiadają wojnę cywilom. Atakują miejsca, gdzie przeciętni ludzie powinni czuć się bezpiecznie w swoim kraju. Jest to postępowanie haniebne, kłamliwe i tchórzliwe. Dlatego też terroryzmu nie można w żaden sposób usprawiedliwić. My, Europejczycy, jesteśmy silni i zjednoczeni. Żadna organizacja terrorystyczna czy przestępcza nie jest w stanie osłabić naszej wiary w wartości, które stanowią fundament zjednoczonej Europy.
<P>
Panie i Panowie! Proszę o powstanie i uczczenie pamięci ofiar terroryzmu minutą ciszy.
<P>
(Posłowie wstają z miejsc i zachowują minutę ciszy)

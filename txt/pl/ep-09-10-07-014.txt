<CHAPTER ID="014">
Wyjaśnienia dotyczące sposobu głosowania 
<P>
- Pisemne wyjaśnienia dotyczące sposobu głosowania
<SPEAKER ID="046" NAME="William " AFFILIATION="hrabia)  Dartmouth  (EFD">
na piśmie. - Gubernator Banku Anielskiego (Mervyn King) stwierdził, z czym się zgadzam, że: "banki za życia są międzynarodowe, a po śmierci krajowe...”. To bowiem rządy krajów oraz ich podatnicy ponoszą koszty, gdy banki znajdują się w trudnej sytuacji. Dlatego też, nadzór nad bankowością powinien być prowadzony na szczeblu krajowym, a nie na szczeblu UE. Z tego też powodu zagłosowałem przeciwko utworzeniu specjalnej komisji UE ds. kryzysu finansowego i gospodarczego.
<SPEAKER ID="998" NAME="Maria Da Graça Carvalho" AFFILIATION="PPE">
na piśmie. - (PT) Utworzenie specjalnej komisji ds. kryzysu finansowego i gospodarczego jako organu, który miałby analizować i oceniać koordynację środków podejmowanych przez państwa członkowskie w celu wspierania rozwoju zrównoważonego pod względem jakości rozwoju jest sprawą o zasadniczym znaczeniu. Konieczna analiza i ocena społecznego, gospodarczego i finansowego wymiaru kryzysu, a także zaproponowanie właściwych środków dla odbudowywania w dłuższym okresie zdrowych i stabilnych rynków finansowych, które będą w stanie wesprzeć zrównoważony wzrost gospodarczy, przyczyniający się do zwalczania bezrobocia i umożliwiający reakcję na zmiany klimatyczne oraz demograficzne.
<P>
Kluczowe znaczenie ma wsparcie zaangażowania uniwersytetów, przedstawicieli społeczności naukowej oraz badaczy jako partnerów strategicznych. Należy promować to partnerstwo, gdyż rozstrzygające znaczenie będzie mieć dla nas zdolność do szybkiego rozwiązania kryzysu gospodarczego i problemu bezrobocia, jak również znalezienie długofalowych rozwiązań mających na celu uporanie się z problemem zmian klimatycznych poprzez rozwój i wykorzystanie czystych form energii.
<SPEAKER ID="047" NAME="Diogo Feio  " LANGUAGE="PT">
Utworzenie specjalnej komisji ds. kryzysu finansowego i gospodarczego może okazać się kluczowe jeśli chodzi o przygotowywanie się UE na przyszłość. Cele te nie zostaną osiągnięte jedynie poprzez dyskutowanie i proponowanie środków, ale również poprzez opracowanie mechanizmów, które będzie można wdrożyć, aby uniknąć konieczności stawienia czoła podobnej sytuacji w nieodległej przyszłości. Istotne jest zatem, by wyciągnąć wnioski z obecnego kryzysu, badając jego źródła i konsekwencje. Równie ważne jest poprawienie niedociągnięć systemu finansowego, które doprowadziły do obecnej sytuacji, poprzez przyjęcie lepszego prawodawstwa, z należytym uzasadnieniem.
<P>
Nie możemy w sytuacji silnej konkurencji ryzykować tworzenia środowiska regulacyjnego, które jest tak rygorystyczne, że może przynieść dalsze opóźnienie poprawy, lub przekształcić UE w nieatrakcyjny rynek finansowy.
<P>
Komisja taka mogłaby także prowadzić prace przez okres dłuższy niż zaplanowane 12 miesięcy, aby móc monitorować i oceniać środki, które zostaną przyjęte w obecnym kryzysie.
<SPEAKER ID="048" NAME="Petru Constantin Luhan  " LANGUAGE="RO">
Popieram przyjęcie tego środka i jestem całkowicie przekonany, że komisja ta przeprowadzi właściwą analizę skali kryzysu finansowego, który ma wpływ na każde państwo członkowskie, oraz że przedstawi zalecenia ekspertów, które przyczynią się do odbudowy gospodarki Unii Europejskiej. Jednakże nie mogłem zagłosować nad tym wnioskiem, ponieważ miałem problem z kartą do głosowania.
<SPEAKER ID="049" NAME="Franz Obermayr" AFFILIATION="NI">
na piśmie. - (DE) Pokonanie obecnego kryzysu gospodarczego oraz jego skutków dla gospodarek państw członkowskich, a w ostatecznym rozrachunku dla sfery społecznej, wymaga intensywnych wspólnych wysiłków. Decyzja Konferencji Przewodniczących z 17 września 2009 r., przewidująca wykorzystanie specjalnej komisji i przeprowadzenie analizy strukturalnej oraz opracowanie wniosków dotyczących właściwych środków w celu utrzymania zrównoważonych i odpornych na kryzys rynków finansowych, warta jest naszego poparcia. Jednakże gwoli krytyki, należy tu powiedzieć, że upłynęło już ponad 12 miesięcy od pojawienia się w zeszłym roku pierwszych symptomów kryzysu i wystąpienia samego kryzysu na początku tego roku. Środki, które dotąd zostały zastosowane, powinny być przede wszystkim postrzegane jako opanowanie objawów oraz środki interwencyjne mające na celu zabezpieczenie miejsc pracy. Popierając ten wniosek należy zauważyć, że szczególną uwagę trzeba poświęcić skoordynowanym i ukierunkowanym środkom, jako że przy całym poszanowaniu zasady pomocniczości, indywidualne rozwiązania doprowadzą nas w końcu ponownie do zakłóceń konkurencji.

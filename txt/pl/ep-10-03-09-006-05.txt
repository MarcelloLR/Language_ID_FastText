<CHAPTER ID="006-05">
5. Protokół dodatkowy do Umowy o współpracy w sprawie ochrony wybrzeży i wód północno-wschodniego Atlantyku przed zanieczyszczeniem (
<P>
Przed głosowaniem:
<SPEAKER ID="101" NAME="Anna Rosbach">
sprawozdawczyni. - (DA) Pani przewodnicząca! Poprosiłam o udzielenie głosu, ponieważ w ramach czasowych przewidzianych dla przedmiotowego protokołu dodatkowego nie uwzględniono przeprowadzenia debaty ani w komisji, ani na posiedzeniu plenarnym. Protokół dodatkowy pozwoli państwom członkowskim UE wspólnie walczyć z zanieczyszczeniem w regionie Atlantyku. Przedmiotowa umowa stanowi część siatki regionalnych umów morskich zawartych przez UE z kilkoma państwami członkowskimi i sąsiadującymi z UE krajami trzecimi. Każda z tych umów dotyczy różnych obszarów mórz otaczających państwa członkowskie UE i ma na celu prowadzenie indywidualnych lub wspólnych interwencji stron umowy na wypadek zanieczyszczenia lub zagrożenia zanieczyszczeniem wód lub wybrzeży. Nie ukrywam, że mam ogromną nadzieję, iż przedmiotowy protokół dodatkowy umożliwi zwalczanie wielu form zanieczyszczeń w regionie Atlantyku. W końcu jego przygotowanie trwało zdecydowanie zbyt długo. Ze względu na różnice poglądów między Marokiem a Hiszpanią w sprawie Sahary Zachodniej jego opracowanie zajęło dwadzieścia lat. Dwadzieścia straconych lat. Środowisko morskie już nie odzyska tego czasu, ale dzięki temu widać, jak ważne jest nieprzedłużanie w Izbie całego procesu. W związku z tym mam nadzieję, że posłowie do PE w znacznej większości poprą protokół, podobnie jak my podczas rozmów w komisji. Jestem państwu niezmiernie wdzięczna za to wsparcie.

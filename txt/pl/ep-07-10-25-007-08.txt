<CHAPTER ID="007-08">
8. Rejestry przedsiębiorstw do celów statystycznych (głosowanie) 
<P>
Sprawozdanie pana posła Hans-Petera Martina
<P>
- Przed głosowaniem
<SPEAKER ID="091" NAME="Hans-Peter Martin  " AFFILIATION="NI">
sprawozdawca. - (DE) Panie przewodniczący! Mam prośbę w imieniu wszystkich demokratycznie nastawionych ludzi. Jest to niedopuszczalne, żeby posłowie do Parlamentu Europejskiego byli nazywani "rakiem Europy”, innymi słowy tak, jak po nieuleczalnej chorobie. To nie stało się w Budapeszcie, jak zniewaga, o której wspomniał wczoraj pan poseł Schulz, ale w Brukseli. W swoim wystąpieniu na posiedzeniu plenarnym w tej Izbie poseł do Parlamentu Europejskiego nazwał krytyków Unii Europejskiej "rakiem”. Posłem, o którym mowa, był pan Othmar Karas, wiceprzewodniczący grupy PPE. Powiedział to na posiedzeniu plenarnym w dniu 10 października 2007 r.
<P>
Żądam...
<P>
(Przewodniczący wyłączył mikrofon)
<SPEAKER ID="092" NAME="Przewodniczący">
To nie dotyczy sprawozdania.
<P>
Wszystko, co mogę powiedzieć w tej kwestii to tyle, że posłowie do Parlamentu powinni zawsze stanowić wzór do naśladowania pod względem swoich słów i czynów.

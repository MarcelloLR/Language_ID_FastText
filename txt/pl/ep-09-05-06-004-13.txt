<CHAPTER ID="004-13">
13. Ogólny przegląd Regulaminu (
<P>
- Przed głosowaniem nad poprawką 9:
<SPEAKER ID="124" NAME="Monica Frassoni">
w imieniu grupy Verts/ALE. - Pani przewodnicząca! Zwracam się z prośbą o odesłanie [poprawki] do komisji i chciałabym wyjaśnić, dlaczego. Omawiając to prawodawstwo mówiliśmy wiele o ocenach wpływu. To znaczy: za każdym razem, gdy wprowadzany jest nowy przepis, należy wiedzieć, jaki ten wpływ będzie. Jeżeli chodzi o nowe przepisy, nad którymi mamy głosować dzisiaj w związku ze sprawozdaniem pana posła Corbetta, nie mamy świadomości, jakie mogą być skutki radykalnego zmieniania sposobu tworzenia prawa, dopuszczając możliwość prezentowania przez komisje i licznych sprawozdawców całkowicie sprzecznych procedur i poprawek do przegłosowania na posiedzeniu plenarnym.
<P>
Z tego właśnie względu grupa Verts/ALE żąda skierowania [poprawki] z powrotem do komisji, nie dlatego, byśmy uważali, że nie potrafimy naprawić sytuacji, lecz dlatego, że wiąże się to z forsowaniem reformy, która spowoduje, że nasza rzeczywistość legislacyjna stanie się w przyszłości bardzo trudna.
<P>
(Oklaski)
<SPEAKER ID="125" NAME="Jo Leinen  " AFFILIATION="PSE">
przewodniczący Komisji Spraw Konstytucyjnych. - (DE) Pani przewodnicząca! Reforma Unii Europejskiej jest wystarczająco trudna, lecz reforma Parlamentu Europejskiego zdaje się być nawet jeszcze trudniejsza. Muszę jednak powiedzieć pani poseł Frassoni, że ten proces reform trwa już od dwóch i pół roku. Mieliśmy grupę ds. reformy, w skład której wchodziła osobiście pani poseł Frassoni. Nasza komisja zastosowała się do wniosków grupy ds. reformy, punkt po punkcie. Innymi słowy, dzisiaj na posiedzeniu plenarnym przedstawiamy coś, co pochłonęło dwa i pół roku na dyskusje, debaty i decyzje. Dlatego nie ma żadnego powodu, aby ten punkt został ponownie skierowany do komisji. Dzisiaj musimy dopełnić końcowego aktu i przygotować się do nowego okresu legislacyjnego wprowadzając liczne usprawnienia w naszej pracy. Dlatego głosuję przeciwko wnioskowi złożonemu przez panią poseł Frassoni.
<SPEAKER ID="126" NAME="Richard Corbett">
sprawozdawca. - Pani przewodnicząca! Naprawdę nie sądzę, abym musiał coś dodawać z wyjątkiem tego, że uzasadnienie, jakie przedstawiła pani poseł Monica Frassoni w kwestii poszczególnych poprawek może być dla niej powodem głosowania przeciwko przyjęciu tych poprawek. Nie jest to na pewno powód skierowania całej sprawy z powrotem do komisji; wykluczyłoby to przyjęcie jakiejkolwiek poprawki przedłożonej w dniu dzisiejszym i byłoby to w najwyższym stopniu niefortunne.
<SPEAKER ID="128" NAME="Richard Corbett">
sprawozdawca. - Pani przewodnicząca! Zanim przejdzie pani do głosowania nad poprawkami 49 i 67, czy mógłbym prosić o zmianę kolejności głosowań i najpierw głosować nad poprawką 67, która jest kompromisem późniejszym, jaki pojawił się po głosowaniu w komisji? Sądzę, że byłoby to dla nas bardziej pomocne, gdybyśmy mogli procedować w odwrotnej kolejności.

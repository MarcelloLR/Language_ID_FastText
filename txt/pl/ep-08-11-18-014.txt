<CHAPTER ID="014">
Statystki europejskie (debata) 
<SPEAKER ID="407" NAME="Przewodniczący">
Następnym punktem posiedzenia jest sprawozdanie pana posła A. Schwaba, w imieniu Komisji Gospodarczej i Monetarnej, w sprawie wniosku dotyczącego rozporządzenia Parlamentu Europejskiego i Rady w sprawie statystyk europejskich - C6-0346/2007 -.
<SPEAKER ID="408" NAME="Andreas Schwab">
sprawozdawca. - (DE) Panie przewodniczący, panie komisarzu! Po pierwsze, zasmuca mnie to, że komisarz McCreevy opuszcza salę obrad, ponieważ dzięki tym dokumentom mógłby uczestniczyć w zamknięciu zakończonej ogromnym sukcesem i stosunkowo długiej procedury, w której uczestniczył Parlament. Zaszczyt ten przypadnie teraz w udziale panu komisarzowi Alumnii. Jestem szczęśliwy, że dziś możemy zakończyć pomyślny, długi proces w pierwszym czytaniu, przy znacznej dozie konsensusu. Na początek chciałbym również podziękować - czego nie mogę uczynić w odniesieniu do pierwszego pakietu dokumentów - prezydencjom słoweńskiej i francuskiej za wyważone, acz momentami trudne negocjacje, które prowadziły, by osiągnąć kompromis.
<P>
Dokumenty te oznaczają również zmniejszenie obciążeń administracyjnych związanych ze sprawozdawczością statystyczną w Unii Europejskiej, a także obciążeń w tym zakresie dla przedsiębiorstw na szczeblu lokalnym. Dlatego uważam, że możemy umieścić to sprawozdanie w kontekście zmniejszania biurokracji. Na przykład w Niemczech, zgodnie z obliczeniami Deutsches Institut für Wirtschaftsforschung (Niemieckiego Instytutu Badań Gospodarczych), stosunek kosztów statystyk urzędowych nie przekracza 10% całkowitych kosztów biurokratycznych całej gospodarki. Oznacza to około 230 milionów euro. Jeżeli my, Unia Europejska, rzeczywiście będziemy w stanie uporządkować sytuację w tym zakresie, myślę, że uczynimy ważny krok w kierunku zmniejszonej biurokracji poprzez ograniczenie obowiązków statystycznych. Dziękuję panie komisarzu Almunia za pański wniosek.
<P>
Chciałbym teraz przejść do omówienia nowego rozporządzenia w sprawie statystyk europejskich. Rozporządzenie w sprawie statystyk europejskich stanowi ramy prawne na potrzeby tworzenia statystyk na szczeblu europejskim i jest przeglądem istniejących ram prawnych w zakresie przygotowywania statystyk na szczeblu UE. Mimo że kontrsprawozdawcy z innych grup nie są obecni dziś wieczorem, chciałbym skorzystać z tej sposobności i podziękować państwu za konstruktywną współpracę. Dyskusje nie były łatwe, ale na koniec okazały się być sukcesem.
<P>
Wniosek stanowi część całej serii rozporządzeń, które Komisja przyjęła w trakcie obecnej kadencji w zakresie tworzenia i rozpowszechniania statystyk i które były przedmiotem debat w Komisji Gospodarczej i Monetarnej. Do wniosku dotyczącego rozporządzenia wprowadzimy następujące zmiany. Zmienimy definicję europejskiego systemu statystycznego i określimy jego działania w ramach wspólnotowego prawa. Określimy rolę krajowych urzędów statystycznych w europejskim systemie statystycznym, zapewniając jednocześnie dalsze pełne stosowanie zasady pomocniczości w państwach członkowskich, zgodnie z zaleceniami w tym zakresie, i będziemy nalegali na odniesienia do Europejskiego kodeksu praktyk statystycznych i jego włączenie do prawa wspólnotowego. W tym zakresie wniosek stanowi odpowiedź na obecną trudną sytuację pod względem statystyk po wprowadzeniu euro w niektórych państwach członkowskich Unii Europejskiej. Wreszcie we wniosku przewidziano ustanowienie dwóch różnych organów - Komitetu ds. ESS i grupy partnerskiej ds. ESS - które wspólnie zastąpią Komitet ds. Programu Statystycznego.
<P>
Czytelne głosowanie w komisji i skuteczne rozmowy trójstronne dowodzą, że uzyskano spójne prawodawstwo. W trakcie tych kilku minut, które pozostały do końca mojego wystąpienia, chciałbym raz jeszcze przedstawić ten projekt legislacyjny w świetle dwóch ważnych kwestii. Byliśmy w stanie zagwarantować, że w przyszłości rozporządzenie to umożliwi Eurostatowi uzyskiwanie szybszego, nieograniczonego dostępu do wszelkich danych statystycznych istotnych z punktu ważnych kryteriów gospodarczych. W ten sposób zapewnimy nieco więcej przejrzystości statystycznej na szczeblu europejskim i uczynimy tym samym strefę euro nieco bardziej konkurencyjną. To dobre wieści, szczególnie w świetle kryzysu finansowego i trudnych dyskusji dotyczących systemu statystycznego.
<P>
Po drugie, moim zdaniem ważne jest to, że dzięki temu sprawozdaniu wzmacniana jest jeszcze bardziej niezależność statystyk z naukowego punktu widzenia. To pozytywny sygnał dla pracowników tego sektora. Wreszcie jestem wdzięczny, że uzyskano kompromis ze wszystkimi państwami członkowskimi. Wiem - mimo że miejsca Rady są dzisiejszego wieczoru puste - że dla wielu osób nie było to łatwe, ale myślę, że dzięki przedmiotowemu wnioskowi dotyczącemu rozporządzenia jesteśmy w stanie usatysfakcjonować wszystkich zainteresowanych i że możemy być zadowoleni z rozporządzenia. Chciałbym podziękować za uwagę i za zakończoną sukcesem współpracę.
<SPEAKER ID="409" NAME="Joaquín Almunia" LANGUAGE="ES">
Pani przewodnicząca, panie i panowie! Urzędowe statystyki bez wątpienia odgrywają fundamentalną rolę we współczesnym społeczeństwie. Instytucje, politycy, podmioty gospodarcze, rynki i indywidualne osoby wykorzystują statystyki do jak najdokładniejszego opisania trendów w sferze gospodarki, życia społecznego, ochrony środowiska, kultury i w innych.
<P>
Informacje statystyczne są fundamentem przejrzystości i otwartości decyzji politycznych, w związku z czym statystyki urzędowe stanowią dobro publiczne będące podstawą bezproblemowego funkcjonowania demokracji. Na szczeblu europejskim statystyki europejskie są coraz ważniejsze dla rozwoju, wdrażania, monitorowania i oceny polityk uzgadnianych w Parlamencie i w Radzie, a także proponowanych przez Komisję.
<P>
Celem wniosku Komisji będącego przedmiotem dzisiejszej debaty jest przegląd podstawowych ram prawnych regulujących tworzenie statystyk na szczeblu europejskim. Z zadowoleniem przyjmuję ciężką pracę wykonaną w konstruktywnym duchu przez ten Parlament, a przede wszystkim przez pana Schwaba jako sprawozdawcę i przez panią poseł Ferreirę - która nie jest dziś obecna, ale jest reprezentowana przez panią poseł van den Burg - a także przez panią poseł Starkevičiūtė, której współpracy z Eurostatem i Komisją zawdzięczamy dzisiejszą debatę.
<P>
Przegląd ten jest wynikiem zmian w społeczeństwie i potrzeby bardziej wyraźnego zdefiniowania roli europejskiego systemu statystycznego (ESS). Poprzednie rozporządzenie dotyczące tego tematu pochodzi z 1997 roku. Od tego czasu wiele się zmieniło, w związku z czym konieczny jest przegląd. Przegląd ten nada nowy impet ustalonej współpracy między krajowymi instytutami statystycznymi naszych 27 państw członkowskich a Eurostatem i z całą pewnością będzie podstawą rozwiązania wyzwań statystycznych przyszłości.
<P>
Ponadto przegląd ten będzie stanowił kulminację serii środków podjętych przez Komisję od 2005 roku, przy wsparciu tego Parlamentu i Rady, na rzecz modernizacji zarządzania europejskim systemem statystycznym. W ramach tego procesu powołano Europejską Radę Konsultacyjną ds. Zarządzania Statystyką oraz Europejski Komitet Doradczy ds. Statystyki, które wkrótce rozpoczną swoją pracę.
<P>
W tym zakresie, zgodnie z nowym rozporządzeniem, by wzmocnić zaufanie do europejskich statystyk, organy statystyczne muszą cieszyć się zawodową niezależnością i muszą zapewnić bezstronność i wysoką jakość europejskich statystyk, zgodnie z zasadami określonymi w Europejskim kodeksie praktyk statystycznych zaakceptowanym przez Komisję w jej zaleceniu w sprawie niezależności, wiarygodności i odpowiedzialności krajowych i wspólnotowych organów statystycznych.
<P>
Powinienem również przypomnieć, że oprócz propagowania innych zasad leżących u podstaw wniosku Komisji i określonych w sprawozdaniu pana posła Schwaba proponowane nowe środowisko regulacyjne dla europejskich statystyk ma na celu zminimalizowanie obciążenia przedsiębiorców obowiązkiem sprawozdawczości statystycznej, i przyczynić się do realizacji bardziej ogólnego celu ograniczenia obciążeń administracyjnych powstających na szczeblu europejskim.
<P>
Panie przewodniczący! Na zakończenie pragnę stwierdzić, dziękując raz jeszcze sprawozdawcy, panu posłowi Schwabowi a także całej Komisji Gospodarczej i Monetarnej za ich doskonałą pracę mającą na celu danie Unii bardziej solidnych i wiarygodnych struktur statystycznych, które w kontekście bezpieczeństwa ogólnego, okażą się wyjątkowo pożyteczne w czasach obecnego kryzysu, w których sporządzanie statystyk, w szczególności statystyk dotyczących finansów publicznych, będzie miało jeszcze większą rolę.
<SPEAKER ID="410" NAME="Ieke van den Burg">
w imieniu grupy PSE. - Panie przewodniczący! Są czasy, w których politycy mogą chcieć wpływać na statystyki - szczególnie teraz. Kiedy statystyki gospodarcze są tak złe, może pojawić się pokusa, by je zignorować i marzyć, że jest inaczej i że nie ma to wpływu na nastroje konsumentów itp.
<P>
W pełni zgadzam się z tym, co w związku z tym sprawozdaniem powtarzają wszyscy: że uczciwe, prawdziwe i sprawiedliwe statystyki są ważnym instrumentem polityki i że ważne jest posiadanie niezależnych organów statystycznych publikujących te statystyki.
<P>
Chciałbym również pogratulować sprawozdawcy i Komisji wniosków dotyczących tego rozporządzenia. Nasza współpraca z Radą na rzecz osiągnięcia kompromisów w sprawie treści tego dokumentu przebiegała dobrze. Ważne jest posiadanie wspomnianych niezależnych organów, ponieważ dzięki nim Komisja będzie posiadała jasno wskazane punkty kontaktowe w państwach członkowskich. Ważne jest również włączenie do europejskiego systemu statystycznego kodeksu praktyk statystycznych opracowanego przez ekspertów. Myślę, że jest to pozytywne osiągnięcie, które mam nadzieję będzie naprawdę funkcjonowało i pomoże nam rozwiązać problem złych statystyk i rzeczywiście sprostać nadchodzącej recesji, a także uzyskać bardziej jasne narzędzia przeciwdziałania jej.
<SPEAKER ID="411" NAME="Margarita Starkevičiūtė">
w imieniu grupy ALDE. - (LT) Rozpatrujemy bardzo ważny dokument, który powinien umożliwić reformę europejskiego systemu statystycznego. Chciałbym zauważyć, podobnie jak moi koledzy, że sprawozdawca Parlamentu Europejskiego, grupa robocza ds. reformy statystycznej i eksperci Rady, prezydencji oraz Komisji byli bardzo skrupulatni w swoich pracach nad tym dokumentem. Jest on doskonałym przykładem naszych wspólnych wysiłków. Mimo że w ostatnich kilku dniach, w których napotykaliśmy na różne problemy, obwinialiśmy się nawzajem, zdołaliśmy pokazać, że jeżeli pracujemy wszyscy razem, możemy osiągnąć naprawdę dobre wyniki. Grupa ALDE popiera przedstawiony wniosek i ma nadzieję, że dzięki niemu ustanowione zostaną proponowane przez nas uregulowania w obszarze statystyk.
<P>
Statystyki muszą być przede wszystkim wiarygodne, chronione przed wpływem różnych grup interesów. Dziś nadal jeszcze pojawiają się od czasu do czasu wątpliwości, szczególnie co do jakości krajowych statystyk finansowych. Jeżeli chodzi o statystyki dotyczące rynku finansowego, występują problemy związane z poufnością. I tu również musimy współpracować z Europejskim Bankiem Centralnym.
<P>
Jakość danych statystycznych zależy nie tylko od jakości pracy wykonywanej przez wyspecjalizowane instytucje, ale również od stosowanych metod. Dlatego chcielibyśmy, by w tworzeniu statystyk bardziej aktywną rolę pełniły instytucje akademickie.
<P>
Gromadzenie danych statystycznych musi być zorganizowane w sposób bardziej efektywny i odbywać się z wykorzystaniem danych pochodzących z rejestrów krajowych, z użyciem metod uogólniania, które pozwolą na zmniejszenie odczuwanych przez przedsiębiorstwa obciążeń administracyjnych związanych ze sprawozdawczością statystyczną. Oczywiście istnieje wiele niewykorzystanych rezerw w tym obszarze.
<P>
W dzisiejszym świecie rozwój gospodarczy i społeczny przebiega dynamicznie. Dlatego dane statystyczne powinny być prezentowane w bardziej efektywny sposób, tak by możliwe było podejmowanie szybszych decyzji. Miejmy nadzieję, że reforma statystyczna przyczyni się do rozwiązania tego problemu.
<P>
Europejski program statystyczny jest finansowany ze środków budżetu Unii Europejskiej. Chciałbym mieć nadzieję, że przedstawione wnioski przyczynią się do poprawy koordynacji tych programów, co umożliwi lepsze wykorzystanie kapitału Wspólnoty.
<SPEAKER ID="412" NAME="Joaquín Almunia" LANGUAGE="ES">
Panie przewodniczący! Chciałbym tylko powtórzyć moje podziękowania dla sprawozdawcy i posłów, którzy przed chwilą wyrazili swój podziw dla doskonale wykonanej pracy. Jak wspomniała pani poseł Starkevičiūtė, wspólna praca może dać tak korzystne dla wszystkich rezultaty, jak te, o których tutaj mowa. Mam nadzieję, podobnie jak my wszyscy, że poprzez doskonałe statystyki będziemy wkrótce w stanie przekazać naszym obywatelom dobre wieści w sprawie sytuacji gospodarczej.
<SPEAKER ID="413" NAME="Andreas Schwab">
sprawozdawca. - (DE) Panie przewodniczący, panie komisarzu, panie i panowie! Dziękuję za konstruktywne uwagi końcowe, a nade wszystko za konstruktywną współpracę. Nie chcę powtarzać tego, co zostało już powiedziane. Dlatego chciałbym wspomnieć o dwóch kwestiach, które powinny moim zdaniem zostać przemyślane w związku z debatą w sprawie tego sprawozdania. Po pierwsze, należy pamiętać, że zajmowaliśmy się art. 285 Traktatu WE, który dotyczy niezależności naukowej organów statystycznych. W sprawozdaniu tym położyliśmy również silny nacisk na niezależność zawodową, ponieważ odkryliśmy, że w przeszłości występowały trudności w tym zakresie. W stosownym czasie kwestia ta może zostać również odpowiednio ujęta w prawie pierwotnym, co zapewni długotrwałą klarowność. Chciałbym jednak wyraźnie dodać, że jeżeli chodzi o prawo niemieckie, nie oznacza to, że dopuszczalna będzie niezależność względem przepisów dotyczących nadzoru nad wykonywaniem zawodu.
<P>
Po drugie, w sprawozdaniu tym na pierwszy plan wysunięto ustalenie priorytetów w zakresie przygotowywania i zapisywania danych statystycznych. Pani poseł Starkevičiūtrównież o tym wspomniała. Panie komisarzu Almunia! Mam nadzieję, że ustalając te priorytety uda nam się również ograniczyć w średniej perspektywie czasowej obciążenia związane ze sprawozdawczością statystyczną dla średnich przedsiębiorstw i że będziemy w stanie poszukiwać danych, których rzeczywiście potrzebujemy do naszych statystyk w jeszcze bardziej ukierunkowany sposób. Dziękuję bardzo za uwagę. Mam nadzieję, że głosowanie zostanie jutro szybko zakończone.
<SPEAKER ID="414" NAME="Przewodniczący">
Zamykam debatę.
<P>
Głosowanie odbędzie się jutro.

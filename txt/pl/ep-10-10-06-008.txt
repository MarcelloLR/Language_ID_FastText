<CHAPTER ID="008">
Porządek obrad
<SPEAKER ID="013" NAME="Przewodniczący">
Rozdany został końcowy projekt porządku dziennego sporządzony zgodnie z art. 140 Regulaminu przez Konferencję Przewodniczących na posiedzeniu w czwartek 23 września 2010 r. W porozumieniu z grupami politycznymi chciałbym poinformować Izbę o propozycji dokonania następujących zmian:
<P>
(Większość grup politycznych, a nawet zdecydowana większość w niektórych przypadkach, jest za tymi zmianami.)
<P>
Środa
<P>
Dodanie do porządku dziennego nowego punktu: oświadczenia Rady i Komisji w sprawie postanowień społecznych traktatu z Lizbony po wspólnej debacie dotyczącej różnorodności biologicznej.
<P>
Usunięcie z porządku dziennego pytania ustnego w sprawie kontenerów utraconych na morzu i odszkodowań.
<P>
Czwartek
<P>
Rozpoczęcie głosowania o godz. 11.30.
<P>
Usunięcie z porządku dziennego głosowania nad sprawozdaniem posła Mańki w sprawie projektu budżetu korygującego nr 2/2010 część 2, dlatego że Rada nie przyjęła stanowiska w tej sprawie - a więc ta debata nie może się odbyć.
<SPEAKER ID="014" NAME="Corien Wortmann-Kool">
w imieniu grupy PPE. - Panie przewodniczący! PPE zawsze popiera dobre i szczegółowe dyskusje na tematy społeczne na naszych posiedzeniach plenarnych, ale muszą one być dobrze przygotowane.
<P>
Z tego powodu początkowo na Konferencji Przewodniczących zdecydowano większością głosów, że propozycja socjaldemokratów dotycząca omówienia usług świadczonych w interesie ogólnym określonych w strategii lizbońskiej oraz usług użyteczności publicznej zgodnie z traktatem z Lizbony zostanie najpierw poddana dyskusji w Komisji Zatrudnienia i Spraw Socjalnych. Popieramy tę decyzję, gdyż jest to bardzo skomplikowany temat.
<P>
Rozumiem, że zmieniono nazwę, a liberałowie zmienili stanowisko, ale istota sprawy pozostaje skomplikowana i chcemy, aby temat omówiono najpierw w Komisji Zatrudnienia i Spraw Socjalnych ze względu na wagę i złożoność takiej dyskusji. Nie chcemy się jej sprzeciwiać, ale z tego powodu w głosowaniu na ten temat wstrzymamy się od głosu.
<SPEAKER ID="015" NAME="Przewodniczący">
Dziękuję koleżance za wyjaśnienia. Z tego wynika, że ten punkt wchodzi do porządku obrad, przy czym Grupa Europejskiej Partii Ludowej (Chrześcijańskich Demokratów) wstrzymała się od głosu. Większość pozostałych grup politycznych chciała umieszczenia tego w porządku.
<P>
(Ustalony został porządek prac)
<P>
(Posiedzenie zostało chwilowo zawieszone)

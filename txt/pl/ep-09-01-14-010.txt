<CHAPTER ID="010">
Tura pytań (pytania do Rady) 
<SPEAKER ID="405" NAME="Przewodnicząca">
Następnym punktem jest tura pytań (B6-0001/2009).
<P>
Do Rady skierowane są następujące pytania.
<P>
Przedmiot: Sprawiedliwość w Rosji
<P>
W jaki sposób prezydencja Rady postrzega wymiar sprawiedliwości w Rosji, zwłaszcza w świetle uwięzienia polityków opozycji - na przykład Platona Liebiediewa i Michaiła Chodorkowskiego, w przypadku których zarówno procesy sądowe, jak i warunki aresztu stanowią naruszenie nawet rosyjskiego prawa? Jaki wpływ będą miały te nadużycia na stanowisko podczas negocjacji z Rosją w sprawie umowy o partnerstwie i stowarzyszeniu?
<P>
Przedmiot: Sprawiedliwość w Rosji
<P>
Obecność poważnych wad w rosyjskim wymiarze sprawiedliwości jest jedną z głównych przeszkód na drodze do zbudowania swobodnych stosunków politycznych i gospodarczych z Rosją i do podpisania nowej umowy o partnerstwie. Jakie kroki podejmuje Rada w celu przyspieszenia rewizji wyroków sądowych wydawanych na tle politycznym - takich, jak w sprawie Jukosu, która skończyła się uwięzieniem Chodorkowskiego, Liebiediewa i Bachminy - i równie bezprawnego wykonywania tych wyroków oraz w celu udzielenia wsparcia dla tworzenia wymiaru sprawiedliwości niezależnego od dyktatorskich struktur politycznych?
<P>
Przedmiot: Państwo prawa i wymiar sprawiedliwości w Rosji
<P>
Unia Europejska, jako wspólnota zbudowana w oparciu o zasady, powinna z państwa prawa i przestrzegania praw człowieka uczynić kamień węgielny w budowaniu swoich stosunków z krajami trzecimi. Wymiar sprawiedliwości w Rosji podlega upolitycznieniu i jest jawnie wykorzystywany jako narzędzie w rękach władców Kremla. Zatem jeśli UE ma zamiar dążyć do rozbudowania przyszłych stosunków z Rosją, to na liście priorytetów UE powinny znaleźć się bezprawie i korupcja.
<P>
Moje pytanie skierowane do Rady, w świetle ostatnich spektakularnych wydarzeń w sprawach Chodorkowskiego, Liebiediewa i Bachminy, jest następujące: Jak Rada reaguje na działania Rosji w przypadku takiego bezprawia i skorumpowanych decyzji sądowych? W jaki sposób Rada podejdzie do tego problemu w ramach stosunków UE - Rosja oraz jakie środki Rada zastosuje, by zapewnić wprowadzenie przez Rosję zmian w jej wymiarze sprawiedliwości?
<SPEAKER ID="407" NAME="Alexandr Vondra">
urzędujący przewodniczący Rady. -
<P>
Wiem, że mój przyjaciel poseł Milan Horáček jest człowiekiem od dawna zaangażowanym w obserwowanie sytuacji związanej z przestrzeganiem praw człowieka w Rosji. I chcę mu podziękować za jego działania, ponieważ dokładnie tym powinien zajmować się ten organ, ta organizacja.
<P>
W odniesieniu do pytania dotyczącego tego konkretnego problemu, chciałbym zapewnić go, że Rada w pełni podziela zaniepokojenie zmianami zachodzącymi w zakresie praworządności i demokracji w Rosji.
<P>
Zdaniem Rady nasze partnerstwo z Rosją musi być zbudowane w oparciu o poszanowanie prawa międzynarodowego, demokratycznych zasad i praw człowieka. W związku z tym Rada będzie nadal wywierała naciski na Rosję, mające na celu doprowadzenie do pełnego wdrożenia zobowiązania, które Rosja podpisała, jako członek Rady Europy, a także oczywiście OBWE oraz w ramach umowy o partnerstwie i współpracy (PCA) podpisanej z UE.
<P>
Sprawy, o których wspominał pan poseł oraz jego koledzy bardzo nas niepokoją i Rada będzie w dalszym ciągu z bliska przyglądać się rozwojowi wypadków.
<P>
W ramach dialogu politycznego, zwłaszcza dzięki wprowadzonym w marcu 2005 r., odbywającym się dwa razy w roku konsultacjom z zakresu praw człowieka, Rada regularnie omawia z Rosją swoje zastrzeżenia.
<P>
Działania Rosji w tym oraz w innych obszarach zostaną uwzględnione podczas negocjacji w sprawie nowego porozumienia z Rosją - które jest bardzo ważne - oraz także w innych aspektach stosunków na linii UE - Rosja.
<P>
Ustanowienie na podstawie obecnie negocjowanej umowy o partnerstwie i współpracy zdecydowanych wymagań dotyczących praw człowieka jest także jednym z priorytetów UE, zgodnie z ustaleniami określonymi w dyrektywie w sprawie negocjacji przyjętej w zeszłym roku przez Radę.
<P>
Partnerstwo strategiczne z Rosją, o którym niektórzy mówią, musi zostać zbudowane w oparciu o wspólne wartości; w innym razie nie będzie miało ono sensu. UE potrzebuje nowego porozumienia, ale jest ono także potrzebne Rosji. Kwestią kluczową jest odzwierciedlenie, zarówno podczas negocjacji, jak i w samym tekście porozumienia, ważnych dla nas zasad, takich jak praworządność. Osobiście pragnę stanowczo zapewnić, że jeśli chodzi o możliwość osiągnięcia rezultatów w tej kwestii, jedność UE jest bezwzględnie rozstrzygająca.
<SPEAKER ID="408" NAME="Milan Horáček" AFFILIATION="Verts/ALE">
(DE) Pani przewodnicząca! Mam problem z zaakceptowaniem faktu, że choć w przeszłości wielokrotnie Rada zapewniała nas, że stosunki z Rosją mają nadrzędne znaczenie, w konkretnych przypadkach Michaiła Chodorkowskiego, Platona Liebiediewa oraz Swietłany Bachminy nie widać żadnego postępu.
<SPEAKER ID="409" NAME="Bernd Posselt" AFFILIATION="PPE-DE">
(DE) Panie przewodniczący Vondra! Moje pytania wynikają z tego, że mam dla pana, jako doświadczonego działacza na rzecz praw człowieka, wysokie uznanie i szanuję także czeską kreatywność. Czy może pan nam pomóc w znalezieniu nowych sposobów, które po latach obietnic pozwolą wreszcie przybliżyć sprawę więźniów z Jukosu do rozwiązania? Innymi słowy czy może pan nam pomóc przejść do etapu działań? Ponadto w jaki sposób możemy w ramach negocjacji z Rosją bardziej skupić się na praktycznej stronie problemów związanych z przestrzeganiem praw człowieka?
<SPEAKER ID="410" NAME="Tunne Kelam" AFFILIATION="PPE-DE">
Panie ministrze! Dziękuję za udzielone odpowiedzi. Czy zgodzi się pan ze stwierdzeniem, że gdyby Rada przedstawiła problem stronie rosyjskiej w sposób zdecydowany i przekonywujący, demonstrując poważne podejście UE do tak skandalicznego naruszenia sprawiedliwości, to dziś także nasze stosunki gospodarcze opierałyby się na bardziej solidnej podstawie?
<P>
Czy zgodzi się pan ze stwierdzeniem, że dopóki sprawy Chodorkowskiego i Liebiediewa nie znajdą sprawiedliwego i przejrzystego rozwiązania, to UE nie może oczekiwać, że Rosja wywiąże się ze swoich zobowiązań gospodarczych?
<SPEAKER ID="411" NAME="Alexandr Vondra">
urzędujący przewodniczący Rady. - Moim zdaniem, ponieważ prezydencję sprawuje Republika Czeska, nie możecie państwo oczekiwać, że nie zabierzemy głosu w tych kwestiach. Nie zachowałem milczenia podczas debaty w sprawie bezpieczeństwa energetycznego i nie zachowałem milczenia, gdy w przeszłości omawialiśmy przypadek Chodorkowskiego i inne podobne sprawy.
<P>
Prawdopodobnie wiedzą państwo, że w lutym odbędzie się spotkanie trójki, podczas którego urzędującą prezydencję będzie reprezentował minister spraw zagranicznych Karel Schwarzenberg. Oczywiście jeśli chodzi o sprawy, do których państwo się odnieśli, rozważymy podjęcie określonych kroków, ale to czy osiągnięte zostaną rezultaty zależy całkowicie od strony rosyjskiej. My możemy jedynie stworzyć środowisko umożliwiające podtrzymanie nacisków, lecz reakcja musi nadejść ze strony Rosji.
<SPEAKER ID="412" NAME="Daniel Hannan" AFFILIATION="NI">
Pragnę z radością powitać pana ministra w Izbie i powitać Republikę Czeską rozpoczynającą prezydencję. Chciałbym, żeby każdy poseł w tej Izbie mógł powiedzieć to samo. Muszę przyznać, że w osłupienie wprawił mnie wydźwięk niektórych pytań kierowanych dziś do premiera Czech. Jeden z naszych kolegów, pan poseł De Rossa z Republiki Irlandzkiej, skłaniał pana premiera do wycofania swojej uwagi, że traktat lizboński być może nie jest tak wspaniały, jak myślał pan poseł De Rossa, co - nawiasem mówiąc - było raczej obraźliwe dla wyborców z okręgu pana posła De Rossy...
<P>
(Przewodnicząca wyłączyła mikrofon.)
<P>
Przedmiot: Liberalizacja handlu światowego
<P>
Republika Czeska w ramach priorytetów prezydencji czeskiej przedstawiła na oficjalnej stronie prezydencji swoje aspiracje związane z liberalizacją handlu światowego. Czy prezydencja może podać szczegóły swoich zamierzeń w tym zakresie, a zwłaszcza szczegóły dotyczące proponowanych kroków w odniesieniu do bezpieczeństwa żywnościowego w UE?
<SPEAKER ID="414" NAME="Alexandr Vondra">
urzędujący przewodniczący Rady. Dziękuję pani poseł za to szczególne pytanie, ponieważ pochodzę z kraju, który jest zdecydowanym zwolennikiem wolnego handlu. Stanowi on fundament naszej gospodarki - około 80% naszego PKB pochodzi w ten czy inny sposób z działalności związanej z wolnym handlem. Zatem możecie być pewni, że nasza prezydencja zdecydowanie chce, by Unia nadal była w pełni zaangażowana w doprowadzenie do osiągnięcia wyważonego, ambitnego i pełnego porozumienia w ramach dauhańskiej rundy rozwojowej Światowej Organizacji Handlu. Będziemy ciężko pracować, by to się udało.
<P>
Co do pytania dotyczącego aspiracji naszej prezydencji w odniesieniu do liberalizacji światowego handlu, prezydencja wyraźnie określiła swój główny priorytet w tej kwestii w kontekście 18-miesięcznego programu przyjętego kolejno dla prezydencji francuskiej, czeskiej i szwedzkiej oraz w ramach własnego programu prac, który został opublikowany w zeszłym tygodniu i który został ponadto w pewnym stopniu zaprezentowany dziś przez pana premiera.
<P>
Zgodnie z założeniami naszego programu polityka handlowa pozostaje ważnym narzędziem odpowiedzi na możliwości i wyzwania wynikające z globalizacji oraz wspierania wzrostu gospodarczego, tworzenia miejsc pracy i zapewnienia wszystkim obywatelom Europy większego dobrobytu. Utrzymamy wysiłki zmierzające do wspierania otwartego, ukierunkowanego na rynek i opartego na zasadach światowego systemu handlu, który będzie korzystny dla wszystkich.
<P>
Prowadzona polityka handlowa powinna także służyć celom Unii w dziedzinie ochrony środowiska i klimatu, zwłaszcza poprzez zachęcanie rozwoju handlu w zakresie towarów i usług związanych ze środowiskiem. Unia pozostaje w pełni zaangażowana w doprowadzenie do osiągnięcia wyważonego, ambitnego i pełnego porozumienia w ramach dauhańskiej rundy WTO.
<P>
Ponadto mój kraj przyjął, dla swojego okresu prezydencji w Radzie, trzy obszary priorytetowe. Jednym z nich będzie rola Unii Europejskiej w świecie. W tym kontekście mój kraj, w następstwie przyjęcia przez UE nowej strategii z zakresu polityki handlowej, zwanej "globalnym wymiarem Europy” oraz w ramach odnowionej strategii na rzecz wzrostu gospodarczego i zatrudnienia, będzie podkreślał wagę polityki handlowej jako środka służącego do pobudzenia zewnętrznej konkurencyjności, wzrostu gospodarczego i tworzenia nowych miejsc pracy.
<P>
Równolegle do systemu wielostronnego Republika Czeska będzie wspierać wysiłki podejmowane przez Komisję an rzecz wynegocjowania umów handlowych z obiecującymi partnerami lub regionami - takimi, jak Korea, Indie, ASEAN, Mercosur i państwa wspólnoty andyjskiej i Ameryki Środkowej, a także potencjalnie Chiny - i do wynegocjowania z najbliższymi sąsiadami UE, na przykład z Ukrainą, porozumień w sprawie wolnego handlu lub też do rozpoczęcia negocjacji z chwilą, gdy spełnione zostaną warunki wstępne, jak to miało miejsce w Rosji.
<P>
W dniu 20 stycznia 2009 r. prezydencja przedstawi Komisji Handlu Międzynarodowego swój program dotyczący obszaru handlu.
<P>
Jeżeli chodzi o kwestię bezpieczeństwa żywnościowego w UE, prezydencja uważa, że protekcjonizm nie pomoże zabezpieczyć procesu zaopatrzenia w żywność w Europie, ani na świecie. Dlatego też prezydencja popiera ideę liberalizacji światowego handlu w ramach dauhańskiej agendy rozwoju i dyskusje dotyczące reformy WPR mające na celu zwiększenie konkurencyjności rolnictwa europejskiego. Oznacza to zlikwidowanie refundacji wywozowych.
<P>
Również takie elementy jak przejrzysta liberalizacja światowego handlu i konkurencyjne rolnictwo stanowią podstawę zwiększenia bezpieczeństwa żywnościowego. W UE bezpieczeństwo żywnościowe jest mocno związane z międzynarodowym handlem produktami żywnościowymi, dzięki któremu są one dostępne po konkurencyjnych cenach i który stwarza właściwe zachęty dla tych państw członkowskich, gdzie dane towary mogą być najefektywniej wytwarzane.
<P>
Obecnie bezpieczeństwo żywnościowe nie zależy jedynie od lokalnej produkcji żywności, ale także od zdolności danego kraju do finansowania importu żywności poprzez eksport innych towarów. I w tym sensie otwarty, wielostronny system handlowy, zbudowany z różnorodnych państw zaopatrujących się nawzajem w produkty żywnościowe może być lepszą gwarancją stabilnych i bezpiecznych dostaw.
<SPEAKER ID="415" NAME="Mairead McGuinness" AFFILIATION="PPE-DE">
Chciałabym podziękować Radzie za szczegółową odpowiedź, którą muszę uważnie przeanalizować, chociaż nie sądzę, żebyśmy się zgodzili. Pragnę zwrócić państwa uwagę na przegłosowane w tej Izbie sprawozdanie dotyczące bezpieczeństwa żywnościowego, którego byłam sprawozdawczynią. W sprawozdaniu tym wyraźnie stwierdzono, że rynek nie zapewni nam bezpieczeństwa żywnościowego i z pewnością nie zapewni rolnikom niezbędnej stabilności dochodów. Czy zatem pan przewodniczący może mi wyjaśnić, czy rzeczywiście Rada wierzy, że wolny handel w rolnictwie jest dobrą drogą naprzód oraz obiecać, że to będzie priorytetem Rady pod pana prezydencją?
<SPEAKER ID="416" NAME="Alexandr Vondra">
urzędujący przewodniczący Rady. - Mogę udzielić pani poseł krótkiej odpowiedzi. Tak! Nie będzie zjawiska głodu na świecie, jeśli zapewniony zostanie wolny handel w rolnictwie.
<SPEAKER ID="417" NAME="Bernd Posselt" AFFILIATION="PPE-DE">
(DE) Panie przewodniczący Vondra! Zawsze powtarza się, że polityka rolna służy jedynie 3% ludności zajmującej się rolnictwem, ale przecież 100% z nas musi jeść. Ja osobiście uwielbiam jeść i chciałbym bardzo jasno wyrazić przekonanie, że bezpieczeństwo żywnościowe ma wymiar egzystencjalny. Obecnie dostrzegamy problemy związane z uzależnieniem od dostaw energii. Jestem zwolennikiem wolnego światowego handlu, ale musimy mieć zdolność do wykarmienia się z naszej własnej roli i dlatego też musimy zachować struktury naszego rolnictwa: tej kwestii nie można zostawić wyłącznie w rękach rynku.
<SPEAKER ID="418" NAME="Syed Kamall" AFFILIATION="PPE-DE">
Po pierwsze podobnie jak mój przedmówca, pan poseł Hannan, chciałbym powitać czeską prezydencję - będzie interesującym przeciwieństwem ostatniej prezydencji w UE - i raz jeszcze przeprosić za kompromitujące zachowanie niektórych moich kolegów w tej Izbie.
<P>
Mówienie, że chcemy szybko rozpocząć rozmowy w ramach WTO brzmi bardzo ładnie, ale ostatnio mieliśmy wybory w Indiach i w Stanach Zjednoczonych, a teraz zbliżają się wybory europejskie. W jaki sposób tak naprawdę mamy rozpocząć rozmowy w WTO, przy tylu kampaniach wyborczych i tak wielu zmianach w administracji?
<SPEAKER ID="419" NAME="Alexandr Vondra">
urzędujący przewodniczący Rady. - Wydaje mi się, że w sprawie reformy WPR należeliśmy do grupy próbującej nakłonić Komisję do przedstawienia nowych wniosków legislacyjnych dotyczących reformy budżetowej, czyli białej księgi. Próbowałem nawet podjąć pewnego rodzaju wspólne wysiłki wraz z moim kolegą posłem ze Szwecji, ponieważ rok 2009 jest rokiem prezydencji czeskiej i szwedzkiej, a poza tym mamy całkiem zbliżone poglądy. Ale przedstawienie wniosku legislacyjnego nie zależy od nas.
<P>
Zwrócę się teraz do mojego przyjaciela, posła Bernda Posselta. Wywodzimy się z podobnych kulturalnie środowisk, ale chyba wiesz, że obaj jesteśmy żywym dowodem na to, że brak zjawiska głodu w Europie wynika po prostu z tego, że na przestrzeni kilku ostatnich dziesięcioleci wzrastał handel produktami rolnymi. Wiem, że musimy utrzymać na rynku także niektóre smaczne produkty, jak bawarskie lub czeskie piwo, ale ogólnie rzecz biorąc uważam, że wolny handel pobudza dobrobyt w Europie oraz na całym świecie.
<P>
urzędujący przewodniczący Rady. - Mamy zatem pytaniedotycząceRada przypomina, że w kontekście porozumienia politycznego w sprawie oceny funkcjonowania reformy WPR osiągniętego w Radzie 20 listopada ubiegłego roku, uzgodniono we wspólnej deklaracji Rady i Komisji, że w ramach dyskusji rozpoczętych 23 września w Annecy, we Francji, dotyczących przyszłości WPR po roku 2013 i bez uszczerbku dla nowej perspektywy finansowej na ten okres, Rada i Komisja będą zaangażowane w dokładne sprawdzenie możliwości zmian w zakresie płatności bezpośrednich we Wspólnocie i w zajęcie się problemem różnic w poziomie płatności bezpośrednich pomiędzy państwami członkowskimi.
<P>
Mogę zapewnić państwa, że obejmująca urząd prezydencja czeska ma zamiar zorganizować, podczas nieoficjalnego spotkania ministrów rolnictwa, które odbędzie się w maju w Brnie, dyskusję w sprawie tego zagadnienia. Mój kolega w rządzie czeskim, minister Petr Gandalovič, z niecierpliwością czeka na rozpoczęcie tej debaty.
<P>
Naszym celem jest moderowanie dyskusji w sprawie przyszłości WPR skierowanej na badanie instrumentów polityki rolnej, szczególnie w zakresie płatności bezpośrednich, która umożliwi niedyskryminacyjne i skuteczne wykorzystanie środków finansowych uzyskanych od europejskich podatników i wydawanych na WPR, wzmocnienie pozycji konkurencyjnej europejskich rolników, poprawienie pozycji europejskiego przemysłu rolno-spożywczego na zglobalizowanym i otwartym rynku światowym, podniesienie jakości produktów rolnych i zapewnienie nierynkowych korzyści z rolnictwa, a także przyczyni się do zrównoważonego rozwoju obszarów rolnych.
<P>
Wynik wyżej wspomnianego dialogu powinien utorować drogę do - chciałbym to podkreślić - zmodernizowanej WPR, zapewniającej wszystkim państwom członkowskim równe warunki.
<P>
Przedmiot: Przyszłość wspólnej polityki rolnej w latach 2013-2020
<P>
Wspólna polityka rolna jest jednym z priorytetów czeskiej prezydencji. Jakie środki podejmie czeska prezydencja, by negocjować przyszłość wspólnej polityki rolnej?
<SPEAKER ID="422" NAME="Seán Ó Neachtain" AFFILIATION="UEN">
(GA) Pani przewodnicząca! Pragnę podziękować urzędującemu przewodniczącemu Rady za udzielenie odpowiedzi. Chciałbym zapytać go o plany czeskiego przewodniczącego na rzecz zapewnienia wsparcia obszarom znajdującym się w niekorzystnej sytuacji. Według mnie obszary znajdujące się w niekorzystnej sytuacji wręcz rozpaczliwie potrzebują dalszej pomocy w ramach wspólnej polityki rolnej. Chciałbym dowiedzieć się, co ma zamiar zrobić prezydencja w tej kwestii?
<SPEAKER ID="423" NAME="Alexandr Vondra">
urzędujący przewodniczący Rady. - Problem obszarów Europy znajdujących się w niekorzystnej sytuacji jest jednym ze szczególnych problemów nieustannie omawianych w związku z WPR. Sądzę, że wszyscy tu obecni, lub prawie wszyscy, zgadzają się, że jeśli ma istnieć redystrybucja, to zamiast kontynuować stosowanie środków protekcjonistycznych, powinniśmy raczej odejść od płatności bezpośrednich na rzecz płatności dla rozwijających się obszarów wiejskich.
<P>
Zatem sposoby i środki działania są dostępne i bez wątpienia współpracujemy blisko z panią komisarz Fischer Boel. Nie jestem ekspertem od rolnictwa, ale sądzę, że z pewnością będziecie mieli państwo możliwość szczegółowego omówienia tych kwestii z naszym ministrem rolnictwa.
<SPEAKER ID="424" NAME="Avril Doyle" AFFILIATION="PPE-DE">
Pragnę życzyć prezydencji czeskiej samych sukcesów podczas jej kadencji. Chciałabym, żeby pan minister skomentował dotychczasowe doświadczenia czeskich rolników i czeskiego przemysłu rolno-spożywczego w ramach wspólnej polityki rolnej, żeby powiedział, czy są oni zadowoleni i czy WPR przyniosła im poważne ulepszenia w zakresie różnych przedsięwzięć. Jak postrzegają - oni oraz pozostali obywatele Czech -wspólną politykę rolną stosowaną w odniesieniu do Czech?
<SPEAKER ID="425" NAME="Silvia-Adriana Ţicău" AFFILIATION="PSE">
(RO) Niestety kryzys gospodarczy prowadzi do utraty miejsc pracy. Maleje siła nabywcza. Jakość życia oznacza jednak także zdrową żywność.
<P>
Liczba rolników w Rumunii jest duża, ale ich gospodarstwa są małe. Chciałabym zapytać, jakie wsparcie przewidujcie dla małych gospodarstw rolnych, zwłaszcza w nowych państwach członkowskich?
<SPEAKER ID="426" NAME="Alexandr Vondra">
urzędujący przewodniczący Rady. - Warunki w nowych państwach członkowskich są zróżnicowane. Na przykład w moim kraju ilość małych gospodarstw rolnych jest mniejsza niż w niektórych krajach europejskich. Nasz sektor rolniczy jest bardzo konkurencyjny i składa się dużych gospodarstw, ale jeśli udacie się państwo na przykład do sąsiedniej Polski, przekonacie się, że sytuacja jest nieco inna.
<P>
Co się tyczy pytania pani poseł Doyle odnośnie do naszych dotychczasowych doświadczeń, no cóż, w moim okręgu wyborczym w Czechach Północnych istnieje określona liczba rolników. Z jednej strony obecnie radzą sobie lepiej, gdyż mają więcej pieniędzy. Mamy zatem rolników noszących krawaty Hugo Bossa, co było nie do pomyślenia jeszcze pięć lub dziesięć lat temu. Z drugiej strony rolnicy odczuwają pewną niesprawiedliwość, ze względu na różnice w wysokości płatności pomiędzy starymi i nowymi państwami członkowskimi. To kwestia elementarnej sprawiedliwości systemu i należy to naprawić.
<P>
Jednocześnie wierzymy, że WPR powinna zostać zreformowana. To jedyny sposób pozwalający na utrzymanie konkurencyjnej pozycji Europy. Zatem mamy tu złożony problem. Nie jestem ekspertem w tej dziedzinie, który może zagłębiać się w szczegóły, ale uważam, że powinniśmy przynajmniej móc zgodzić się co do podstawowych wytycznych.
<SPEAKER ID="427" NAME="Przewodnicząca">
A pytanie zadane przez panią poseł Ţicău?
<P>
Przepraszam panie ministrze, nie byłam pewna, czy odpowiadał pan na oba pytania.
<SPEAKER ID="428" NAME="Alexandr Vondra">
urzędujący przewodniczący Rady. - Próbowałem odpowiedzieć na oba pytania.
<SPEAKER ID="429" NAME="Przewodnicząca">
Tym samym tura pytań została zakończona.
<P>
Odpowiedzi na pytania pozostawione bez odpowiedzi z braku czasu zostaną udzielone na piśmie (patrz załącznik).

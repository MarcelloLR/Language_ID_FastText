<CHAPTER ID="006-08">
8. Harmonogram sesji Parlamentu Europejskiego - 2011 (głosowanie) 
<P>
- W sprawie poprawki 4:
<SPEAKER ID="124" NAME="Ashley Fox" AFFILIATION="ECR">
Panie przewodniczący! W kwestii formalnej, czy może pan potwierdzić, że głosowanie za przyjęciem poprawki 4 spowoduje zmniejszenie liczby naszych wizyt w Strasburgu, ale jednocześnie będzie spełniony wymóg traktatowy, obligujący nas do przeprowadzenia 12 sesji?
<P>
(Oklaski)
<SPEAKER ID="126" NAME="Klaus-Heiner Lehne" AFFILIATION="PPE">
(DE) Panie przewodniczący, panie i panowie! Na podstawie listy głosowań widzę, że ma pan zamiar, panie przewodniczący, uznać poprawkę 2 za niedopuszczalną. Chciałbym zwrócić się do pana o ponowne przeanalizowanie tej kwestii. To prawda, że zgodnie z postanowieniami art. 229 traktatu sesja Parlamentu Europejskiego musi odbywać się w drugi wtorek marca. Jednakże nie jest to sprzeczne z poprawką przedłożoną przez moją grupę.
<P>
Celem poprawki zgłoszonej przez moją grupę jest przeniesienie posiedzenia w Strasburgu z dziesiątego na jedenasty tydzień w roku. To nie uniemożliwia przeprowadzenia sesji plenarnej w drugi wtorek marca. Chcemy, aby sesja w Strasburgu odbyła się w jedenastym tygodniu roku, ale to nie oznacza że nasza poprawka jest niedopuszczalna. Chciałbym zwrócić się o ponowne zbadanie tej kwestii.
<SPEAKER ID="127" NAME="Przewodniczący">
Czyta mi pan w myślach, panie pośle Lehne, ponieważ miałem zamiar postępować dokładnie w przewidziany przez pana sposób.
<P>
- W sprawie poprawki 4:
<SPEAKER ID="128" NAME="Bruno Gollnisch" AFFILIATION="NI">
(FR) Będę mówił krótko, panie przewodniczący! Uważam, że pomimo dwuznacznego brzmienia poprawki 4 należało ją uznać za niedopuszczalną, z uwagi na jej sprzeczność z traktatami, a tym bardziej ze względu na bardzo jasną interpretację tych traktatów przyjętą w orzeczeniu Trybunału Sprawiedliwości Unii Europejskiej w Luksemburgu, zgodnie z którą należy utrzymać obecną liczbę sesji w Strasburgu. Rozumiem, że niektórzy posłowie mogą się z tym nie zgadzać, niemniej jednak traktaty określają to niezwykle jasno, a orzeczenie Trybunału z Luksemburga jest równie jasne, ponieważ te przepisy obecnie obowiązują.
<SPEAKER ID="129" NAME="Przewodniczący">
Przed głosowaniem muszę państwa poinformować, że zdaniem prezydium poprawka 2 stanowi naruszenie Traktatu o Funkcjonowaniu Unii Europejskiej i z tego względu prezydium uznaje ją za niedopuszczalną.
<P>
W art. 229 Traktatu o Funkcjonowaniu Unii Europejskiej stwierdza się, że Parlament Europejski - cytuję: "zbiera się z mocy prawa w drugi wtorek marca.” Konferencja Przewodniczących zatwierdziła projekt harmonogramu na 2011 rok, obejmujący sesję od 7 do 10 marca, co spełnia wymogi art. 229 Traktatu o Funkcjonowaniu Unii Europejskiej.
<P>
W poprawce 2 proponuje się przesunięcie tej sesji na kolejny tydzień. Gdyby Parlament zatwierdził tę poprawkę, naruszyłby art. 229. Dlatego uznano ją za niedopuszczalną.
<P>
- Przed głosowaniem nad poprawką 3:
<SPEAKER ID="130" NAME="Klaus-Heiner Lehne" AFFILIATION="PPE">
(DE) Panie przewodniczący! Najmocniej przepraszam, ale to nie takie proste. Całkowicie słusznie przywołał pan art. 229, ale nie jest on sprzeczny z naszą poprawką. Art. 229 odwołuje się do konkretnego dnia, którym jest drugi wtorek marca. Nasza poprawka odnosi się ogólnie do tygodniowej sesji w Strasburgu, składającej się z czterech dni. Dlatego należy uznać przesunięcie tej sesji plenarnej w Strasburgu z dziesiątego na jedenasty tydzień roku za dopuszczalne. To nie uniemożliwia przeprowadzenia sesji plenarnej w Brukseli w drugi wtorek marca. Jak sam pan stwierdził, takie są postanowienia traktatu.
<SPEAKER ID="131" NAME="Przewodniczący">
Panie pośle Lehne! Przedmiotowa poprawka dotyczy kwestii, która może być bardzo różnie interpretowana. Zgodnie z Regulaminem w takich przypadkach Prezydium podejmuje ostateczną decyzję w sprawie stosowanej interpretacji. Z wyjaśnionych przeze mnie przyczyn Prezydium podjęło decyzję o uznaniu poprawki 2 za niedopuszczalną, ponieważ jest ona sprzeczna z art. 229 Traktatu o Funkcjonowaniu Unii Europejskiej. Nie trzeba mówić, że wszelkie inne interpretacje zasługują na szacunek. Jednakże, ponieważ to Prezydium podejmuje decyzje, to tak wygląda ostateczna decyzja.
<P>
Przed głosowaniem:
<SPEAKER ID="133" NAME="Potito Salatto" AFFILIATION="PPE">
(IT) Panie przewodniczący! Proszę wybaczyć, że skorzystam z okazji do oświadczenia, że konieczne jest zapewnienie bezproblemowych bezpośrednich połączeń lotniczych między Strasburgiem a stolicami europejskimi dla tych osób, które obecnie muszą wykonać 3 lub 4 loty aby dotrzeć do Strasburga. Zwracam się o podjęcie odpowiednich działań.
<P>
(Oklaski)

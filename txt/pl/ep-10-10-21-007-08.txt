<CHAPTER ID="007-08">
8. Ukraina (
<SPEAKER ID="127" NAME="Hannes Swoboda" AFFILIATION="S&amp;D">
Pani przewodnicząca, jeżeli nie jesteśmy w stanie zgromadzić większości, chciałbym prosić Izbę o odroczenie głosowania nad przyjęciem rezolucji do czasu kolejnego posiedzenia w Strasburgu.
<P>
Wczoraj odbyliśmy bardzo otwartą dyskusję i wielu z nas wyrażało niepokój związany z niektórymi wydarzeniami na Ukrainie.
<P>
W przyszłym tygodniu odbędziemy debatę z ministrem spraw zagranicznych. Będziemy mieli misję obserwatorów przebiegu wyborów. Na początku przyszłego miesiąca będziemy mieli posiedzenie Komisji Współpracy Parlamentarnej w Kijowie i Odessie. Byłoby więc zasadne, gdybyśmy przeprowadzili głosowanie nad przyjęciem rezolucji bezpośrednio po zakończeniu tej wizyty, podczas sesji miesięcznej w Brukseli.
<P>
Mam nadzieję, że panie i panowie posłowie zgodzą się z tym postulatem i poprą go.
<SPEAKER ID="128" NAME="Przewodnicząca">
Dziękuję, panie pośle Swoboda. Zapraszam do zabrania głosu kolejną osobę, która popiera pański wniosek, jeżeli taka osoba się zgłosi.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Pani przewodnicząca! Chciałbym poprzeć propozycję posła Swobody. Wydaje się, że będzie z naszej strony - Parlamentu Europejskiego - rzeczą rozsądną, aby naszą ocenę sytuacji na Ukrainie, o której wczoraj dyskutowaliśmy, przenieść na następną sesję Parlamentu, kiedy będziemy po ważnych wydarzeniach na Ukrainie i nasza perspektywa wtedy będzie znacznie szersza. Będziemy dysponowali sprawozdaniem naszych kolegów, którzy udadzą się na wybory na Ukrainie, i wydaje mi się, że Parlament zachowa się rozsądnie, przesuwając to głosowanie.
<SPEAKER ID="130" NAME="Przewodnicząca">
Dziękuję, panie pośle Kamiński. Wygląda na to, że głos przeciwko temu postulatowi chce zabrać pan poseł Gahler. Czy tak?
<SPEAKER ID="131" NAME="Michael Gahler" AFFILIATION="PPE">
Pani przewodnicząca! Zwracam się do koleżanek i kolegów o zagłosowanie przeciwko odroczeniu terminu głosowania. Musimy zabrać głos przed wyborami, czyli musimy zrobić to teraz.
<P>
Chodzi tu o uczciwe wybory w europejskim kraju, a to nie może być kwestia partyjna. Ostatnim razem, w 2004 roku, mogliśmy zabrać głos dopiero po sfałszowanych wyborach i byliśmy zgodni.
<P>
Tym razem już przed wyborami istnieją liczne dowody ingerowania służb specjalnych i powszechnych praktyk nieprzyjmowania na listy wyborcze bądź umieszczania fałszywych list lokalnych partii, aby zdezorientować wyborców.
<P>
A zatem zjednoczmy się ponownie na rzecz demokracji. Sądzę, że prowadzony na szeroką skalę przez ukraińskie ambasady w całej Europie lobbing mający na celu zapobieżenie przyjęciu przedmiotowej rezolucji jest dowodem na to, że zabranie przez nas głosu właśnie teraz jest jak najbardziej słuszne.
<SPEAKER ID="132" NAME="Przewodnicząca">
Poddaję teraz pod głosowanie zgłoszoną przez pana posła Swobodę propozycję odroczenia głosowania.
<SPEAKER ID="133" NAME="Francesco Enrico Speroni" AFFILIATION="EFD">
(IT) Pani przewodnicząca! Proszę o sprecyzowanie, czy wniosek dotyczy skierowania kwestii do Brukseli, czy do Strasburga, bowiem słyszałem obie wersje?
<SPEAKER ID="134" NAME="Przewodnicząca">
Wydaje mi się, że do Brukseli. Czy każdy z państwa ma świadomość, że propozycja dotyczy przełożenia sprawy na posiedzenie w Brukseli? Przyjmując to założenie, poddaję wniosek pod głosowanie.
<P>
(Parlament zatwierdził wniosek o odroczenie głosowania)

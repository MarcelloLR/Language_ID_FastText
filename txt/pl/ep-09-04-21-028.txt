<CHAPTER ID="028">
Zintegrowane podejście do kwestii równouprawnienia kobiet i mężczyzn w ramach prac komisji i delegacji (krótka prezentacja)
<SPEAKER ID="242" NAME="Przewodniczący">
Następnym punktem porządku obrad jest krótka prezentacja przygotowanego przez poseł Annę Záborską, w imieniu Komisji Praw Kobiet i Równouprawnienia, sprawozdania w sprawie zintegrowanego podejścia do równouprawnienia kobiet i mężczyzn w ramach prac komisji i delegacji.
<P>
Oświadczenia pisemne (art. 142 Regulaminu)
<SPEAKER ID="243" NAME="Anna Záborská" LANGUAGE="SK">
W ostatnich latach kwestie godności kobiet i ich życiowego powołania przybrały inne wymiary. Jest to szczególnie widoczne w ramach wspólnotowych polityk horyzontalnych określonych w strategii lizbońskiej, wyzwań demograficznych i wysiłków w kierunku osiągnięcia równowagi pomiędzy pracą zawodową a życiem rodzinnym, a także krokiem w stronę walki ze stosowaniem przemocy wobec kobiet i handlu ludźmi.
<P>
Sprawozdanie na temat gender mainstreaming w pracy komisji i delegacji należy do sprawozdań regularnie opracowywanych Komisję Praw Kobiet i Równouprawnienia, które to sprawozdania miałam dwukrotnie zaszczyt przedstawić Parlamentowi w czasie tej kadencji. Jakkolwiek niektóre osoby z radością przyjmują rosnącą obecność kobiet w Parlamencie Europejskim, Komisja Praw Kobiet i Równouprawnienia ubolewa nad tym, że kobiety nadal nie są dostatecznie reprezentowane na wysokich stanowiskach kierowniczych Parlamentu. Na szczeblu dyrekcji generalnych reprezentacja kobiet jest wciąż niezadowalająca. Popieramy utworzenie sieci specjalne przeszkolonych w tym zakresie urzędników w sekretariatach, komisjach i delegacjach, które zapewniłyby regularną wymianę sprawdzonych i wypróbowanych praktyk.
<P>
Sprawozdanie wzywa sekretariat generalny do dalszego wdrażania zintegrowanej strategii godzenia życia zawodowego i prywatnego oraz ułatwiania urzędniczkom rozwoju zawodowego. W sprawozdaniu podkreślono, że równouprawnienie płci jest pozytywne zarówno dla kobiet, jak i mężczyzn i że wymóg równouprawnienia płci musi zostać wcielony w życie poprzez praktyczne podejście, w ramach którego kobiety i mężczyźni nie będą stawiani wobec siebie w opozycji.
<P>
Jeśli chodzi o komisje i delegacje, Komitet Praw Kobiet i Równouprawnienia podkreśla konieczność posiadania przez nie odpowiednich instrumentów zapewniających jak największą świadomość gender mainstreaming. Potrzebujemy wskaźników, danych i statystyk w podziale na płeć, a także rozdzielania środków budżetowych z uwzględnieniem perspektywy równości płci.
<P>
Wzywamy grupy polityczne do uwzględniania równowagi płci przy nominowaniu osób na wyższe stanowiska. Sprawozdanie na temat gender mainstreaming stanowi wynik współpracy pomiędzy komisjami parlamentarnymi a Komisją Praw Kobiet i Równouprawnienia.
<P>
Jako przewodnicząca Komisji Praw Kobiet i Równouprawnienia oraz sprawozdawczyni pragnę podziękować państwu za wniesiony wkład. Szczególnie pragnę podziękować moim kolegom z różnych komisji, którzy byli odpowiedzialni za te prace. Prace te zostały jednogłośnie przyjęte przez komisję i oceniam ją bardzo wysoko. Komisja stworzyła nowy model metodologiczny umożliwiający ocenę pracy każdej komisji parlamentarnej. Model ten został szczegółowo opisany w uzasadnieniu. Ocena miałaby z pewnością większą wartość dowodową, gdyby odpowiedziały wszystkie komisje i delegacje do Parlamentu Europejskiego.
<P>
Podczas dyskusji przyjęto pewną ilość wniosków dotyczących wprowadzenia zmian, dzięki czemu wzrosła wartość tego sprawozdania. Doceniam to, że sprawozdanie powstało w drodze wielostronnych dyskusji parlamentarnych i że podkreślono w nim wagę tego zagadnienia. W kontekście wyborów europejskich chciałabym zaakcentować, że aby zapewnić jak największą reprezentację kobiet w Parlamencie Europejskim, ważne są głosy obu płci.
<SPEAKER ID="244" NAME="Przewodniczący">
Chciałbym zauważyć, że dzisiejszego wieczoru kobiety stanowią większość w Parlamencie, w Izbie.
<P>
Zamykam ten punkt posiedzenia.
<P>
Głosowanie odbędzie się w środę 22 kwietnia 2009 r.
<P>
Oświadczenia pisemne (art. 142 Regulaminu).
<SPEAKER ID="245" NAME="Gabriela Creţu  " LANGUAGE="RO">
Cieszymy się, że dokonał się pewien postęp, jeśli chodzi o osiągnięcie równowagi pomiędzy stanowiskami administracyjnymi i asystenckimi na szczeblu sekretariatów komisji. Mamy nadzieję, że podobne środki zostaną przyjęte w odniesieniu do stanowisk kierowniczych w ramach grup politycznych, a szczególnie jeśli chodzi o stanowiska polityczne w Parlamencie. Nie możemy jednak nie zauważyć, że zmiany te stanowią tylko niewielki postęp w kwestii gender mainstreaming.
<P>
Stosowanie zasady gender mainstreaming oznaczałoby, że każdemu aktowi prawnemu musiałaby towarzyszyć wstępna analiza oddziaływania z punktu widzenia płci. Podobnie, w każdej komisji wymagany byłby minimalny poziom świadomości problemów równouprawnienia płci i fachowej wiedzy w tym zakresie. Rzeczywistość pokazuje, że w czasie kadencji parlamentarnej 2004-2009 żaden akt prawny przedłożony komisji nie został odrzucony w związku z niezawarciem w nim wspomnianej analizy oddziaływania, mimo że jej uwzględnienie jest obowiązkowe od czasu przyjęcia traktatu amsterdamskiego. Musimy niestety przyznać, że osiągnięte zostały jedynie słabe pozytywne rezultaty i że cel równouprawnienia płci nadal bardzo odległy.
<SPEAKER ID="991" NAME="Lívia Járóka  " LANGUAGE="HU">
Pragnę pogratulować pani poseł Záborskiej jej sprawozdania, w którym podkreślono, że jakkolwiek niektóre z komisji Parlamentu Europejskiego przyjęły strategię promowania równości płci, nadal istnieją istotne braki, jeśli chodzi o spójne stosowanie tej zasady. Sprawozdanie przedstawia jedynie pewną liczbę zaleceń na przyszłość. Jedną z takich propozycji jest na przykład inicjatywa skierowana do urzędników pracujących w Parlamencie Europejskim proponująca im udział w szkoleniu z zakresu równouprawnienia płci, ponieważ odpowiednia wiedza na ten temat jest niezbędna przy wdrażaniu tej zasady w życie.
<P>
Równouprawnienie płci jest jedną z podstawowych zasad wspólnotowego prawa. Tak więc Parlament Europejski może zachować wiarygodność w oczach opinii publicznej jedynie pod warunkiem, że nalegał będzie na wprowadzenie i pełne wdrożenie środków promujących równouprawnienie płci również w ramach tej instytucji, szczególnie w odniesieniu do komisji i delegacji.
<P>
Mając ten cel na uwadze, musimy obmyślić strategię, która określi konkretne cele dla aktywnego promowania równouprawnienia oraz w odniesieniu do gender mainstreaming. Pożałowania godne jest to, że nie dokonał się żaden postęp w tej kwestii od czasu sprawozdania opracowanego przez panią poseł Záborską na ten sam temat w roku 2007. Mamy nadzieję, że zadeklarowane obecnie stanowisko da lepsze wyniki.
<SPEAKER ID="990" NAME="Zita Pleštinská  " LANGUAGE="SK">
Kobiety stanowią 52% europejskiej ludności. Zadaniem kobiet zajmujących się polityką jest w szczególności przekonanie żeńskiego elektoratu, że udział kobiet w polityce europejskiej jest istotny dla przyszłych pokoleń i prawidłowego funkcjonowania systemów demokratycznych.
<P>
Jestem głęboko przekonana, że reprezentacja kobiet w polityce nie powinna opierać się na wprowadzeniu obowiązkowego parytetu, który ustaliłby minimalną liczbę kobiet kandydujących, ale na zdolności kobiet polityków do poszukiwania, ustanawiania i wspierania takich obszarów, które pomogą kobietom w rozwiązywaniu ich aktualnych problemów.
<P>
Jako członkini Komisji Praw Kobiet i Równouprawnienia wielokrotnie wspominałam w Parlamencie Europejskim o sugestiach, jakie otrzymuję ze strony kobiet podczas spotkań z nimi. Szczególnie mam tu na myśli uwzględnienie okresu wychowywania dzieci przy obliczaniu emerytur oraz budowę większej liczby żłobków i przedszkoli, które są kluczem do osiągnięcia równowagi pomiędzy życiem zawodowym a prywatnym. Głęboko wierzę, że polityk, który w swym działaniu opiera się na własnych doświadczeniach macierzyńskich i życia rodzinnego najlepiej zrozumie problemy kobiet.
<P>
Sprawozdanie pani poseł Záborskiej w sprawie gender mainstreaming w pracy komisji i delegacji dowodzi, że Komisja Praw Kobiet i Równouprawnienia pracuje wyjątkowo aktywnie w Parlamencie Europejskim. Opracowała wiele sprawozdań i opinii, które zasługują na większą uwagę pozostałych komisji Parlamentu. Również z tego powodu liczba kobiet posłów do Parlamentu powinna zostać zwiększona z jednej trzeciej do połowy.
<SPEAKER ID="989" NAME="Rovana Plumb  " LANGUAGE="RO">
W dzisiejszych czasach widzimy coraz więcej kobiet angażujących się w politykę i podejmujących decyzje w przedsiębiorstwach. W roku 2006 32,6% menedżerów w Unii Europejskiej stanowiły kobiety. Procentowy udział kobiet w Parlamencie Europejskim zwiększył się z 16,3% w roku 1979, kiedy odbyły się pierwsze europejskie wybory, do 31% w 2009 roku.
<P>
Jednak nadal wydaje się konieczne przyjęcie i stosowanie strategii zintegrowanego podejścia do równouprawnienia kobiet i mężczyzn obejmującej szczegółowe cele dla wszystkich wspólnotowych polityk podlegających kompetencji komisji i delegacji parlamentarnych.
<P>
Popieram potrzebę posiadania przez komisje parlamentarne i delegacje odpowiednich narzędzi pozwalających na dogłębne zrozumienie kwestii gender mainstreaming, takich jak wskaźniki, dane i statystyki z podziałem na płeć, a także potrzebę przeznaczenia środków budżetowych na cele związane z zapewnianiem gender mainstreaming.
<P>
Wszystkie te rozwiązania muszą zachęcać do regularnej wymiany dobrych praktyk z zamiarem wdrażania zintegrowanej strategii godzenia życia zawodowego i rodzinnego oraz do ułatwiania rozwoju zawodowego pracujących kobiet.
<P>
Jako socjaldemokratka uważam przeniesienie na grunt parlamentów państw członkowskich pozytywnego modelu proponowanego przez Parlament Europejski w sprawie równouprawnienia płci (11% posłów do parlamentu rumuńskiego to kobiety) za wspaniały pomysł.

<CHAPTER ID="007-01">
1. Kary dla pracodawców zatrudniających obywateli państw trzecich nielegalnie przebywających na terytorium UE (
<P>
Przed głosowaniem:
<SPEAKER ID="104" NAME="Claudio Fava" LANGUAGE="IT">
Pani przewodnicząca! Z pani pozwoleniem, chciałbym poprosić Radę, przy poparciu innych grup, o dołączenie następującej deklaracji formalnej do dyrektywy, a tym samym o przesunięcie głosowania nad rezolucją legislacyjną. Przeczytam teraz deklarację, którą - mam nadzieję - dołączymy do dyrektywy:
<P>
"Parlament Europejski i Rada oświadczają, iż reguły zatrudniania podwykonawców, uzgodnione na mocy art. 9 niniejszej dyrektywy, nie naruszają innych postanowień w tej kwestii, przyjmowanych w przyszłych instrumentach legislacyjnych.”
<SPEAKER ID="106" NAME="Martin Bursík">
urzędujący przewodniczący Rady. - Pani przewodnicząca! Prezydencja przyjmuje proponowaną deklarację do wiadomości. Jednakże ma też obowiązek poinformować posłów do Parlamentu Europejskiego, iż nie może podejmować zobowiązań w imieniu Rady bez skonsultowania się z nią.
<SPEAKER ID="107" NAME="Claudio Fava" LANGUAGE="IT">
Pani przewodnicząca! Rozumiem, że Rada musi odbyć formalne spotkanie z Komitetem Stałych Przedstawicieli. Zwracam się więc do Prezydencji o oficjalne zaproponowanie dołączenia niniejszej deklaracji, a z tego powodu zwracam się również z wnioskiem, by głosowanie nad rezolucją odłożyć do kolejnej sesji plenarnej, w celu umożliwienia Radzie przeprowadzenia takich konsultacji formalnych.

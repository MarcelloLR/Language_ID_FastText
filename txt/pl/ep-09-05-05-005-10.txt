<CHAPTER ID="005-10">
10. Ochrona zwierząt wykorzystywanych do celów naukowych (
<P>
- Przed głosowaniem:
<SPEAKER ID="104" NAME="Neil Parish">
sprawozdawca. - Panie przewodniczący! Chciałbym podziękować wszystkim kontrsprawozdawcom, którzy wykazali niezwykłą gotowość do współpracy ze mną nad niezwykle technicznym i trudnym dossier. Dzięki naszej współpracy byliśmy w stanie znaleźć coś, co uważam za dobre kompromisowe rozwiązanie.
<P>
Badania na zwierzętach stanowią wysoce kontrowersyjną i wywołującą emocje dziedzinę, w przypadku której występują moralne dylematy. Zrobiliśmy wszystko, co w naszej mocy, żeby stworzyć sytuację, która zwiększyłaby dobrostan zwierząt wykorzystywanych do badań, a jednocześnie, zapewniłaby możliwość dalszego prowadzenia w Europie rzetelnych badań naukowych w zakresie medycyny najwyższej jakości. W wielu dziedzinach oparliśmy się na wniosku Komisji, a co najważniejsze, uściśliliśmy klasyfikację stopnia dotkliwości. Znaleźliśmy dobre kompromisowe rozwiązanie w Komisji Rolnictwa i na tym etapie nie powinniśmy go krytykować.
<P>
Wszyscy chcemy współpracować w celu udoskonalenia, ograniczenia i zastąpienia badań nad zwierzętami. Musimy jednak pamiętać, że wiele szczepionek i metod leczenia chorób opracowanych zostało z wykorzystaniem zwierząt, a szczególnie ssaków z rzędu naczelnych, Dotyczy to np. szczepionki przeciw polio, błonicy i żółtaczce typu B, czy głębokiej stymulacji mózgu stosowanej w leczeniu objawów choroby Parkinsona. Wszystkie te szczepionki i metody leczenia stanowią przykłady korzyści wynikających z prowadzenia badań nad zwierzętami. W celu rozwiania obaw, które ma wielu posłów co do wykorzystywania komórek macierzystych, poprawka nr 170 - jeżeli zostanie przyjęta - zapewni podejmowanie decyzji etycznych dotyczących tej sprawy przez poszczególne państwa członkowskie, a nie przez Komisję.
<P>
Mamy tutaj ogromną możliwość udoskonalenia przepisów dotyczących dobrostanu zwierząt i badań naukowych nad zwierzętami. Powinniśmy odłożyć na bok różnice zdań pomiędzy poszczególnymi partiami i poprzeć przyjęcie tego sprawozdania. Przemysł, medyczne ośrodki badawcze i organizacje działające na rzecz dobrostanu zwierząt przekonane są, że jest to krok na przód oraz, że uaktualnimy i udoskonalimy obowiązujące obecnie przepisy. Jeżeli nie załatwimy tej sprawy w trakcie obecnej kadencji Parlamentu, zmiana tych przepisów może ulec opóźnieniu o co najmniej kolejne dwa lata, co byłoby krokiem wstecz. Apeluję do posłów tego Parlamentu o poparcie przyjęcia tego sprawozdania.
<P>
Na zakończenie, ponieważ jest to ostatnie moje wystąpienie w tej Izbie ze względu na to, że nie będę już kandydował w wyborach do Parlamentu Europejskiego, ponieważ chcę zająć się polityką na arenie krajowej, chciałbym podziękować panu za okazywaną mi uprzejmość i podziękować posłom tej Izby, którzy także odnosili się do mnie z niezwykłą uprzejmością.
<P>
(Oklaski)
<SPEAKER ID="105" NAME="Przewodniczący">
Dziękuję panu bardzo, panie pośle Parish! Kiedy wróci pan do swojego parlamentu krajowego, życzymy panu takiego samego zapału do pracy, jaki przejawiał pan tutaj w Parlamencie Europejskim.

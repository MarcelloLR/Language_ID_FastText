<CHAPTER ID="014">
Porządek obrad
<SPEAKER ID="019" NAME="Przewodniczący">
Rozdano ostateczną wersję projektu porządku dziennego dla bieżącej sesji miesięcznej, opracowanego podczas konferencji przewodniczących w czwartek, 6 marca 2008 r., zgodnie z artykułami 130 i 131 Regulaminu Parlamentu Europejskiego. Zaproponowano następujące poprawki:
<P>
Poniedziałek:
<P>
Brak zmian.
<P>
Wtorek:
<SPEAKER ID="020" NAME="Hannes Swoboda" AFFILIATION="PSE">
(DE) Panie przewodniczący! Chciałbym przedstawić następujący wniosek: na wtorkowe popołudnie przewidziana jest debata w sprawie procesu Lamfalussy'ego. Jak się dowiedziałem, pan McCreevy nie będzie mógł uczestniczyć w tym spotkaniu. Powinniśmy przyjąć do wiadomości, że Komisja jest organem kolegialnym, a zatem komisarze mogą się nawzajem zastępować. Żywię ogromne uznanie dla pani Fischer Boel jako komisarza, jednak czy w tym wypadku nie byłoby możliwe zwrócenie się do pana Almunia, który lepiej orientuje się w omawianym materiale, aby reprezentował Komisję?
<P>
Panie przewodniczący! Jak rozumiem, uzyskał pan informację, że komisarz Frattini przestanie pełnić funkcję komisaryczną ze skutkiem od dnia 14 marca. Zauważamy pewną rozbieżność pomiędzy przypadkiem pana Frattiniego, a przypadkiem pana Louisa Michela, który przestał pełnić obowiązki urzędowe od dnia, w którym został kandydatem. Czy mógłby pan, panie przewodniczący, poprosić Komisję o poinformowanie nas, skąd wynikają takie różnice, a także wyjaśnienie, dlaczego w jednym wypadku komisarz przestał wykonywać swoje obowiązki w dniu, w którym stał się kandydatem, podczas gdy w innym wypadku komisarz nie zrzeka się swoich obowiązków nawet przez okres kilku dni od nominacji. Ten właśnie wniosek zgłaszam w imieniu mojej grupy.
<SPEAKER ID="021" NAME="Przewodniczący">
Jak sądzę, nie ma sprzeciwu wobec pierwszego wniosku, to znaczy aby komisarz Almunia prezentował poglądy Komisji w tej debacie. Jeśli zaś chodzi o wniosek drugi, zajmiemy się tą sprawą.
<P>
Środa:
<P>
Brak zmian.
<P>
Czwartek:
<P>
Otrzymaliśmy kilka wniosków rozpoczęcia debat na temat łamania praw człowieka.
<P>
Grupa PPE-DE wniosła, aby punkt drugi, poświęcony Afganistanowi, został zastąpiony nowym punktem zatytułowanym "Aresztowania demonstrantów po wyborach prezydenckich w Rosji”.
<SPEAKER ID="022" NAME="Bernd Posselt" AFFILIATION="PPE-DE">
(DE) Panie przewodniczący! Ten punkt programu nie dotyczy tylko i wyłącznie wyborów w Rosji, lecz także faktu, że w bezpośrednim następstwie wyborów siły bezpieczeństwa OMON rozbiły demonstracje, a 50 osób trafiło do aresztu, przy czym większość z nich nadal pozostaje zatrzymana. Był to brutalny akt agresji i jesteśmy zdania, że wymaga on natychmiastowej reakcji Parlamentu.
<SPEAKER ID="023" NAME="Martin Schulz" AFFILIATION="PSE">
(DE) Panie przewodniczący! Kwestię tę omawialiśmy podczas Konferencji Przewodniczących w miniony czwartek. Nie sądzę, aby obecnie omawianie jedynie tej sprawy miało jakikolwiek sens. W niezbyt odległej przyszłości, podczas przygotowań do szczytu UE-Rosja, pojawi się okazja do omówienia ogólnego stanu stosunków między UE a Rosją. Taki punkt można by wówczas włączyć w porządek dzienny. W związku z powyższym zaproponowaliśmy, że, zamiast przenosić rozmowę na czwartkowe popołudnie, kiedy obecnych będzie jedynie 25 posłów, sprawą tą powinniśmy się zająć w ramach większej debaty, jaką planujemy odbyć.
<P>
Za kilka dni Rosję odwiedzi delegacja z naszego Parlamentu. Powinniśmy poczekać na jej powrót i wysłuchać wniosków z wizyty.
<P>
(Parlament przyjął wniosek.)
<SPEAKER ID="025" NAME="Francis Wurtz" AFFILIATION="GUE/NGL">
(FR) Panie przewodniczący! To, do czego właśnie doszło i sprowokowało kilku moich kolegów posłów do śmiechu, jest w istocie rzeczy dość poważne. Panie Daul, mówimy o młodym człowieku w wieku 23 lat, skazanym na śmierć za ściągnięcie z Internetu artykułu na temat praw kobiet w kulturze Islamu, w kraju, który posiada bliskie związki z Unią Europejską, gdzie nasi żołnierze bronią Afganistanu, gdzie zapisano nową konstytucję, która, oficjalnie, broni podstawowych praw i wolności słowa. Jedną wypowiedzią przyjął pan na siebie odpowiedzialność, której, mam nadzieję, gorzko pan nie pożałuje.
<P>
(Oklaski)
<SPEAKER ID="026" NAME="Przewodniczący">
Panie Wurtz! Pozwolę sobie złożyć następującą propozycję: napisałem już do prezydenta Afganistanu w tej sprawie, i jeśli wszyscy się co do tego zgodzimy, podejmę inicjatywę po raz kolejny, nie tylko w imieniu własnym, ale w imieniu całej Izby. Czy mam przyjąć, że taka jest wola wszystkich zgromadzonych? W takim razie nie będziemy dalej omawiać tej sprawy, panie Cohn-Bendit, a ja podejmę kolejną inicjatywę w imieniu wszystkich posłów.
<P>
Naprawdę chciałbym uniknąć debaty. Jeśli pan Schulz chciałby zabrać głos, pan Cohn-Bendit ma prawo do zabrania głosu w pierwszej kolejności.
<P>
Czy pan Cohn-Bendit chciałby zabrać głos? To będzie zgodne z procedurą, a nie chciałbym traktować nikogo w sposób preferencyjny.
<P>
Pan Cohn-Bendit nie chce wydać oświadczenia. A pan Schulz?
<SPEAKER ID="027" NAME="Martin Schulz" AFFILIATION="PSE">
(DE) Panie przewodniczący! Nie mam zamiaru wydać oświadczenia. Chciałbym jedynie powiedzieć, że w pełni podzielam poglądy wyrażone przez pana Francisa Wurtza. Decyzja, jaką podjęliśmy podczas konferencji przewodniczących w miniony czwartek, była po części oparta na jego wypowiedzi. Czy mogę zatem poprosić, abyśmy mogli skorzystać z możliwości dodania tego punktu do czwartkowego porządku dziennego?
<SPEAKER ID="028" NAME="Przewodniczący">
Obecnie są inne spawy, które możemy umieścić w porządku dziennym. Skoro przed chwilą dokonałem wyjątku na rzecz pana Schulza, jestem zobowiązany ponownie udzielić głosu panu Posseltowi, jednak proszę, aby dyskusja nie przeciągała się zbytnio.
<SPEAKER ID="029" NAME="Bernd Posselt" AFFILIATION="PPE-DE">
(DE) Panie przewodniczący! Chciałbym wyrazić poparcie dla wypowiedzi panów Schulza i Wurtza. Naszym celem nie było zaniechanie przez Izbę przejścia do omawiania kolejnego zagadnienia, a włączenie sprawy Rosji do porządku dziennego.
<P>
Chciałbym zaapelować do przewodniczących dwóch głównych ugrupowań politycznych, aby możliwy był powrót do starych zasad, według których maksymalna liczba omawianych tematów wynosi pięć. Ograniczenie do trzech punktów było błędem i to jest źródłem trudności.
<SPEAKER ID="030" NAME="Przewodniczący">
Jestem zmuszony poinformować wszystkich posłów, którzy nie wiedzą jeszcze o oczekujących wnioskach o umieszczenie innych tematów w porządku dziennym, że grupy ALDE i GUE złożyły wspólny wniosek o dodanie nowego punktu dotyczącego Irańczyka Mehdiego Kazemiego. Sądzę, że to też jest bardzo pilna sprawa.
<P>
Ponadto, grupa PPE-DE złożyła wniosek o uwzględnienie w porządku dziennym spawy arcybiskupa Paulosa Faraja Rahho.
<P>
Chciałbym przypomnieć o zasadach składania wniosków formalnych. Możemy teraz ponownie zagłosować nad uwzględnieniem w porządku dziennym sprawy afgańskiej, lecz w przypadku zatwierdzenia tego wniosku wiązałoby się to z wykluczeniem głosowania w kwestii dwóch pozostałych tematów. Chciałbym, aby wszyscy mieli tego świadomość.
<SPEAKER ID="031" NAME="Bernd Posselt" AFFILIATION="PPE-DE">
(DE) Panie przewodniczący! Pan Schulz wnioskował o dodanie tego tematu jako punktu dodatkowego. Jeśli nie będzie to możliwe, żałuję, ale zagłosujemy przeciwko. Chcielibyśmy umieścić w porządku dziennym sprawę irackiego biskupa oraz poprzeć wniosek pana Schulza. Sam to zresztą proponował.
<SPEAKER ID="032" NAME="Przewodniczący">
Mamy już dwa punkty w porządku dziennym. Możemy dodać trzeci punkt. Może to być ten punkt, lub jeden z dwóch, wobec których złożono wniosek. Zgodziliśmy się co do dwóch punktów, a trzy pozostają nierozpatrzone. Zgodnie z Regulaminem Parlamentu Europejskiego w porządku dziennym możemy umieścić jedynie trzy punkty, co oznacza, że musimy dokonać wyboru między sprawą Afganistanu, Iranu i arcybiskupa. Ta zasada nas obowiązuje.
<P>
Dlatego też zapytałem, czy wszyscy zgadzają się na głosowanie w pierwszej kolejności w kwestii Afganistanu. Jeżeli wniosek ten zostanie zaakceptowany przez większość, dwa pozostałe upadną. Jestem zobowiązany dokładnie poinformować wszystkich zgromadzonych o konsekwencjach proceduralnych.
<SPEAKER ID="033" NAME="Graham Watson" AFFILIATION="ALDE">
Panie przewodniczący! Nie widzę racjonalnego uzasadnienia dla głosowania nad jednym z wniosków przed innymi, gdyż wszystkie dotyczą bardzo różnych spraw; zasługujących na rozpatrzenie. Moja grupa, w porozumieniu z grupą GUE/NGL, złożyła propozycję przeprowadzenia debaty w sprawie irańskiego homoseksualisty znajdującego się w śmiertelnym zagrożeniu; bardzo zależy mi na ustaleniu sposobu zajęcia się tą kwestią.
<P>
Obawiam się, że taki stan rzeczy jest konsekwencją tego, że grupy nie koordynują swoich działań i zaczynają działać niezgodnie z uchwalonym porządkiem. Na konferencji przewodniczących w zeszłym tygodniu podjęliśmy jednoznaczną decyzję w sprawie Rosji. Jeżeli grupy PPE-DE i PSE, ściśle ze sobą współpracujące, nie potrafią dojść do porozumienia w tej sprawie, prowadząc do takiego zamieszania, to oba te ugrupowania powinny bliżej przyjrzeć się tej kwestii. Uważam, że powinien pan, panie przewodniczący, znaleźć rozsądny sposób rozpatrzenia wszystkich trzech zagadnień.
<SPEAKER ID="034" NAME="Przewodniczący">
To faktycznie trudna sprawa, gdyż omówieniu możemy poddać jedynie trzy zagadnienia. Możliwe również byłoby potraktowanie sprawy afgańskiej i irańskiej jako jednego zagadnienia dotyczącego "osób pozostających w sytuacji zagrożenia życia”. To z kolei oznaczałoby, że jeden wniosek, dotyczący sprawy arcybiskupa, pozostanie nieomówiony, a który mógłby zostać poddany debacie w ramach kolejnego punktu. Myślę, że jest to rozsądniejsze rozwiązanie.
<SPEAKER ID="035" NAME="Hannes Swoboda" AFFILIATION="PSE">
(DE) Panie przewodniczący! Zrobimy wyjątek i poprzemy tę propozycję. Chciałbym jednakże powiedzieć panu posłowi Posseltowi, że wniosek jego grupy w sposób wyraźny stanowił "zamiast Afganistanu”. Zamiast starać się wybrnąć z trudnej sytuacji na tym etapie proponowałbym dokładniejsze przeanalizowanie konsekwencji wniosków przed ich złożeniem, jednakże w tym wypadku, panie przewodniczący, poprzemy proponowany przez pana kompromis.
<SPEAKER ID="036" NAME="Przewodniczący">
Nie widzę sprzeciwu, a w kwestii arcybiskupa możemy wybrać procedurę za pośrednictwem przewodniczącego Parlamentu, poświęcając jednocześnie stosowną uwagę tej sprawie i nie wprowadzając tego punktu do naszej aktualnej i pilnej debaty.
<P>
(Parlament przyjął propozycję przewodniczącego.)
<P>
(Porządek dzienny został zatem przyjęty.)

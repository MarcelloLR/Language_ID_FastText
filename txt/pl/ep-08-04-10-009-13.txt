<CHAPTER ID="009-13">
13. Sprawozdanie o postępach Byłej Jugosłowiańskiej Republiki Macedonii w 2007 r. (
<P>
- Przed głosowaniem
<SPEAKER ID="092" NAME="Hannes Swoboda">
w imieniu grupy PSE. - (DE) Panie przewodniczący! Proszę wybaczyć mi, że przed chwilą zabrałem głos za wcześnie. Powiem krótko. W pełni zgadzamy się z podstawowym celem sprawozdania pana Meijera; wykonał bardzo dobrze swoje zadanie. Jest jedna wrażliwa kwestia i jest to kwestia nazwy. Chcemy ułatwić Macedonii nawigowanie po skalistych wodach, dlatego też w okresie do sesji miesięcznej w Strasburgu chcemy pracować ze sprawozdawcą i sprawozdawcą pomocniczym nad znalezieniem rozwiązania, tak abyśmy mogli przeprowadzić głosowanie podczas następnej sesji miesięcznej w Strasburgu. Oznacza do przesunięcie dzisiejszego głosowania.
<SPEAKER ID="093" NAME="Daniel Cohn-Bendit">
w imieniu grupy Verts/ALE. - (DE) Panie pośle Swoboda! To jest śmieszne! Każdy wie, że nie możemy znaleźć rozwiązania w ciągu tygodnia. Ten spór trwa od lat, a decyzja musi zostać podjęta: Macedonia jest nazywana Macedonią. Grecja musi to zaakceptować, a następnie przeprowadzimy głosowanie. Nie ma żadnej różnicy, czy uczynimy to dzisiaj, czy pozostawimy tę kwestię do następnego tygodnia; Macedonia wciąż będzie nazywana Macedonią.
<P>
(Oklaski)
<SPEAKER ID="094" NAME="Martin Schulz" AFFILIATION="PSE">
(DE) Panie przewodniczący! Chciałbym głosować za sprawozdaniem pana posła Swobody, nawet jeśli pan Cohn-Bendit nie może wyobrazić sobie tej pracy, być może dlatego, że nie przystaje ona zbytnio do jego stylu pracy politycznej. Możliwe jest osiągniecie kompromisu w ciągu kliku dni, jeśli znajdziemy czas na to, aby spróbować znaleźć ten kompromis, i to jest właśnie celem wniosku pana Swobody. Tak, mogę głosować na następnej sesji miesięcznej, ale w międzyczasie moglibyśmy znaleźć pewien rodzaj kompromisu dla naszej rezolucji, biorąc pod uwagę fakt, że wydaje się, iż jesteśmy na dobrej drodze tutaj w Izbie, aby to uczynić. Powinniśmy znaleźć czas, aby to zrobić, nawet jeśli pan Cohn-Bendit czuje się pod presją.
<SPEAKER ID="095" NAME="Erik Meijer">
sprawozdawca. - (NL) Panie przewodniczący! Mimo że co do zasady nie sprzeciwiam się poglądom pana Cohna-Bendita w kwestii nazwy to uważam, że należy przyjąć wniosek pana Swobody. Myślę, że byłoby rozsądne, aby Parlament dokładniej przyjrzał się tej kwestii i znalazł rozwiązanie, a negocjacje, kontakty pomiędzy Macedonią a Grecją, są w nadchodzących dniach ważne. W związku z tym uważam, że w istocie jest rozsądne przełożenie tego głosownia do czasu sesji w Strasburgu.
<P>
(Parlament przyjął wniosek. Głosowanie zostało przełożone)

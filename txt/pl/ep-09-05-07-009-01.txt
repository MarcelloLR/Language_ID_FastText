<CHAPTER ID="009-01">
1. Uwzględnianie tematyki płci w stosunkach zewnętrznych UE (
<P>
- Przed głosowaniem
<SPEAKER ID="088" NAME="Libor Rouček">
sprawozdawca. - Panie przewodniczący! UE i jej państwa członkowskie zobowiązały się do kontynuowania polityki równości płci i do wzmacniania roli kobiet w ramach jednego z kluczowych priorytetów w programie prowadzenia stosunków międzynarodowych.
<P>
Bardziej wnikliwa analiza pokazuje, że praktyczna realizacja takiego założenia, jak uwzględnianie tematyki płci w stosunkach zewnętrznych UE nadal wypada słabo. Na przykład tylko osiem spośród 27 państw członkowskich przyjęło krajowe plany działań dotyczące wdrażania rezolucji nr 1325 Rady Bezpieczeństwa ONZ.
<P>
Ponadto kobiety są wyraźnie słabo reprezentowane na wysokich stanowiskach w Komisji i w Radzie. W rzeczywistości obecnie nawet jedna kobieta nie jest specjalnym przedstawicielem UE. Z tego powodu w sprawozdaniu znalazła się uwaga, że UE musi w pełni realizować swoje zobowiązania na tym polu. Komisja powinna na przykład przyspieszyć swoje prace nad planem działań UE w sprawie równości płci. Jestem przekonany, że jest to klucz do umocnienia wymiaru dotyczącego płci w polityce zagranicznej UE.
<P>
Pozwolę sobie zakończyć mówiąc, że prawa kobiet są częścią szerszego pojęcia praw człowieka i obywatela. Bez poświęcenia uwagi równości płci i promowaniu praw kobiet w polityce zagranicznej UE, polityka ta nie może być skuteczna.
<P>
(Oklaski)

<CHAPTER ID="005-14">
14. Rybołówstwo i akwakultura w kontekście zintegrowanego zarządzania strefami przybrzeżnymi w Europie (
<P>
- Przed głosowaniem:
<SPEAKER ID="147" NAME="Ioannis Gklavakis">
sprawozdawca. - Panie przewodniczący, panie i panowie! Proszę pozwolić, że krótko wspomnę o zintegrowanym zarządzaniu strefą przybrzeżną, którego założeniem było przede wszystkim chronić rybołówstwo i hodowlę ryb. Debatę nad sprawozdaniem odwołano z powodu debaty nad sytuacją w Gruzji, która jest sprawą pilną i ważną. Dlatego wypowiadam się dzisiaj.
<P>
Moje sprawozdanie dotyczy przede wszystkim ochrony środowiska i dlatego proszę państwa o poparcie go w głosowaniu. Chciałem zwrócić uwagę, że Komisja Rybołówstwa głosowała jednomyślnie.
<P>
Moje sprawozdanie zawiera różne propozycje, z których cztery są szczególnie istotne. Pierwsza dotyczy ukończenia planu badań morskich; druga to długoterminowy plan przy jednoczesnej kontynuacji rozmów z udziałem przedstawicieli wszystkich zawodów, zwłaszcza rybaków. Trzecia dotyczy ewentualnego utworzenia centralnego organu koordynującego z uwagi na brak koordynacji między organami w minionych latach. Czwarta propozycja to ustalenie harmonogramu z uwagi na fakt, że od 2002 roku, kiedy to prowadzono podobne rozmowy, podjęto działania bez określonego harmonogramu.
<P>
Proponuję, abyśmy podejmowali decyzje według ustalonego harmonogramu. Ponieważ wierzę, że wszyscy pragniemy chronić ocean, proszę o poparcie w głosowaniu, za co z góry dziękuję.

<CHAPTER ID="006">
Nagroda im. Sacharowa 2010 (ogłoszenie laureata) 
<SPEAKER ID="108" NAME="Przewodniczący">
Koledzy! Właśnie wróciłem z Konferencji Przewodniczących. To dla mnie wielki przywilej i zaszczyt, że mogę poinformować państwa o bardzo ważnych dla nas wszystkich wynikach. W naszym Parlamencie walczymy o prawa człowieka w imieniu 500 milionów obywateli.
<P>
Po zasadniczej debacie, w ramach której odbyło się wiele bardzo szerokich i dogłębnych dyskusji, Konferencja Przewodniczących zadecydowała o przyznaniu w 2010 roku Guillermo Fariñasowi Nagrody Sacharowa za krzewienie wolności przekonań.
<P>
(Oklaski)
<P>
Guillermo Fariñas jest niezależnym dziennikarzem i dysydentem politycznym. Był on gotów poświęcić i zaryzykować swoje własne zdrowie i życie, aby wywrzeć presję na wprowadzenie zmian na Kubie. W ramach protestu oraz aby sprzeciwić się panującemu na Kubie brakowi wolności słowa prowadził strajki głodowe, a wszyscy ci, którym droga jest wolność, prawa człowieka i demokracja, wiązali z nim swe nadzieje.
<P>
Mam nadzieję, że w grudniu będę mógł przekazać mu tą nagrodę osobiście w Strasburgu. Będzie to wspaniała chwila dla Parlamentu Europejskiego i dla wszystkich kubańskich więźniów sumienia.
<P>
Mam szczerą nadzieję, że wspólnie z Guillermo Fariñasem Nagrodę Sacharowa będą mogły osobiście odebrać Damy w Bieli - Las Damas de Blanco - które są kolejnym kubańskim laureatem tej nagrody z 2005 roku.
<P>
Pozwolę sobie dodać, że wszyscy tegoroczni kandydaci byli doskonali z punktu widzenia naszych odczuć związanych z prawami człowieka i walką o te prawa na całym świecie. Możemy wszystkim im pogratulować, lecz musieliśmy dokonać wyboru i nie było innej możliwości. Chciałbym podkreślić, że na całym świecie jest wielu laureatów i że popieramy ich wszystkich. Powiedzmy to sobie raz jeszcze.
<P>
(Oklaski)
<SPEAKER ID="110" NAME="Marie-Christine Vergiat" AFFILIATION="GUE/NGL">
(FR) Pani przewodnicząca! Mam jedną kwestię regulaminową. Uważam, że warunki, w jakich w tym roku podejmowano decyzję w sprawie Nagrody Sacharowa były skandaliczne. Tak jak ja to widzę, wybory polityczne biorą górę nad prawdziwą obroną praw człowieka.
<P>
(Oklaski)
<P>
Już po raz trzeci w historii Nagrody Sacharowa została ona przyznana Kubańczykowi. Jestem pierwszą osobą, która będzie potępiać sposób, w jaki na Kubie łamane są prawa człowieka. Nie mam co do tego żadnych wątpliwości. Zawsze walczyłam w obronie praw człowieka, nie wprowadzając żadnych różnic. Myślę jednak, że przyznanie Nagrody Sacharowa Kubańczykowi po raz trzeci w jej prawie dwudziestoletniej historii to wiele. Wysyłamy sygnał polityczny, który przynosi uszczerbek reputacji Nagrody Sacharowa. Dlatego też apeluję, aby decyzję o tym, kto powinien otrzymać Nagrodę Sacharowa, podejmowała nie Konferencja Przewodniczących, lecz cały Parlament.
<P>
(Oklaski)
<SPEAKER ID="111" NAME="Przewodniczący">
Kolejny punkt to głosowanie.
<P>
(Wyniki głosowania oraz pozostałe szczegóły na ten temat: zob. protokół)

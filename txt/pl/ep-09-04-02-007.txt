<CHAPTER ID="007">
Przyjęcie protokołu poprzedniego posiedzenia: patrz protokół
<P>

<SPEAKER ID="055" NAME="Marco Cappato" AFFILIATION="ALDE">
(IT) Panie przewodniczący! Prezydium Izby oficjalnie powiadomiło nas, że na witrynie internetowej Parlamentu Europejskiego mają zostać opublikowane informacje na temat obecności posłów podczas posiedzeń komisji i plenarnych. Uczyniono tak notabene w reakcji na konkretne głosowanie, które odbyło się w Izbie podczas sesji styczniowej, kiedy to przegłosowaliśmy takie rozwiązanie, to znaczy, żeby informacje te podać do wiadomości publicznej.
<P>
Panie przewodniczący! Zwracam się zatem z następującym wnioskiem: ponieważ możliwe jest, że aby zapewnić respektowanie woli tej Izby Prezydium spotka się we właściwym czasie najwyżej jeszcze raz czy dwa, składam formalny wniosek, aby pan przewodniczący zobowiązał się zapewnić respektowanie zarówno tej woli jak i wyników głosowania w PE. Nie chciałbym sądzić, że przyczyny o charakterze całkowicie biurokratycznym uniemożliwiły przestrzeganie tego wymogu przejrzystości, gdyż podjęliśmy zobowiązanie względem europejskich wyborców, jak też opinii publicznej.
<SPEAKER ID="056" NAME="Przewodniczący">
Dziękuję bardzo. Wola Parlamentu jest zawsze decydująca. Na następnym posiedzeniu Prezydium rozważymy, co pan poseł powiedział.
<SPEAKER ID="057" NAME="Anna Záborská" AFFILIATION="PPE-DE">
(FR) Panie przewodniczący! Prezydent Hamid Karzai podpisał ustawę dotyczącą praw kobiet, która zdaniem afgańskiej senator Humeiry Namati jest gorsza niż ta obowiązująca w czasie rządów talibów.
<P>
Przedmiotowy tekst legalizuje gwałcenie żony przez męża oraz zakazuje kobietom wychodzenia z domu, pracy czy wizyty u lekarza bez zgody męża. W dodatku ustawa ta przyznaje opiekę nad dziećmi jedynie ojcu i dziadkowi.
<P>
Wzywam pana, panie przewodniczący, do natychmiastowego podjęcia wszelkich koniecznych działań zmierzających do wyrażenia stanowczej dezaprobaty naszej Izby dla tego prawa oraz włączenia tej kwestii do spraw omawianych w trybie pilnym podczas kolejnej sesji Parlamentu.
<P>
(Oklaski)
<SPEAKER ID="058" NAME="Przewodniczący">
Dziękuję, pani poseł. Zajmiemy się tą sprawą.

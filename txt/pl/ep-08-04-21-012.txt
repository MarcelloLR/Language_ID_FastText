<CHAPTER ID="012">
Porządek prac
<SPEAKER ID="016" NAME="Przewodniczący">
Rozdano ostateczną wersję projektu porządku dziennego sporządzoną przez Konferencję Przewodniczących na posiedzeniu w czwartek, dnia 17 kwietnia 2008 r., zgodnie z art. 130 i 131 Regulaminu.
<P>
Zaproponowane zostały następujące zmiany:
<P>
Poniedziałek, wtorek, środa:
<P>
Bez zmian
<P>
Czwartek:
<P>
Grupa UEN wnioskowała, aby punkt debaty nad przypadkami łamania praw człowieka, dotyczący Iranu został zastąpiony nowym punktem dotyczącym Gruzji.
<SPEAKER ID="017" NAME="Hanna Foltyn-Kubicka">
w imieniu grupy UEN. - Panie Przewodniczący! Wnoszę o zamianę dyskusji głosowania na temat Iranu lub Czadu na temat Gruzji. Sprawa w Gruzji jest o tyle paląca, że rezolucja Dumy rosyjskiej wzywa prezydenta do rozważenia uznania niepodległości Naddniestrza, Abchazji i Osetii Południowej oraz do zwiększenia sił rosyjskich w tym regionie. Integralność terytorialną Gruzji gwarantuje 36 rezolucji ONZ przyjętych w 1993 r. Poza tym istnieje też plan pokojowy prezydenta Saakaszwiliego dla Abchazji. Uważam, że jest to sprawa priorytetowa, dlatego wnoszę o zamianę tych tematów.
<P>
(Oklaski)
<SPEAKER ID="018" NAME="Hannes Swoboda">
w imieniu grupy PSE. - (DE) Panie przewodniczący! Wydaje mi się, że powinniśmy poczekać, gdyż delegacja Parlamentu planuje za tydzień odwiedzić Gruzję i przyjrzeć się bliżej kwestii Abchazji. Poza tym obecnych jest tu wielu członków tej delegacji. Możemy włączyć ten punkt do porządku dziennego po powrocie delegacji z wizyty, która ma się odbyć za tydzień. Być może nie zostanie on rozpatrzony w trybie pilnym, ale z pewnością powinien być przedmiotem poważnej dyskusji. Najpierw jednak należy poczekać na raport delegacji parlamentarnej.
<P>
(Parlament odrzucił poprawkę)
<P>
(Porządek dnia został przyjęty)

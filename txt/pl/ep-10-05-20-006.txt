<CHAPTER ID="006">
Zmiana porządku obrad
<SPEAKER ID="092" NAME="Przewodniczący">
Proszę państwa! Dziś rano odbyło się posiedzenie Konferencji Przewodniczących. Zakończyliśmy tę konferencję 10 min. temu. Bardzo dogłębnie dyskutowaliśmy kwestie organizacji głosowania nad rezolucjami w sprawie strategii Europa 2020. Państwo doskonale wiecie, że jest to strategia, która ma przynieść naszym obywatelom pracę, dostatek, stabilizację dla całej Unii na całe dziesięciolecie. A więc jest to strategia kluczowa dla przyszłej sytuacji w Unii Europejskiej, a także na zewnątrz Unii, bo możemy być silni tylko wtedy, jeśli będziemy silni wewnętrznie.
<P>
Proszę państwa! W związku z dyskusją w czasie posiedzenia Konferencji Przewodniczących, padały argumenty za przegłosowaniem dzisiaj naszych rezolucji dotyczących strategii Europa 2020, bo chcielibyśmy je mieć jak najszybciej, żeby w sposób odpowiedzialny brać udział w dyskusji prowadzonej na jej temat z innymi instytucjami europejskimi. Ale były również argumenty, że potrzebna jest nam strategia, którą przyjmiemy olbrzymią większością. Jeśli chcemy wpłynąć na sytuację w Unii, musimy zorganizować dużą większość, która popiera rezolucje.
<P>
Jest obawa, że dzisiaj takiej większości może nie być. Zatem z jednej strony - jak najszybciej, z drugiej strony - mocna rezolucja. To jest nam potrzebne.
<P>
Postanowiłem w związku z tą odpowiedzialną dyskusją pomiędzy przewodniczącymi naszych grup politycznych złożyć Państwu wniosek o przełożenie debaty. Jest to zgodne z art. 140 naszego regulaminu.
<P>
Powtarzam jeszcze raz: decyzja jest bardzo ważna, dlatego że zdajemy sobie z tego sprawę, że rezolucja potrzebna nam jest szybko, ale potrzebna nam jest rezolucja z dużym poparciem. I te sprawy mają dużą wagę.
<SPEAKER ID="093" NAME="Joseph Daul" LANGUAGE="FR">
Panie przewodniczący! Dziękuję za oświadczenie. Chciałbym dodać, że nasi węgierscy przyjaciele są w takiej samej sytuacji jak nasi polscy przyjaciele w związku z powodzią. Jesteśmy więc w równym stopniu myślami z węgierskich obywatelami, jak i polskimi.
<P>
(Oklaski)
<P>
Podzielam pana zdanie. W sytuacji kryzysowej, siły demokratyczne powinny się połączyć. Kierując się tym przekonaniem, zaproponowałem Konferencji Przewodniczących, przed tą sesją w Strasburgu, żeby z decyzją wstrzymać się do czerwca, ponieważ zauważyłem pewne rozbieżności i niejasności. Nie uzyskałem większości w Konferencji Przewodniczących - jesteśmy tutaj Parlamentu demokratycznym - podjęliśmy więc próbę przygotowania tej rezolucji.
<P>
Wczoraj w porze lunchu, podczas dyskusji w naszych grupach, uświadomiliśmy sobie, że czasu jest mało. Nie chcę przez to powiedzieć, że praca nie przyniosła rezultatów, gdyż byłoby to równoznaczne z brakiem uznania dla pracy wykonywanej przez nasze służby, wiceprzewodniczących i osoby odpowiedzialne za jej przygotowanie. Stwierdziliśmy, w obecności wszystkich bądź niektórych szefów delegacji, że z punktu widzenia wizerunku Parlamentu prawdopodobnie najlepszym rozwiązaniem jest wycofanie tekstu i przeprowadzenie głosowania nad nim następnym razem. Kryzys, pragnę zwrócić uwagę, nie skończy się do czerwca. Omówiliśmy sprawę i postanowiliśmy podjąć decyzję, że szefowie dużych grup wystąpią z wnioskiem o przełożenie głosowania na czerwiec.
<P>
Pan przewodniczący Martin Schulz powiedział mi - jako jedyny - że po pierwsze, muszę uzyskać większość w grupie, ale każdy taką większość w grupie musi mieć. Wczoraj wieczorem nie omawialiśmy więc poprawek w naszej grupie ani nie dyskutowaliśmy nad rezolucją dzisiaj, ponieważ grupa opowiedziała się za przesunięciem terminu w celu znalezienia rozwiązania, zdaniem Parlamentu niezbędnego dla naszych obywateli.
<P>
Równocześnie otrzymaliśmy list od pana posła Guya Verhofstadta, który skłonił nas do podjęcia decyzji o wnioskowaniu przesunięcia terminu o trzy tygodnie. W tej sytuacji kryzysowej proszę o wyrażenie zgody, zależy nam, żeby Parlament mógł pokazać naszym obywatelom, że jesteśmy silną i odpowiedzialną instytucją.
<SPEAKER ID="094" NAME="Przewodniczący">
Przeciwko tej propozycji chciałby się wypowiedzieć pan przewodniczący Schulz.
<SPEAKER ID="095" NAME="Martin Schulz" LANGUAGE="DE">
Panie przewodniczący! Na początku swojego wystąpienia pan przewodniczący Daul nawiązał do trudnej sytuacji na Węgrzech. Wiele państw boryka się obecnie z problemami. Na przykład obywatele Słowacji zostali poważnie dotknięci powodzią. Mamy silne poczucie solidarności z obywatelami wszystkich naszych państw dotkniętych tego rodzaju tragediami, także Węgier Polski i Słowacji.
<P>
Panie przewodniczący! Pan i pan poseł Daul przedstawiliście sytuację przed Konferencją Przewodniczących wczoraj i dziś rano. Nie mam nic do dodania na temat kwestii proceduralnych. Jednakże w imieniu pana posła Cohna-Bendita, Bisky'ego i własnym chciałbym wyjaśnić, że nie głosowaliśmy za odroczeniem głosowania nad pana propozycją dziś rano w Konferencji Przewodniczących, ponieważ uważamy, że powinniśmy i w rzeczywistości możemy dziś przeprowadzić głosowanie.
<P>
Była wola przyjęcia takiej rezolucji w Parlamencie w szerszym zakresie i przy szerszej większości niż w lutym. To, co wydarzyło się w ostatnich dniach nie ma związku z procedurą, lecz treścią. Niemniej jednak jedno jest całkowicie jasne. Nastąpiło odejście od treści, w sprawie której osiągnięto ogólny konsensus w lutym, a w obliczu poważnego kryzysu, nie jest to zaskakujące. Istnieje kilka różnych rozwiązań. Istnieją rozwiązania, które niektórzy uważają za dobre, i to jest uzasadnione z punktu widzenia demokracji, są też nasze rozwiązania, odmienne od tamtych, i naszym zdaniem lepsze. Nie możemy doprowadzić się do punktu, w którym zatracimy się w poszukiwaniu konsensusu. Teraz jest czas na zajęcie zdecydowanego stanowiska. Może pan zająć zdecydowane stanowisko i my zrobimy to samo. Staraliśmy się znaleźć rozwiązanie kompromisowe, ale ten sposób okazał się nieskuteczny. Dlatego też powinniśmy dążyć do uzyskania większość dla jednego bądź drugiego stanowiska.
<P>
Jeśli istnieje większość opowiadająca się za odroczeniem, muszę w tym miejscu powiedzieć, że my w grupie Postępowego Sojuszu Socjalistów i Demokratów w Parlamencie Europejskim będziemy w dalszym ciągu otwarci na nowe rozmowy. Jednak punktem wyjścia tych rozmów będzie tekst, który mamy złożyć wspólnie z naszymi koleżankami i kolegami posłów z grupy Zielonych/Wolne Przymierze Europejskie. Dlatego też, panie przewodniczący, jestem zdania, że powinniśmy głosować dzisiaj.
<P>
(Parlament przyjął wniosek)
<SPEAKER ID="096" NAME="Przewodniczący.-">
Chciałbym również podziękować panu przewodniczącemu Daulowi i panu przewodniczącemu Schulzowi za zwrócenie uwagi na to, że powodzie są dzisiaj także w innych częściach Europy. Macie panowie całkowitą rację i dlatego wyrazy solidarności należą się wszystkim dzisiaj zagrożonym krajom i mieszkańcom Europy.
<SPEAKER ID="097" NAME="Jan Březina" AFFILIATION="PPE">
Panie przewodniczący! Woda zalewająca Polskę płynie z Republiki Czeskiej i spowodowała ogromne straty w pierwszym etapie tych powodzi. Republika Czeska jest również częścią Unii Europejskiej.
<SPEAKER ID="098" NAME="Przewodniczący">
Proszę państwa! Właśnie o tym mówiłem przed chwilą, dziękując panu przewodniczącemu Daulowi, panu przewodniczącemu Schulzowi a także panu, kolego Brzezina, za zwrócenie uwagi. Mamy katastrofalne powodzie. Dziękuję bardzo.

<CHAPTER ID="007">
Komunikat Przewodniczącego
<SPEAKER ID="107" NAME="Przewodniczący">
Koleżanki i Koledzy! Uruchamiamy dziś oficjalnie w budynkach Parlamentu Europejskiego bezprzewodową sieć internetową Wi-Fi. Dzięki temu możecie Państwo korzystać z internetu wszędzie w budynkach Parlamentu Europejskiego. Możecie używać laptopów, tabletów czy smartfonów. Sygnał jest dostępny nie tylko w salach plenarnych czy w pokojach komisji parlamentarnych i innych pokojach, ale także w przestrzeni ogólnodostępnej Parlamentu. Praktycznie wszędzie, gdzie Państwo jesteście, możecie używać bezprzewodowego internetu. Jest to ogromna zmiana w sposobie wykorzystania czasu w Parlamencie Europejskim. Bardzo dobrze o tym wiemy. Chciałbym przy tej okazji podziękować i pogratulować zespołowi dyrekcji generalnej ITEC oraz panu wiceprzewodniczącemu Rainerowi Wielandowi, który siedzi obok mnie i który sprawował pieczę nad tym ważnym projektem. Uruchomienie Wi-Fi jest jedną z wielu innowacji wprowadzonych w tym roku. Chciałbym Państwu przypomnieć, że dyrekcja generalna ITEC, a także nasz kolega wiceprzewodniczący udostępnili posłom także EP Directory, elektroniczny system głosowania plenarnego, eCommittee, AT4AM, Europarl mobile oraz website IPEX. Jak Państwo widzicie, mamy wiele udoskonaleń, które ułatwiają naszą pracę. Gratuluję więc jeszcze raz dyrekcji generalnej oraz wszystkim pracownikom i służbom tego pionu Parlamentu Europejskiego oraz naszemu koledze Wielandowi.

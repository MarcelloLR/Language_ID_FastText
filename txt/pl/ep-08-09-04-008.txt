<CHAPTER ID="008">
Komunikat Przewodniczącego / Przewodniczącej
<SPEAKER ID="102" NAME="Przewodniczący">
Panie i panowie! Przyszedł czas, bym wydał oświadczenie dotyczące Strasburga. Biuro rozpatrzyło tę sprawę w dniu wczorajszym. W Strasburgu nadal toczą się prace remontowe. Wczoraj wieczorem Biuro przyjęło anonimową decyzję - także w odpowiedzi na sugestię pana posła Fazakasa - którą zamierzamy teraz opublikować, że Konferencja Przewodniczących została poinformowana, jak następuje: druga sesja wrześniowa odbędzie się również tutaj, w Brukseli.
<P>
(Oklaski)
<P>
Nie chcę, aby państwa zachwyt był przedwczesny: odkryliśmy, że w tym budynku także jest kilka miejsc, gdzie przecieka woda i obecnie badamy tego przyczyny. Chcemy mieć tutaj w Brukseli takie same standardy bezpieczeństwa, jakie mamy w Strasburgu. Mogę państwa zapewnić, że bezpieczeństwo zawsze będzie sprawą najwyższej wagi.
<P>
Według stanu na chwilę obecną, inspektorzy przeprowadzą końcową inspekcję dnia 22 września. Daje to wystarczająco dużo czasu na decyzję w sprawie październikowej sesji miesięcznej. Chciałbym życzyć państwu bezpiecznego i przyjemnego pobytu tutaj w Brukseli, a ponieważ zbliża się pora obiadu, także smacznego!

<CHAPTER ID="001">
Otwarcie posiedzenia
<P>
(Posiedzenie zostało otwarte o 9.00)
<SPEAKER ID="005" NAME="Daniel Cohn-Bendit" AFFILIATION="Verts/ALE">
- (FR) Pani przewodnicząca! Chciałbym panią o coś zapytać. Okazuje się, że na życzenie prezydencji francuskiej zadecydowano o kontrolowaniu zdjęć podczas przemówienia prezydenta Sarkozy'ego.
<P>
Chciałbym wiedzieć, kto podjął tę decyzję, kto tego zażądał i kto jest odpowiedzialny w Parlamencie Europejskim za zdjęcia. Czy jest to Parlament Europejski czy prezydencja francuska? Chciałbym poznać odpowiedź jeszcze przed rozpoczęciem posiedzenia.
<SPEAKER ID="006" NAME="Przewodnicząca">
Panie pośle Cohn-Bendit! Otrzyma pan odpowiedź przed rozpoczęciem posiedzenia, ale teraz, jeśli pan pozwoli, przejdziemy do głosowania.
<SPEAKER ID="007" NAME="Astrid Lulling" AFFILIATION="PPE-DE">
- (FR) Pani przewodnicząca! Jako kwestor tego Parlamentu chciałabym zwrócić uwagę na to, że droga prowadząca do wejścia Parlamentu jest zablokowana z jednej strony przez policyjne oddziały prewencji. Nie przepuszczają samochodów służbowych. Jeśli niektórzy posłowie spóźnią się, ponieważ musieli jechać okrężną drogą, nie powinni być karani za to, że nie mogą wziąć udziału w głosowaniu.
<SPEAKER ID="008" NAME="Przewodnicząca">
Pani poseł Lulling! Będzie to oczywiście wzięte pod uwagę, ponieważ niektórzy posłowie mają problem z wejściem do budynku Parlamentu.

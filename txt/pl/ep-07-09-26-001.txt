<CHAPTER ID="001">
Otwarcie posiedzenia
<P>
(Posiedzenie zostało otwarte o godz. 9.00)
<SPEAKER ID="004" NAME="Przewodniczący">
Dzień dobry, szanowni posłowie! Dziś, 26 września, obchodzimy Europejski Dzień Języków. Mamy obowiązek przypominać ludziom tu, w Parlamencie Europejskim, który jest świątynią języków, o znaczeniu tego dnia dla filozofii i treści Unii Europejskiej, i o pracy, jaką wkładamy w tworzenie Europy wielokulturowej, gdzie szanuje się różnorodność cech, kultur, a także ducha poszczególnych narodów.
<SPEAKER ID="005" NAME="Josu Ortuondo Larrea" AFFILIATION="ALDE">
- (ES) Pani przewodnicząca! Bardzo dziękuję za udzielenie mi głosu. Obchodzimy dziś Europejski Dzień Języków i chciałbym stać się tu wyrazicielem uczuć wielu obywateli Hiszpanii, którzy nie są w stanie zrozumieć, dlaczego Biuro Parlamentu Europejskiego ich dyskryminuje, zważywszy, że przedstawiciele Katalończyków, Galisyjczyków i Basków, do których sam się zaliczam, nie mają prawa używać swoich języków w Parlamencie.
<P>
W przeciwieństwie do Komisji, Rady i Komitetu Regionów, gdzie przedstawiciele poszczególnych narodów mogą swobodnie wypowiadać się w tych językach urzędowych, Biuro odmawia uznania języka baskijskiego, katalońskiego i galicyjskiego, które w Hiszpanii mają status języków urzędowych.
<P>
Pani przewodnicząca...
<P>
(Mówca zabrał głos po baskijsku)
<SPEAKER ID="006" NAME="Przewodniczący">
Panie Ortuondo! Prezydencja zasięgnie informacji w tej sprawie, jakkolwiek omawialiśmy ją już wielokrotnie i odpowiedzi są dobrze znane.

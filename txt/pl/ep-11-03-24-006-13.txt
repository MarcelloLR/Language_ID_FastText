<CHAPTER ID="006-13">
13. Prawa konsumentów (
<SPEAKER ID="114" NAME="Andreas Schwab" LANGUAGE="DE">
Panie Przewodniczący! Przede wszystkim chciałbym złożyć szczere podziękowania wszystkim moim kolegom i koleżankom posłom, którzy głosowali za przyjęciem projektu. Z uwagi na tak szeroką większość uważam, że Komisja powinna wygłosić krótki komentarz w tej sprawie.
<SPEAKER ID="115" NAME="Janusz Lewandowski">
komisarz - Panie Przewodniczący! Odnotowujemy dzisiejsze głosowanie. Liczymy na konstruktywną współpracę w celu osiągnięcia ostatecznego porozumienia. Kilka bardzo ważnych kwestii wciąż pozostaje nierozwiązanych. Przedmiotowy wniosek w sprawie jednego zezwolenia jest bardzo ważny, dlatego mamy nadzieję na szybkie porozumienie. Chciałbym podziękować sprawozdawczyni, pani poseł Mathieu, i życzyć jej oraz prezydencji węgierskiej wszystkiego najlepszego.
<SPEAKER ID="116" NAME="Andreas Schwab" AFFILIATION="PPE">
(DE) Panie Przewodniczący! Prawdę mówiąc, oczekiwałem innego komentarza. Sądziłem, że Komisja stwierdzi, iż nie jest w stanie zgodzić się na wszystkie punkty.
<SPEAKER ID="117" NAME="Janusz Lewandowski">
komisarz - Panie Przewodniczący! Miałem również wygłosić komentarz na temat poprzedniego głosowania, co też uczyniłem. Teraz chciałbym raz jeszcze skomentować ostatnie głosowanie w sprawie sprawozdania pana posła Schwaba.
<P>
To, że nasze negocjacje trwają już trzeci rok, wyraźnie pokazuje, jak trudno jest osiągnąć porozumienie w tak ważnej sprawie. Uważam, że stanowisko Rady było naprawdę dobrym punktem wyjścia. Parlament dodał własne stanowisko. Komisja nie jest gotowa przyjąć wszystkich zgłoszonych propozycji, ale chcemy współpracować w najwyższym możliwym stopniu w celu osiągnięcia ostatecznego rezultatu.
<P>
Nawiasem mówiąc, poinformowano mnie, że powinienem również skomentować wynik poprzedniego głosowania, dlatego wygłosiłem dwa komentarze, które nie zajęły zbyt wiele Państwa czasu.
<SPEAKER ID="118" NAME="Andreas Schwab" LANGUAGE="DE">
Panie Przewodniczący! Jeśli chodzi o ostatnią kwestię poruszoną przez pana komisarza, chciałbym zwrócić się o odesłanie sprawy do komisji zgodnie z art. 57 ust. 2 Regulaminu. Proszę Państwa o poparcie w tej kwestii.

<CHAPTER ID="007-01">
1. Europejska Agencja ds. Bezpieczeństwa Sieci i Informacji (
<P>
- Przed głosowaniem:
<SPEAKER ID="103" NAME="Angelika Niebler" LANGUAGE="DE">
Panie przewodniczący, panie i panowie! Będziemy wkrótce głosować na temat przedłużenia mandatu dla ENISA. Dla przypomnienia, ENISA jest Europejską Agencją ds. Bezpieczeństwa Sieci i Informacji, którą powołaliśmy do istnienia pięć lat temu. Mandat ENISA wygasa w połowie przyszłego roku w wyniku rotacji. W moim sprawozdaniu, proponuję wydłużenie mandatu o trzy lata, do 2012 roku, co pokrywa się także z decyzją Rady.
<P>
Celem ENISA jest przyczynienie się do bezpieczeństwa w Internecie. Jednak ze względu na wzrost przestępczości internetowej, nie jest to możliwe przy dostępnych zasobach ludzkich i ograniczonych środkach, jakie otrzymuje, tak wiec w ciągu następnych trzech lat, o które przedłużyliśmy mandat, musimy pomyśleć o zadaniach, jakie ENISA powinna realizować w przyszłości i o roli jaką powinna spełniać, a następnie będziemy musieli zapewnić odpowiednią kadrę i środki.
<P>
Chciałam poprosić wszystkich, pilnie, o ponowne zatwierdzenie tego trzyletniego przedłużenia mandatu a potem o dołożenie wszelkich starań we włączeniu się w debatę na temat przyszłości tej agencji.

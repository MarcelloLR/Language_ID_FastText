<CHAPTER ID="008-10">
10. Równe traktowanie i równy dostęp kobiet i mężczyzn do sztuki widowiskowej (
<P>
Przed głosowaniem:
<SPEAKER ID="114" NAME="Claire Gibault" LANGUAGE="FR">
Panie przewodniczący, panie i panowie! Kariery w sektorze sztuki widowiskowej wskazują nadal na poważny brak równości pomiędzy kobietami i mężczyznami.
<P>
Ponieważ moje obowiązki obejmują także działalność artystyczną, kwestia ta jest bliska mojemu sercu, ponieważ dyskryminacja kobiet jest w sektorze sztuki widowiskowej ciągle jeszcze zjawiskiem powszechnym, szczególnie jeśli chodzi o stanowiska kierownicze -: jakże niewiele jest kobiet reżyserów w teatrze, balecie, operze itd.
<P>
Przykładowo, istotne jest rozszerzenie podczas rekrutacji muzyków do orkiestr praktyki przeprowadzania przesłuchań za parawanem poprzez analogię do obowiązującej obecnie w gospodarce praktyki dokonywania przeglądu curriculum vitae bez znajomości tożsamości kandydatów na dane stanowisko, częściowo ponieważ jest to jedyny sposób, żeby kobiety były zatrudniane jako solistki orkiestr, a także ponieważ jest to dobry sposób zwalczania dyskryminacji rasowej.
<P>
Ponadto godzenie obowiązków zawodowych i rodzinnych jest jeszcze trudniejsze dla kobiet w tym sektorze ze względu na nietypowe godziny pracy związane z tym zawodem, dlatego konieczne jest zapewnienie istnienia żłobków o szczególnych godzinach pracy, które zaspokajałyby potrzeby artystów.
<P>
Panie i panowie! Europa jako gniazdo rodzinne kultury nie może nadal nie podejmować żadnych działań w obliczu tych przysparzających jej cierpienia problemów.

<CHAPTER ID="010">
Porządek obrad
<SPEAKER ID="014" NAME="Przewodniczący">
Rozdany został końcowy projekt porządku dziennego sporządzony zgodnie z art. 137 Regulaminu przez Konferencję Przewodniczących na posiedzeniu w dniu 11 marca 2010 r.
<P>
W porozumieniu z grupami politycznymi chciałbym zaproponować następujące zmiany:
<P>

<SPEAKER ID="015" NAME="Mario Borghezio" AFFILIATION="EFD">
(IT) Chciałbym tylko poinformować pana przewodniczącego - jak to już uczyniłem wysyłając pismo - że nadzwyczajna komisja do spraw kryzysu finansowego bezprawnie wykluczyła eksperta, renomowanego demografa profesora Bourciera de Carbon - bez powodu, określając go mianem osoby nieprzydatnej.
<P>
Myślę, że mamy do czynienia z niezwykle poważnym przypadkiem odwołania jakiejś osoby ze stanowiska eksperta w jednej z komisji Parlamentu Europejskiego z przyczyn ideologicznych...
<P>
(Przewodniczący wyłączył mikrofon)
<SPEAKER ID="016" NAME="Przewodniczący">
Panie kolego! To nie jest point of order, jeśli chodzi o plenarną sesję. Takie rzeczy proszę zgłaszać w ramach działań komisji, wtedy można tę sprawę rozpatrzyć. Natomiast na sesji plenarnej musi to dotyczyć sposobu naszego działania na sesji plenarnej, a nie działań w komisjach.
<SPEAKER ID="017" NAME="William" AFFILIATION="The Earl of) Dartmouth  (EFD">
Panie przewodniczący! 11 marca, w trakcie debaty nad polityką arktyczną, gdy pozostawała mi jeszcze jedna czwarta przyznanego mi czasu, mój mikrofon został wyłączony przez przewodniczącą obradom poseł ALDE/Liberalnych Demokratów. To jest niemal bezprecedensowe.
<P>
Panie przewodniczący! Wysłałem już do pana pismo - na które nie otrzymałem odpowiedzi - i chciałbym zapytać, na podstawie którego artykułu regulaminu wyłączono mój mikrofon i dlaczego zastosowanie tego artykułu było właściwe. Ja po prostu przedstawiałem uprawnione - i z całą pewnością uzasadnione - uwagi polityczne, z którymi nie zgadzała się przewodnicząca z ALDE. Oto, dlaczego mój mikrofon został wyłączony. Jeżeli Parlament Europejski cenzuruje polityczne uwagi, to przestaje być parlamentem.
<SPEAKER ID="018" NAME="Przewodniczący">
Prowadząca wtedy obrady wiceprzewodnicząca Parlamentu właściwie zastosowała procedurę związaną z art. 20 ust. 2 Regulaminu. Odpowiem panu pisemnie na list, który pan do mnie wysłał.
<P>

<P>
Czwartek
<P>
Grupa PPE zwróciła się z wnioskiem o przesuni€cie na kolejną sesję głosowania nad projektem rezolucji złożonej przez Konferencję Przewodniczących w sprawie konsekwencji wejścia w życie traktatu lizbońskiego dla trwających międzyinstytucjonalnych procedur decyzyjnych. Chodzi więc o przesunięcie głosowania.
<SPEAKER ID="019" NAME="József Szájer" AFFILIATION="PPE">
Panie przewodniczący! Zwróciliśmy się o przesunięcie głosowania nad tym projektem w interesie tej Izby. Pierwotnie uzgodniliśmy umieszczenie go w porządku dziennym w oparciu o założenie, że wszystko jest w porządku. Była to jednak szybka procedura, a my w międzyczasie dowiedzieliśmy się, że nie przeprowadzono w tej sprawie odpowiednich konsultacji ze wszystkimi komisjami. Jest to projekt grupy PPE, ale niektóre z komisji chcą mieć więcej czasu na tę bardzo ważną i skomplikowaną sprawę, jakkolwiek pilna by ona nie była. Dlatego też prosimy o odroczenie głosowania w tej sprawie.

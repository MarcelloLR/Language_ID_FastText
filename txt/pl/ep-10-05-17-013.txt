<CHAPTER ID="013">
Porządek obrad
<SPEAKER ID="026" NAME="Przewodniczący">
Przechodzimy teraz do porządku obrad: Rozdano Państwu ostateczny projekt porządku dziennego w postaci przyjętej przez Konferencję Przewodniczących dnia 12 maja 2010 r. zgodnie z art. 140.
<P>
Poniedziałek - bez zmian.
<P>
Wtorek - bez zmian
<P>
Środa:
<P>
Otrzymałem pismo od naszego kolegi Carla Casiniego, przewodniczącego Komisji Spraw Konstytucyjnych, w którym komisja ta zwróciła się z prośbą o zasięgnięcie przez Parlament Europejski opinii Europejskiego Komitetu Ekonomiczno-Społecznego i Komitetu Regionów na temat wniosku dotyczącego rozporządzenia w sprawie inicjatywy obywatelskiej zgodnie z art. 304 i art. 307 Traktatu o Funkcjonowaniu Unii Europejskiej. Przewiduję, że głosowanie nad tymi wnioskami o zasięgnięcie opinii odbędzie się w środę o godz. 12.00.
<P>
(Parlament przyjął wniosek)
<P>
Teraz przystępujemy do ustalenia ostatecznego porządku obrad: jeśli chodzi o poniedziałek i wtorek, nie było żadnych próśb i zgłoszeń w sprawie zmian w porządku obrad. Natomiast jest jeden wniosek odnośnie środy: grupa Europejskiej Partii Ludowej zwróciła się z prośbą o przeprowadzenie głosowania nad sprawozdaniem Ryszarda Czarneckiego w sprawie udzielenia absolutorium z wykonania budżetu Rady za rok budżetowy 2008. W sprawie wniosku w imieniu grupy Europejskiej Partii Ludowej wypowie się pani Gräßle.
<SPEAKER ID="027" NAME="Ingeborg Gräßle" LANGUAGE="DE">
Panie przewodniczący! Dziś rano Rada odpowiedziała za pośrednictwem prezydencji hiszpańskiej na pozostałe pytania. W ten sposób spełniony został jeden z podstawowych warunków, żebyśmy głosowali nad sprawozdaniem. Poza tym poprzez prezydencję hiszpańską Rada wyraziła chęć wspólnej dyskusji i opracowania prawidłowej procedury udzielania absolutorium, spełniając w ten sposób drugi ważny warunek.
<P>
Tym samym Rada poddaje się kontroli parlamentarnej, co stanowi krok milowy, który powinniśmy dostrzec. Dlatego zalecam wszystkim grupom, by głosowały za umieszczeniem decyzji o udzieleniu absolutorium w porządku dziennym. Jednak samą rezolucją zajmiemy się podczas czerwcowej sesji miesięcznej.
<SPEAKER ID="028" NAME="Hannes Swoboda" LANGUAGE="DE">
Panie przewodniczący! Powiem krótko. Możemy poprzeć ten wniosek z powodów, które zostały wymienione. Wystosowaliśmy w tej sprawie oficjalne pismo do Parlamentu. Ja również uważam, że to dobry znak - a przynajmniej mam nadzieję, że tak jest - że Rada jest gotowa pokazać transparentność i chęć zawarcia konsensusu, co zademonstrowała tutaj, również jeśli chodzi o Europejską Służbę Działań Zewnętrznych. W tej kwestii zgadzam się z panią poseł Gräßle.
<SPEAKER ID="029" NAME="Bart Staes" LANGUAGE="NL">
Panie i panowie! Muszę powiedzieć, że jestem zdumiony, że dwie duże grupy mówią, że będą głosować za przyjęciem sprawozdania. W Komisji Kontroli Budżetowej odbyło się spotkanie koordynatorów, któremu przewodniczyłem. Dziś rano otrzymaliśmy od Rady dokumenty, które szczegółowo przeanalizowałem Zawierają one załącznik, który jest praktycznie identyczny z załącznikiem do dokumentu, który otrzymaliśmy 10 marca.
<P>
W rzeczywistości zatem nic się nie zmieniło i dlatego chciałbym namówić do głosowania przeciwko umieszczeniu sprawozdania posła Czarneckiego w porządku obrad tej sesji miesięcznej. Moim zdaniem - i będę się przy tym upierał - Rada najzwyczajniej w świecie nas zwodzi.
<P>
(Parlament przyjął wniosek)
<SPEAKER ID="030" NAME="Przewodniczący">
Głosowanie nad sprawozdaniem Ryszarda Czarneckiego odbędzie się w środę, termin składania poprawek: wtorek 18 maja b.r. godz. 12.00.
<P>
Grupa Europejskiej Partii Ludowej zwróciła się o przeniesienie na przyszłą sesję miesięczną debaty nad sprawozdaniem Edit Bauer, w sprawie organizacji czasu pracy osób wykonujących czynności w trasie w zakresie transportu drogowego. Za przyjęciem tego wniosku wypowie się sprawozdawczyni, pani Bauer.
<SPEAKER ID="031" NAME="Edit Bauer">
sprawozdawczyni. - (HU) Panie przewodniczący! 22 marca otrzymałam od Komisji Zatrudnienia i Spraw Socjalnych odpowiedź na mój wniosek o włączenie tego sprawozdania do majowego porządku obrad. Komisja odpowiedziała, że ponieważ pomiędzy 28 kwietnia, kiedy głosowała nad tym sprawozdaniem, a obecnym posiedzeniem plenarnym nie upłynie zwyczajowy termin karencji wynoszący jeden miesiąc, sprawozdanie nie może zostać umieszczone w majowym porządku obrad. Jednak, mimo że nikt o to nie prosił, Rada Ministrów - prawdopodobnie z rekomendacji grupy politycznej socjalistów - postanowiła mimo wszystko umieścić sprawozdanie w dzisiejszym porządku dziennym, chociaż nie upłynął miesiąc. W efekcie grupy polityczne nie miały czasu na przygotowanie stanowisk w odniesieniu do sprawozdania czy jego omówienie. Dlatego proszę o przesunięcie debaty na sesję czerwcową.
<SPEAKER ID="032" NAME="Hannes Swoboda">
w imieniu grupy S&D. - (DE) Panie przewodniczący! Dziwne, że pani poseł Bauer - którą naprawdę darzę ogromnym szacunkiem - nie wspomniała o tym, że sprawozdanie zostało odrzucone. Równie dziwne wydaje się, że pani poseł Bauer zapomniała powiedzieć, że kontaktowała się z Radą w sprawie sprawozdania, które zostało odrzucone. Nie jest to zgodne z obowiązującą procedurą parlamentarną. W związku z tym umieszczenie sprawozdania w porządku obrad jest jak najbardziej uzasadnione.
<P>
(Oklaski)
<SPEAKER ID="033" NAME="Corien Wortmann-Kool" LANGUAGE="NL">
To prawda, że wniosek ustawodawczy Komisji został odrzucony przez Komisję Zatrudnienia i Spraw Socjalnych.
<P>
Jednak w tej Izbie panuje zwyczaj późniejszego miesięcznego okresu karencji po to, by dobrze przygotować się do sesji plenarnej. W tym przypadku, wbrew życzeniom sprawozdawczyni, naruszono to prawo zwyczajowe Parlamentu. Wniosek jest bardzo skomplikowany i również grupy polityczne potrzebują czasu, by się przygotować, co nie jest wykonalne w ciągu dwóch dni.
<P>
Z tego powodu chciałabym zwrócić się o poparcie dla wniosku sprawozdawczyni, by głosowanie nad wnioskiem zostało przesunięte na czerwcową sesję plenarną.
<P>
(Parlament przyjął wniosek)
<SPEAKER ID="034" NAME="Przewodniczący">
Debata nad sprawozdaniem Edit Bauer zostaje przeniesiona na następną sesję miesięczną.
<P>
Czwartek
<P>
Co do czwartku, jest następująca propozycja: grupa Europejskiej Partii Ludowej zwróciła się o zastąpienie debaty na temat aresztowania w Transnistrii dziennikarza Ernesta Vardanyana przewidzianej na czwartek po południu debatą nad sytuacją w Tajlandii. A więc w zamian za debatę na temat aresztowania w Transnistrii dziennikarza Ernesta Vardanyana debata nad sytuacją w Tajlandii. Wniosek ten szerzej uzasadni kolega Preda.
<SPEAKER ID="035" NAME="Cristian Dan Preda" AFFILIATION="PPE">
(RO) Poprosiliśmy o przełożenie debaty na temat sytuacji dziennikarza nielegalnie aresztowanego w Naddniestrzu z powodu niepokojących oskarżeń i zastąpienie jej debatą na temat Tajlandii, ponieważ sytuacja w Tajlandii w ostatnich dniach uległa dramatycznemu pogorszeniu. Apelujemy do posłów ze wszystkich grup politycznych o skupienie całej naszej uwagi sytuacji w Tajlandii.
<SPEAKER ID="036" NAME="Przewodniczący">
Usłyszeliśmy uzasadnienie wniosku. Kto chciałby się wypowiedzieć za wnioskiem?
<SPEAKER ID="037" NAME="Ioannis Kasoulides">
w imieniu grupy PPE. - Panie przewodniczący! Sytuacja w Tajlandii pogarsza się z godziny na godzinę; stawką jest ludzkie życie; uważamy, że jest to sprawa dużo pilniejsza i powinna zostać poddana pod obrady Parlamentu w czwartek. Jednocześnie są nowe doniesienia w sprawie Ernesta Vardanyana z tzw. Naddniestrza walczącego o status samodzielnego państwa, które inicjatorzy chcieliby zbadać. Dlatego wnoszę o przeniesienie tej debaty i zastąpienie jej debatą na temat Tajlandii.
<SPEAKER ID="038" NAME="Francesco Enrico Speroni" AFFILIATION="EFD">
(IT) Panie przewodniczący, panie i panowie! Moim zdaniem, ani dla Tajlandii, ani dla Naddniestrza nasze dyskusje i decyzje w Parlamencie nie mają najmniejszego znaczenia, a więc zmiana kolejności nie ma sensu.
<SPEAKER ID="039" NAME="Przewodniczący">
Debata na temat aresztowania dziennikarza Ernasta Vardanyana w Transnistrii zostaje zastąpiona debatą na temat sytuacji w Tajlandii. To są sprawy pilne, które są prowadzone w czwartek po południu.
<P>
Ustalony został porządek obrad naszej sesji plenarnej.
<P>
(Parlament przyjął wniosek)
<P>
(Niniejszym porządek obrad został ustalony).

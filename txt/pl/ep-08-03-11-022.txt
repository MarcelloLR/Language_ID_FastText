<CHAPTER ID="022">
Statystyka dotycząca energii (debata) 
<SPEAKER ID="449" NAME="Przewodniczący">
Kolejny punkt stanowi sprawozdanie przygotowane przez pana posła Turmesa, w imieniu Komisji ds. Przemysłu, Badań i Energii w sprawie projektu rozporządzenia Parlamentu Europejskiego i Rady w sprawie statystyki dotyczącej energii - C6-0035/2007 -.
<SPEAKER ID="450" NAME="Joaquín Almunia">
komisarz. - (ES) Pani przewodnicząca! Ostatni rok był rokiem kluczowych decyzji dotyczących zmian klimatycznych i polityki energetycznej. Unia Europejska jest zdeterminowana i zobowiązana, aby stawić czoła zmianom klimatycznym i podjąć wyzwanie zagwarantowania bezpiecznej, ekologicznej i konkurencyjnej energii.
<P>
Rada Europejska rok temu, w marcu 2007 r., ustanowiła dokładne i wiążące cele wraz z ambitnym planem redukcji emisji gazów cieplarnianych i wzrostu stosowania odnawialnych energii w ramach wykorzystywanej przez nas energii.
<P>
Komisja, jak państwo wiedzą, przedstawiła konkretne propozycje w tych dziedzinach. Każde z tych dążeń wymaga wysokiej jakości stałego i dokładnego monitoringu postępu naszej sytuacji energetycznej, jako że wykorzystanie energii odpowiada za ponad 80% emisji gazów cieplarnianych. Państwa członkowskie muszą także dokładnie monitorować swoją zależność energetyczną, w szczególności pod kątem gazu ziemnego i ropy. Propozycja rozporządzenia w sprawie statystyki dotyczącej energii stanowi część pakietu energetycznego przyjętego przez Komisję w zeszłym roku.
<P>
Tradycyjnie gromadzenie statystyki dotyczącej energii odbywało się na zasadzie dobrowolnych umów z państwami członkowskimi i tak było przez lata. Niemniej jednak Komisja i Parlament zgadzają się, że teraz i w przyszłości, gromadzenie statystyki jest zbyt ważne, żeby polegać jedynie na dobrowolnych umowach. Poza tym, uwolnienie rynków gazu i energii przyniosło ze sobą zwiększenie liczby zainteresowanych stron, a co za tym idzie, logiczną konsekwencję, że gromadzenie danych z tej dziedziny jest teraz dużo bardziej skomplikowane, co oznacza potrzebę podstawy prawnej dla tej ważnej pracy.
<P>
Niniejszy projekt rozporządzenia stanowi odpowiedź na wniosek złożony Komisji przez Parlament Europejski, aby podjąć zobowiązanie prawne dostarczenia obywatelom europejskim danych dotyczących energii na poziomie europejskim okresowo i w odpowiednich terminach. Poza tym, statystyka dotycząca energii jest dziedziną bardzo dynamiczną i propozycja rozporządzenia odpowiada woli Parlamentu Europejskiego, ażeby statystyki dotyczące efektywności energetycznej i odnawialnej energii stale się rozwijały.
<P>
Odzwierciedla to konstruktywną atmosferę, która zdominowała rozmowy pomiędzy naszym instytucjami mające na celu opracowanie ostatecznej wersji projektu rozporządzenia, nad którym rozpoczynamy dzisiaj debatę.
<P>
Proszę mi zatem pozwolić zakończyć niniejszą prezentację, dziękując uczestnikom tego procesu, a w szczególności sprawozdawcom Parlamentu Europejskiego za ich wsparcie w redakcji niniejszej podstawy prawnej, która umożliwi nam posiadanie w przyszłości przejrzystych danych dotyczących energii w Unii Europejskiej.
<SPEAKER ID="451" NAME="Claude Turmes">
sprawozdawca. - (FR) Pani przewodnicząca! Energia powróciła do politycznej agendy. Panie komisarzu, kiedy zajął pad stanowisko w Brukseli, cena baryłki ropy wynosiła 25 USD. Dzisiaj natomiast kosztuje ona 105 USD. Żeby zatem poradzić sobie z wyzwaniem energetycznym, odnosząc się do zmian klimatycznych, braku ropy, naszej geopolitycznej zależności jako rdzenia problemu, czy też do naszej gospodarczej bezsilności wobec niestabilności cen ropy lub gazu - uważam, że bardziej niż kiedykolwiek pilnym jest, żeby wprowadzić europejską politykę energetyczną.
<P>
Jednakże, przygotowanie dobrej europejskiej polityki energetycznej wymaga dobrej bazy danych. Uważam, że to nad czym będziemy dziś wieczorem głosować jest w rzeczywistości kreacją dobrej bazy danych, ponieważ statystyka będzie obowiązkowa - jest to bardzo istotny element - uważam, że Parlament rzeczywiście osiągnął sukces, ponieważ statystyka dotycząca energii, która do dziś była bardzo dokładna, ale przestarzała w odniesieniu do węgla, oleju i gazu, będzie dostosowana do XXI wieku a energia w XXI wieku będzie nastawiona na źródła odnawialne.
<P>
Od 2020 r., 20% energii odnawialnych będzie wiodącym źródłem w Europie. W związku z tym, statystyki ich dotyczące muszą być dostosowane - zamierzamy je dostosować do popytu na energię. Obserwacja kiepskich statystyk państwowych, a z tego powodu także europejskich, jest raczej szokująca, szczególnie w odniesieniu do budynków i konsumpcji gospodarstw domowych i sprzętów biurowych oraz transportu.
<P>
Uważam, że uzyskaliśmy też coś ważnego tj. przejrzystość w odniesieniu do łańcucha nuklearnego. Nowe uregulowanie zmusi Europę, żeby była bardziej konkretna, w tym wobec celu łańcucha nuklearnego, kładąc kres tej raczej kafkowskiej sytuacji. Znajdowaliśmy się w sytuacji, w której importowaliśmy. Europa importuje 98% swojego uranu, a w statystykach, w europejskiej rocznej księdze statystycznej, energia nuklearna wykazana została jako państwowe źródło energii, ponieważ statystki nie zostały dostosowane. W tym względzie nastąpił więc postęp.
<P>
Kolejny sukces polega na tym, że statystyki będą opublikowane pięć miesięcy wcześniej. Wygraliśmy w tym miejscu zaciekłą walkę, przede wszystkim przeciwko Radzie. Będzie tutaj także dodatkowa korzyść, a mianowicie państwa członkowskie, przede wszystkim Niemcy, które w praktyce najtrudniej było przekonać, będą zmuszone do większych inwestycji w statystykę. Podziękowania chciałbym skierować z tego podium do wszystkich tworzących statystyki w Europie, którzy przez ostatnie 10 lat z bardzo małymi środkami musieli tworzyć statystyki i w dalszym ciągu to robią. Dzisiaj będą oni w lepszej sytuacji, ponieważ ministrowie finansów będą zmuszeni traktować statystykę dotyczącą energii dużo poważniej.
<P>
Sukces Parlamentu jest sukcesem zbiorowym. Chciałbym podziękować paniom posłankom Trautmann, Hall i Korholi za wykonaną pracę. Chciałbym także podziękować personelowi Parlamentu, pani Cordero z prezydencji portugalskiej, która rzeczywiście pomogła znaleźć kompromis, a także urzędnikom Eurostatu, którzy musieli tolerować mnie, moje pytania i udzielać na nie odpowiedzi, czasami dzień po dniu, więc dziękuję im także.
<SPEAKER ID="452" NAME="Eija-Riitta Korhola">
w imieniu grupy PPE-DE - (FI) Pani przewodnicząca! Statystyka dotycząca energii na poziomie wspólnotowym zawsze opierała się na umowie dżentelmeńskiej. Już wcześniej było wiadomo na jakiej podstawie statystyki zostały opracowane, jak dokładne są i kiedy miały być gotowe do przedłożenia.
<P>
Jednakże od niedawna tak nie jest. Rozszerzenie UE, niektóre praktyki dotyczące statystyk, które za tym poszły i inne reformy, tj. liberalizacja rynków energii i alternatywne formy energii, wszystko to razem stworzyło potrzebę szybkiego opracowania obejmujących całą Wspólnotę ram prawnych dotyczących kompilacji statystyki.
<P>
Kompromisowy pakiet, który mamy przed sobą, stanowi wynik intensywnych rozmów, podczas których dżentelmeńskie postawy w pewnym sensie były poszukiwane i na pożytek nas wszystkich w końcu zostały znalezione. Proces statystyk dotyczących energii miał być zaledwie dodatkiem w pracy Parlamentu nad statystyką, ale posłowi sprawozdawcy panu Turmesowi udało się odegrać oficjalną polityczną grę, w której suche i techniczne statystyki wznieciły głębokie pasje. Zapotrzebowanie na dokładne statystyki w kwestii cyklu paliwa jądrowego, wykorzystania energii i na rozszerzoną statystykę dotyczącą energii odnawialnej, a także ambitne żądania, żeby przedstawić roczne raporty Eurostatu - to wszystko przykłady politycznie ukierunkowanych posunięć.
<P>
Żeby spełnić swoje zadanie, statystyki muszą być neutralnym narzędziem, niczym więcej. Jako sprawozdawcy pomocniczemu mojej grupy, powierzona mi została rola arbitra. Mając to na względzie, poglądy Eurostatu i Rady były odległe od celów naszego sprawozdawcy.
<P>
Chciałabym teraz podziękować wszystkim zaangażowanym stronom za ich przezorne dążenie do kompromisu, co oznacza, że rozporządzenie, na które czekaliśmy, może teraz szybko wejść w życie. Reformy, na które nalegał pan poseł Turmes będą również uwzględnione w rozporządzeniu, ale realistycznie. Osiągnęliśmy także konsensus w odniesieniu do zakresu rozporządzenia i tego, co powinny objąć inne akty legislacyjne. Świetnym przykładem takiego konsensusu jest torf. Teraz przyjmujemy stanowisko co do jego klasyfikacji jako paliwa kopalnego lub odnawialnego, jako że w tym sensie odnawia się co roku. Pozostawmy walkę na ten temat do zbliżającej się debaty w przedmiocie dyrektywy dotyczącej przyszłych odnawialnych form energii, kiedy to nasze drogi zapewne zejdą się ponownie.
<SPEAKER ID="453" NAME="Catherine Trautmann">
w imieniu grupy PSE. - (FR) Pani przewodnicząca, panie komisarzu, panie i panowie! Mając na względzie, że w związku z emisjami gazów cieplarnianych Europa stopniowo wyposaża się w narzędzia mające na celu ograniczenie zmian klimatu i że obywatele europejscy doświadczają wielkiego natężenia wzrostu cen energii, jest to oczywiście bardzo ważne, żeby w końcu stworzyć podstawę prawną dla gromadzenia i rozpowszechniania statystyki dotyczącej energii. Jednakże mamy przeczucie, że tak samo ważne jest, ażeby ta podstawa prawna odpowiadała na wyzwania, które stoją przed nami: oszczędność energetyczna i przedefiniowanie naszej mieszanki energetycznej, zmniejszając ilość energii kopalnych i znacznie zwiększając energie odnawialne. Nowy element tego rozporządzenia to raczej bardziej spójna definicja zakresu statystyk niż zbiór sporadycznych uzupełnień.
<P>
Moja rola jako sprawozdawcy pomocniczego dla grupy socjalistycznej Parlamentu Europejskiego polegała na zadbaniu o to, by statystyki były jeszcze bardziej użyteczne zarówno dla obywateli europejskich, jak też dla tych, którzy nimi rządzą. Statystyki stają się bardziej rzetelne dla celów analitycznych i bardziej użyteczne jako pomoc w podejmowaniu decyzji.
<P>
Dla obywateli wywalczyliśmy bardziej przejrzyste statystyki, które dostarczają informacje o tym, co ich dotyczy najbardziej: mieszkalnictwo i transport. Dla rządów, najaktualniejsze statystyki z możliwych będą dostępne na zwyczajnych posiedzeniach Rady ds. Energii, które odbywają się każdej wiosny. Zobaczymy, do jakiego stopnia cele te zostaną zrealizowane. Tymczasem rezultat tych zmian, moim zdaniem, jest raczej ograniczony. Nie zwiększają one przesadnie pracy państw członkowskich lub innych zaangażowanych partnerów.
<P>
W tym miejscu chciałabym podziękować posłowi sprawozdawcy, panu Turmesowi, za jego zmysł kompromisu i jego całemu zespołowi.
<P>
Wreszcie chciałabym pochwalić bardzo cenną i skuteczną pomoc udzielaną przez Eurostat mającą na celu osiągnięcie wyniku, który teraz jest uznawany jako solidny.
<SPEAKER ID="454" NAME="Fiona Hall">
w imieniu grupy ALDE. - Pani przewodnicząca! Chciałabym podziękować panu posłowi Turmesowi za jego doskonałą pracę w charakterze sprawozdawcy i za jego bliską współpracę z kolegami.
<P>
Statystyki dotyczące energii są jak stalowe pręty podtrzymujące konstrukcję budynku: nie da się ich zobaczyć z zewnątrz, ale bez nich cały budynek pada.
<P>
Teraz jesteśmy w trakcie tworzenia kompletnie nowych sposobów produkcji energii. UE przyjęła nowe zobowiązania dotyczące efektywności energetycznej, odnawialnych źródeł energii i emisji CO2. Wiemy już z wysiłków podejmowanych przez UE w tych dziedzinach w przeszłości, że łatwiej jest podjąć zobowiązania niż ich dotrzymać, natomiast jedynym sposobem sprawdzenia czy robimy to, co sobie założyliśmy jest zmierzenie tego w oparciu o statystykę.
<P>
Obecnie potrzebujemy statystyk nastawionych tak samo na popyt na energię, jak i dostawy energii. Potrzebujemy dokładnych statystyk dotyczących odnawialnych i kopalnych źródeł energii. Potrzebujemy poprawionych statystyk dotyczących energii nuklearnej, zebranych i zbadanych na poziomie europejskim i należałoby, aby te statystyki były przetwarzane dużo szybciej w celu otrzymania wcześniejszej informacji zwrotnej. Szczególnie ważne jest to, żeby mieć pewność, iż statystyki są dostępne odpowiednio wcześnie przed marcowymi szczytami dotyczącymi energii.
<P>
Wreszcie z zadowoleniem przyjmuję fakt, że torf pozostaje stanowczo w kategorii paliwa kopalnego. W Zjednoczonym Królestwie, ziemia torfowa jest uznawana za bardzo cenne siedlisko naturalne podlegające ochronie. Torf odnawia się tak wolno, że nie wskazane byłoby traktować go jako zasób odnawialny.
<SPEAKER ID="455" NAME="Avril Doyle" AFFILIATION="PPE-DE">
Pani przewodnicząca! Zmiana klimatu, bezpieczeństwo dostaw, wzrost cen, zdarzenia takie jak blokady energii elektrycznej w Europie i pobudka ukraińskiego Gazpromu - wszystko to zwiększyło świadomość obywatela europejskiego i polityków w odniesieniu do złożoności naszej sytuacji energetycznej, która pilnie wymaga dostępności dokładnych, aktualnych i kompletnych danych statystycznych. W tym względzie, popieram projekt Komisji i pracę wykonaną przez posła sprawozdawcę, pana Turmesa. Korzystam z okazji, żeby pogratulować panu posłowi wyboru na sprawozdawcę w kwestii dyrektywy dotyczącej odnawialnych źródeł energii.
<P>
Używanie energii odpowiada w 80% za całość emisji gazów cieplarnianych w UE. Dostępność aktualnych i wiarygodnych podstawowych danych dotyczących sytuacji energetycznej w UE jest niezbędna po to, abyśmy mogli wywiązać się z zobowiązań protokołu z Kioto, a także w odniesieniu do okresu po 2012 r. Jak możemy odpowiedzialnie podjąć się klarownych zobowiązań w odniesieniu do ograniczenia energii z paliw kopalnych w kontekście międzynarodowym i zwiększenia stosowania źródeł odnawialnych bez tych podstawowych danych? Nie możemy. Obecnie kompilacja statystyk dotyczących energii postępuje wolno, nieskutecznie, jest często niekompletna, a czasami nawet nieprawidłowa. Poseł sprawozdawca słusznie wskazuje, że istnieje znaczne opóźnienie w publikacjach danych dotyczących energii przez Eurostat. Czy pan komisarz może potwierdzić, że niniejsze rozporządzenie będzie skutkować dostępnością bardziej aktualnych i podstawowych statystyk dotyczących energii i że model statystyczny, który wykorzystujemy tutaj w UE, jest porównywalny do modelu stosowanego w USA i w innych ważnych krajach, tak że wypadniemy jak równy z równym?
<P>
Wreszcie zgadzam się z twierdzeniem posła sprawozdawcy, że nowe rozporządzenie powinno zawierać ochronę przed manipulacją danymi. Wierne, sprawdzalne i bezstronne statystyki Eurostatu są zasadnicze dla całego zbioru obecnych i przyszłych polityk dotyczących klimatu, takich jak unijny mechanizm handlu uprawnieniami do emisji energii, wymiana praktyk i projekty dotyczące odnawialnej energii.
<SPEAKER ID="456" NAME="Teresa Riera Madurell" AFFILIATION="PSE">
(ES) Pani przewodnicząca, panie komisarzu, panie i panowie! Jeżeli w UE chcemy zbudować spójną politykę dotyczącą energii i mówić jednym głosem na międzynarodowej arenie energetycznej, niezwykle istotne jest, abyśmy dysponowali kompletnymi i wiarygodnymi statystykami, które umożliwią nam łatwiejsze porównania. Jest to podobnie ważne, żeby istniała dobra koordynacja w państwach członkowskich i pomiędzy nimi. Dlatego też uważamy, że tekst Komisji powinien stwierdzać, że ich udział jest obowiązkowy.
<P>
Ważne jest też, zgodnie z opinią pani posłanki Trautmann, żeby nowy projekt nie obciążał spółek lub innych zaangażowanych stron większym nakładem pracy. Z tego względu z zadowoleniem przyjmuję fakt, że projekt nie dąży do zmiany wykonywanych zadań statystycznych, ale raczej ustanawia wspólne ramy prawne gwarantujące metodologiczną jednolitość i tym samym ułatwia porównywanie danych.
<P>
Ponadto zrozumienie złożoności naszej sytuacji energetycznej i przeprowadzanie dokładnego monitoringu ilościowego w zakresie postępu w realizacji naszych celów wymaga ścisłych, aktualnych i kompletnych statystyk.
<P>
Dlatego też zgadzamy się z posłem sprawozdawcą, że w dziedzinach takich jak efektywność energetyczna, konieczne jest, ażeby poprawić istniejące statystyki. Efektywność jest priorytetem w odniesieniu do naszej polityki dotyczącej energii i zmiany klimatu. Obecne statystyki nie dostarczają danych niezbędnych do obliczenia współczynników, które nie są w tej dziedzinie absolutnie konieczne.
<P>
Rozwój sektora nuklearnego i odnawialnych energii rodzi poważne trudności, które muszą być rozwiązane. Są to jedynie przykłady ograniczeń naszego obecnego systemu, które razem z propozycjami ich rozwiązania zawarte zostały w sprawozdaniu pana posła Turmesa, chciałabym mu więc pogratulować tej wspaniałej pracy.
<SPEAKER ID="457" NAME="Jerzy Buzek" AFFILIATION="PPE-DE">
Pani Przewodnicząca! Gratuluję sprawozdawcy świetnego sprawozdania. Gratuluję także panu komisarzowi inicjatywy, którą Komisja podjęła.
<P>
Ja popieram to sprawozdanie, przede wszystkim dlatego, że chodzi o wspólną politykę energetyczną, a w szczególności wspólną zagraniczną politykę energetyczną. Jest także inny powód, dla mnie jeszcze ważniejszy - pozostawiamy państwom członkowskim wybór odnośnie pierwotnych źródeł energii (energy mix), równocześnie ograniczamy emisję CO2 i tworzymy wspólny rynek energii.
<P>
Jeśli chcemy porównywać koszty i w przyszłości dowiedzieć się, które rozwiązania zero-emisyjne są najlepsze, które rozwiązania są najbardziej ekonomiczne, musimy mieć bazę porównawczą. A więc wspólny rynek i konkurencja na nim, a przede wszystkim skuteczne inwestowanie wymaga dobrych, porównywalnych danych statystycznych. One potrzebne są inwestorom, w szczególności inwestorom prywatnym, jeśli mamy prowadzić skuteczną politykę na rynku energetycznym. Będziemy mogli także porównywać dane z poszczególnych krajów członkowskich dotyczące poszczególnych cen i kosztów, co przy dzisiejszych danych statystycznych jest niemożliwe, w szczególności ze względu na brak danych odnośnie odnawialnych źródeł energii.
<P>
Pozostaje jedno pytanie na koniec. Kto i jak będzie mógł z tych danych korzystać? Nie jest wszystko jasne pod tym względem i o tym zadecyduje dopiero praktyka. Jest bardzo ważne, żebyśmy na to w przyszłości zwrócili uwagę na ile dane będą dostępne i w jaki sposób chronić tę część danych, która nie powinna być publikowana.
<SPEAKER ID="458" NAME="Silvia-Adriana Ţicău" AFFILIATION="PSE">
(RO) Gratuluję posłowi sprawozdawcy wykonanej pracy.
<P>
Energia i zmiany klimatu stanowią priorytety w Unii Europejskiej. Dlatego też statystyki dotyczące energii umożliwiające Unii ocenę tego sektora i podjęcie niezbędnych działań są niezwykle ważne.
<P>
W dniu 26 lutego 2008 r., Eurostat opublikował zbiór statystycznych wskaźników dla energii, transportu i środowiska. W przypadku energii są to wskaźniki dotyczące zależności energetycznej, intensywności energetycznej, źródeł energii, całkowitego zużycia energii, energii odnawialnej, efektywności energetycznej i cen energii. W odniesieniu do zmian klimatu są to informacje dotyczące emisji gazów.
<P>
Państwa członkowskie będą zobowiązane, aby dostarczyć niezbędnych danych w celu otrzymania wskaźników wymaganych proponowanym rozporządzeniem. Znaczne finansowanie będzie potrzebne w celu zebrania i przetworzenia danych.
<P>
Poprawka nr 14 odnosi się także do oszczędzania czasu z tytułu korzystania z narzędzi informatycznych w zbieraniu i przetwarzaniu danych. Poprawka nr 5 przedstawia w skrócie konieczność zabezpieczenia dostaw najważniejszych paliw i dostępności dokładnych danych na poziomie Unii Europejskiej w przypadku możliwych niedoborów w dostawach. Pozostaje to w zgodzie z klauzulą solidarności mającą zastosowanie w przypadkach niedoboru w dostawach na podstawie traktatu lizbońskiego. Obywatele europejscy potrzebują takich prawidłowych i dokładnych statystyk.
<SPEAKER ID="459" NAME="Paul Rübig   -" AFFILIATION="PPE-DE">
(DE) Pani przewodnicząca, panie i panowie! Niniejsze sprawozdanie jest bardzo ważne dla nas wszystkich, ponieważ detale z natury rzeczy stanowią podstawę decyzji politycznych. Jest to zatem także istotne, ażeby w przyszłości różnicować pomiędzy operacjami finansowymi a tymi dotyczącymi towarów. Wszyscy wiemy, jak poszczególne sektory wpływają na ceny energii. Jednakże różnice pomiędzy produkcją, handlem i konsumpcją energii odgrywają także zasadniczą rolę. Powinniśmy zacząć konkretnie od inteligentnych pomiarów, nie tylko przy pomocy konsumenta, ale także korzystając z dostępnych punktów pomiaru.
<P>
Wybór stosowanej metody w celu zorientowania się w poszczególnych kosztach statystyk jest dla nas również istotny. Bardzo zależy nam także na wyeliminowaniu biurokracji i osiągnięciu większej efektywności statystyk. Wybór metody będzie tutaj zatem ważny w odniesieniu do przyszłego korzystania z wyrywkowych prób, pełni automatycznych analiz, systemu "dokładnie na czas”, bez rozszyfrowywania, porównywalnych w całej UE, ale także na świecie. Proporcjonalność jest także istotna dla poszczególnych agencji. Musimy zadbać o to, aby bezpieczeństwo dostaw było powszechnie dostępne na zasadzie uniwersalnego kryterium, aby istniało zróżnicowanie pomiędzy kosztami i cenami i żeby cały system był zrównoważony.
<SPEAKER ID="460" NAME="Claude Turmes">
sprawozdawca -Pani przewodnicząca! Mam jeszcze kilka uwag. W odniesieniu do torfu - niestety pani posłanka Korhola już wyszła - wynika to jasno z naszej definicji, że torf został zakwalifikowany jako kopalne źródło energii. Uwzględniliśmy definicję torfu przedstawioną przez panel IPCC, która wyjaśnia, że torf nie jest źródłem odnawialnej energii. W tym względzie niektórzy fińscy politycy i lobbyści powinni zatem przestać marzyć, przeczytać dyrektywę i poprzestać na jej faktycznym tekście.
<P>
Pomysł cotygodniowych pomiarów paliwa w Europie jest tematem, którego niestety nie byłem w stanie przeprowadzić. Ceny ropy w Europie są ustalane w tygodniowym biuletynie Departamentu Energii USA. W związku z tym, że Europa nie posiada niezależnych statystyk dotyczących ropy, nasze ceny ustalane są de facto przez pryzmat niedoboru na rynku amerykańskim i nie jesteśmy w stanie wskazać rynku takiego jak rynek europejski, który jest często dużo mniej hermetyczny niż rynek amerykański. Panie komisarzu, w związku z tym, że nie jesteśmy w stanie uzyskać tego tutaj, może Komisja mogłaby w prowadzonych na ten temat rozmowach w Międzynarodowej Agencji Energii (IEA) podjąć inicjatywę i przynajmniej zbadać, co moglibyśmy ewentualnie zyskać w Europie, gdybyśmy byli w posiadaniu cotygodniowych statystyk dotyczących ropy w Europie. Niektórzy eksperci mówią, że moglibyśmy także ograniczyć ceny ropy przy wykorzystaniu tego środka.
<P>
Teraz trzeba zabrać się do pracy, jako że ważnym jest, ażeby Komisja była skoordynowana. Komisja zorganizowała obserwatorium rynku energii w DG TREN, istotne jest więc, żeby obserwatorium i Eurostat blisko ze sobą współpracowali. Wreszcie chciałbym życzyć służbie cywilnej Eurostatu i urzędnikom z państw członkowskich dużo energii i odwagi, jako że teraz będą musieli się często spotykać w procedurze komitetowej i zamienić założenia w rzeczywistość.
<P>
Dziękuję raz jeszcze wszystkim państwu za miłe słowa. Będę nawet mógł państwa zaprosić na lampkę szampana na zakończenie tego długiego wieczoru!
<SPEAKER ID="461" NAME="Przewodniczący">
Debata została zamknięta.
<P>
Głosowanie odbędzie się jutro o godz. 12.00.

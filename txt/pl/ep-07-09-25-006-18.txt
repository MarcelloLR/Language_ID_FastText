<CHAPTER ID="006-18">
18. Restrukturyzacja przemysłu cukrowniczego (głosowanie)
<P>
- Sprawozdanie: Batzeli
<P>
- Przed głosowaniem nad poprawką 8:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Panie przewodniczący! Projekt ten dotyczy inwestycji dokonywanych przez rolników w fundusz restrukturyzacji i komisja zaaprobowała następujące brzmienie: "...50 % odpowiedniej pomocy restrukturyzacyjnej...”. Chciałbym zmienić ją na 25%. Zostało to uzgodnione z innymi grupami i mam nadzieję, że będzie mogło zostać przyjęte.
<P>
(Poprawka ustna została przyjęta.)
<P>
- przed głosowaniem nad rezolucją legislacyjną:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Panie przewodniczący! W imieniu naszej grupy chciałbym wnioskować o odesłanie z powrotem do komisji, zgodnie z artykułem 168 ust. 2 Regulaminu Parlamentu. Przyczyna jest taka, że właśnie uzgodniliśmy 25% udziału w inwestycji ze strony plantatorów buraka cukrowego na cele funduszu restrukturyzacyjnego, lecz Komisja nalega na udział w wysokości 10%.
<P>
Zgodnie z najnowszą wersją państwa członkowskie były zdolne przekroczyć ten poziom. Także to postanowienie zostało uchylone. Ostatnim razem rozważaliśmy już, czy na tym etapie powinniśmy wnioskować o odesłanie z powrotem do komisji, i dlatego też pozwoliliśmy sobie zadowolić się 10%. Nie powinniśmy robić tego raz jeszcze! Naszą jedyną okazją - dlatego, że realizujemy procedurę konsultacji - na nawiązanie dyskusji z Komisją, jest odesłanie tego sprawozdania teraz i negocjacje z Komisją i Radą.
<SPEAKER ID="136" NAME="Neil Parish  " AFFILIATION="PPE-DE">
przewodniczący Komisji Rolnictwa i Rozwoju Wsi. - Panie przewodniczący! Nie sądzę, aby słuszne było zwracanie tej sprawy komisji. Myślę, że chcemy podjąć decyzję. Musimy kontynuować sprawę restrukturyzacji i dlatego nie chciałbym, aby komisja ponownie się tym zajmowała; ponadto obawiam się, że jestem przeciwny temu, co chce zrobić pan Graefe zu Baringdorf.
<SPEAKER ID="137" NAME="Katerina Batzeli  " AFFILIATION="PSE">
sprawozdawczyni. -(EL) Panie przewodniczący! Nie zgadzam się z propozycją posła Graefe zu Baringdorf. Chciałabym to powiedzieć państwu bardzo wyraźnie: przed chwilą głosowaliśmy nad projektem, w ramach którego po raz pierwszy wszyscy producenci otrzymują ryczałt w wysokości 260 euro oraz dodatkowo 25 euro. W związku z tym całkowita wysokość subsydium wyniesie prawie 400 euro.
<P>
Z finansowego punktu widzenia rozwiązanie takie jest zrównoważone i uważam, że będzie pomocne dla sektora jako całości.
<P>
(Wniosek o odesłanie do komisji został odrzucony.)

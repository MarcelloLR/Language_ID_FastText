<CHAPTER ID="006-03">
3. Wspólnotowy program na rzecz zatrudnienia i solidarności społecznej - Progress (
<P>
- Przed głosowaniem:
<SPEAKER ID="087" NAME="Kinga Göncz" LANGUAGE="HU">
Chciałabym powiedzieć tylko parę słów. Z jednej strony dziękuję za pomoc otrzymaną od sprawozdawców pomocniczych podczas tych bardzo trudnych negocjacji, za wsparcie komisji oraz, co było bardzo ważne, za wsparcie prezydencji hiszpańskiej. Kiedy negocjacje utknęły w martwym punkcie, hiszpańska prezydencja na początku tego roku przywróciła je na właściwy tor.
<P>
Kompromis zasadniczo dotyczy zatwierdzenia przez Radę tekstu o instrumencie mikrofinansowania przyjętego przez Parlament podczas pierwszego czytania, co było ważne dla jego szybkiego wcielenia w życie. Inna ważną częścią kompromisu było przekazanie 60 milionów euro z programu PROGRESS oraz 40 milionów euro z marginesu, choć instrumenty finansowania o wartości do 20 milionów euro można przywrócić do PROGRESS na podstawie zalecenia Komisji. Zwracam się zatem do Rady o zapoznanie się z treścią komunikatu w tej sprawie. Warto byłoby go opublikować, kiedy ukaże się tekst porozumienia w Dzienniku Urzędowym.
<P>
Będziemy dysponować ważnym narzędziem zarządzania kryzysowego. Zwracam się do wszystkich o pomoc w zapewnieniu, by informacje dotarły do państw członkowskich, aby więcej ludzi w trudnym położeniu mogło korzystać z tego instrumentu, otwierając działalność gospodarczą. W imieniu komisji oraz własnym mogę obiecać, że będę monitorował uruchomienie oraz następne etapy działania programu. Mamy szczerą nadzieję na sukces.
<SPEAKER ID="088" NAME="Viviane Reding">
Wiceprzewodnicząca Komisji. - Panie przewodniczący! Uważam, że to ważne, by złożyć w imieniu Komisji następujące oświadczenie, o które zabiegał Parlament.
<P>
Wkład finansowy z budżetu Unii Europejskiej na działanie, na okres od 1 stycznia 2010 r. do 31 grudnia 2013 r., ustalono na 100 milionów euro, finansowany po części ze zmniejszenia funduszy na program Progress o 60 milionów euro. Prezentując projekty budżetu, Komisja pozostawi wystarczającą nieprzypisaną rezerwę w ramach pułapu wydatków pozycji 1a, a władza budżetowa - Rada i Parlament - mogą zdecydować o zwiększeniu kwoty na program Progress o 20 milionów euro w okresie 2011-2013, zgodnie z punktem 37 porozumienia międzyinstytucjojnalnego z 17 maja 2006 r. w sprawie dyscypliny budżetowej i rzetelnego zarządzania finansami.

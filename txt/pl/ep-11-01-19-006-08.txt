<CHAPTER ID="006-08">
8. Układ o stabilizacji i stowarzyszeniu między WE i Serbią (
<P>
Przed głosowaniem nad poprawką 4:
<SPEAKER ID="136" NAME="Ulrike Lunacek" AFFILIATION="Verts/ALE">
Pani Przewodnicząca! Pragnę przedstawić ustną poprawkę do przedmiotowej poprawki 4 autorstwa pani poseł Brantner i mojego, polegającą na usunięciu jej drugiej części. Oto jej nowe brzmienie: "wzywa Serbię do rozpoczęcia dialogu z Kosowem bez kolejnych odniesień do nowych negocjacji dotyczących jego statusu”.
<P>
Mam nadzieję, że poprawka ta zyska Państwa poparcie.
<SPEAKER ID="137" NAME="Bernd Posselt" AFFILIATION="PPE">
(DE) Pani Przewodnicząca! W tych okolicznościach pragnę tylko zarekomendować poparcie przedmiotowej poprawki.
<SPEAKER ID="139" NAME="Jelko Kacin" AFFILIATION="ALDE">
Pani Przewodnicząca! W obliczu znaczenia praw człowieka pragnę wnieść o głosowanie imienne nad poprawką 8. Dotyczy ona zaskakującej i niefortunnej decyzji rządu serbskiego o nieuczestniczeniu w uroczystości przyznania Nagrody Nobla w Oslo. Jednocześnie w poprawce chwali się decyzję serbskiego rzecznika praw obywatelskich o uczestnictwie w imieniu narodu serbskiego. To przesłanie do Serbii i wszystkich przyszłych państw kandydujących, że nie akceptujemy targów w dziedzinie praw człowieka.
<P>
Aby zdobyć szersze poparcie dla przedmiotowej poprawki, pragnę też przedłożyć bardzo krótką poprawkę ustną - będącą zasadniczo wynikiem kompromisu - pierwotnie przygotowaną przez panią poseł Marię Eleni Koppę. Między słowami "rząd” a "postanowił” pragnę dodać słowo "pierwotnie”, a więc poprawka brzmiałaby: "z ubolewaniem przyjmuje fakt, że rząd pierwotnie postanowił nie uczestniczyć w uroczystości przyznania Nagrody Nobla w Oslo w dniu 10 grudnia; z drugiej strony z zadowoleniem przyjmuje inicjatywę rzecznika praw obywatelskich w sprawie uczestnictwa w uroczystości jako odpowiedzialną i godną pochwały decyzję”.
<P>
Wzywam wszystkich kolegów i koleżanki do poparcia tej poprawki.

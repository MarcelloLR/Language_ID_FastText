<CHAPTER ID="015">
Porządek obrad
<SPEAKER ID="025" NAME="Przewodniczący">
Ostateczna wersja projektu porządku dziennego tej sesji miesięcznej, sporządzona zgodnie z art. 130 i 131 Regulaminu przez Konferencję Przewodniczących na posiedzeniu w dniu 5 lutego (czwartek), została rozdana.
<P>
Poniedziałek:
<P>
Po pierwsze, Grupa Socjalistyczna w Parlamencie Europejskim wystąpiła z wnioskiem, aby głosowanie nad sprawozdaniem pani poseł Kósáné Kovács w sprawie społecznej sytuacji Romów odbyło się jutro, a nie w czwartek, tak jak zaplanowano.
<P>
Po drugie, Grupa Europejskiej Partii Ludowej (Chrześcijańscy Demokraci) i Europejskich Demokratów wystąpiła również z wnioskiem, aby głosowanie nad sprawozdaniem posła Herberta Reula w sprawie reakcji na wyzwania związane z dostawami ropy naftowej odbyło się jutro.
<P>
W obu przypadkach termin składania alternatywnych wspólnych projektów rezolucji upływa dzisiaj wieczorem, a to wyklucza możliwość jutrzejszego głosowania nad tekstem z przyczyn technicznych. Głosowania mogą się jednak odbyć w środę zamiast jutro. Czy ktoś zgłasza zastrzeżenia?
<SPEAKER ID="026" NAME="Hannes Swoboda">
w imieniu grupy PSE. - (DE) Panie przewodniczący! Żałuję, że nie można przeprowadzić głosowania jutro, ponieważ udział swój zaplanowało kilku przedstawicieli Romów w przekonaniu, iż głosowanie zaplanowano właśnie na jutro. Jeżeli absolutnie nie ma takiej możliwości, to oczywiście głosowanie musi się odbyć w środę, ale chciałbym powtórzyć, że w związku z wizytą przedstawicieli Romów i w porozumieniu z grupami politycznymi, niewątpliwie można by uczynić wyjątek.
<SPEAKER ID="027" NAME="Przewodniczący">
Uwzględniono tę polityczną wolę. Powiedziano mi, że zgodnie z Regulaminem głosowanie może odbyć się dopiero w środę. Możemy jednak poinformować o tym przedstawicieli Romów, aby wyrazić naszą polityczną wolę. Następnie moglibyśmy głosować nad obydwoma wnioskami w środę.
<P>
(Parlament przychylił się do tego wniosku)
<P>
Wtorek:
<P>
Grupa Zielonych/Wolne Przymierze Europejskie wystąpiła z wnioskiem, aby do porządku dziennego włączyć oświadczenie Komisji w sprawie genetycznie modyfikowanej kukurydzy - MON810 oraz zakończyć debatę przedstawieniem projektu rezolucji. Kto chce uzasadnić ten wniosek? Panie pośle Cohn-Bendit?
<SPEAKER ID="028" NAME="Daniel Cohn-Bendit">
w imieniu grupy Verts/ALE. - (DE) Panie przewodniczący, panie i panowie! Jak państwu wiadomo, przeciwko wnioskowi Komisji przedstawionemu na ostatnim posiedzeniu Rady ds. Środowiska opowiedziała się wyraźnie kwalifikowana większość.
<P>
Komisja ponownie występowała z takimi wnioskami w roku 2006 i 2007, natomiast Rada za każdym razem im się sprzeciwiała. Teraz wniosek taki prawdopodobnie zostanie ponownie przedstawiony na kolejnym posiedzeniu Rady ds. Środowiska i tym razem będzie skierowany przeciwko Francji i Grecji. Parlament powinien po prostu przyjąć wyraźne stanowisko, aby raz na zawsze zakończyć tę debatę. Komisja nie powinna zajmować się nieustannie podejmowaniem prób pozyskiwania krajów z powodu inicjatywy, która została odrzucona przez różne obozy polityczne. Dlatego chcielibyśmy w końcu debaty z Radą i Komisją oraz projektu rezolucji, aby raz na zawsze zakończyć tę sprawę - i to przed wyborami, aby wyborcy wiedzieli, kto się za czym opowiada. Czy nie mam racji panie pośle Ferber?
<SPEAKER ID="029" NAME="Przewodniczący">
Dziękuję bardzo. To było uzasadnienie. Kto jest przeciwny wnioskowi?
<SPEAKER ID="030" NAME="Martin Schulz">
w imieniu grupy PSE. - (DE) Panie przewodniczący! Zgodnie z tym, co zaznaczył właśnie poseł Swoboda, popieram tylko jedną część wniosku posła Cohna-Bendita, natomiast pozostałym sprzeciwiam się. Uważam, że ma on rację; postępowanie Komisji jest bez wątpienia niezwykłe, delikatnie ujmując. Po drugie, sytuacja w Radzie jest rzeczywiście zagmatwana: niektóre państwa członkowskie podzielają opinię Komisji, natomiast inne nie.
<P>
Podobną sytuację mamy w tej Izbie. To prawda, że potrzebujemy dyskusji z Komisją - mimo jej uprzednich wielokrotnych nacisków w tej sprawie wbrew zaleceniom Parlamentu i nawet niektórych członków Rady - i popieramy wezwanie Komisji do złożenia oświadczenia w tym celu. Druga część to rezolucja. Bardzo dokładnie przeczytałem wniosek Grupy Zielonych/Wolnego Przymierza Europejskiego i co było bardzo interesujące, to fakt, że uzasadnienie posła Cohna-Bendita dotyczy bardziej kampanii wyborczej aniżeli modyfikowanej genetycznie kukurydzy. Grupa Verts/ALE wnioskuje również o procedurę głosowania o odwołanie Komisji - głosowanie w sprawie wotum nieufności wobec Komisji. Jest to jednak krok na tyle daleko idący, że naszym zdaniem sprawę trzeba najpierw dokładnie zbadać i dlatego opowiadamy się za debatą - w samej rzeczy! Ponadto istnieje specjalna komisja, która powinna się zająć przedmiotową rezolucją; powinna przedstawić nam projekt rezolucji na jednym z nadchodzących posiedzeń plenarnych, prawidłowo przygotowany, a nie spreparowany naprędce w tym tygodniu.
<SPEAKER ID="031" NAME="Przewodniczący">
Dziękuję bardzo. Oddaję głos posłowi Fjellnerowi, który być może przedstawi nam zgoła odmienne stanowisko.
<SPEAKER ID="032" NAME="Christofer Fjellner">
w imieniu grupy PPE-DE. - Panie przewodniczący! Sprzeciwiam się obu częściom propozycji posła Cohna-Bendita, ponieważ niecały miesiąc temu debatowaliśmy na ten temat i odbyliśmy głosowanie w Komisji Ochrony Środowiska Naturalnego, stosownie do wcześniejszych sugestii. Powiedziałbym zatem, że zostało to wykonane i uważam, że zwłaszcza teraz, na koniec okresu legislacyjnego, kiedy ledwie możemy znaleźć czas na ważne rozmowy w sprawie prawodawstwa, nadawanie pierwszorzędnego znaczenia temu tematowi byłoby niestosowne.
<P>
Nie możemy teraz traktować priorytetowo debat w sprawach, które były już rozwiązywane, a działanie takie wyłącznie z uwagi na fakt, że grupa Zielonych czuje się niewystarczająco dostrzegana w okresie poprzedzającym wybory, byłoby naprawdę oznaką braku odpowiedzialności.
<SPEAKER ID="033" NAME="Przewodniczący">
Z jednej strony mamy do czynienia z wnioskiem o wprowadzenie tematu rezolucji do porządku obrad, natomiast z drugiej strony poseł Fjellner twierdzi, że do porządku obrad nie należy wprowadzać ani oświadczenia ani rezolucji. Proponowałbym pierwsze głosowanie w sprawie procedury, po czym możemy omówić sprawę oświadczenia.
<P>
Ponadto otrzymałem wniosek o przeprowadzenie głosowania imiennego. Głosowanie takie ma na celu ustalenie, kto popiera wniosek posła Cohna-Bendita i Grupy Zielonych/Wolnego Przymierza Europejskiego. Głosowanie jest otwarte.
<SPEAKER ID="034" NAME="Martin Schulz" AFFILIATION="PSE">
(DE) Panie przewodniczący! Nie należy tego bardziej komplikować. Jestem pewny, że ma pan rację z formalnego punktu widzenia; jest pan przewodniczącym z takim dorobkiem, że nie mam co do tego wątpliwości. Ponadto mam wrażenie, że pani poseł Frassoni zgadza się z naszą propozycją.
<P>
W tym tygodniu mamy rozmowy z Komisją i wnioskowałbym również, aby umieścić to w porządku obrad. Jednocześnie wnioskuję, abyśmy zwrócili się do właściwej odpowiedzialnej komisji o przygotowanie rezolucji. Jestem przekonany, że byłby to daleko sięgający wniosek, który mógłby pan poddać wstępnemu głosowaniu.
<SPEAKER ID="035" NAME="Przewodniczący">
Moglibyśmy omawiać tę sprawę przez kolejne pół godziny. Prawidłowa procedura nakazuje, abyśmy głosowali nad przyjęciem wniosku Grupy Zielonych/Wolnego Przymierza Europejskiego. Próbowałem pomóc, proponując odbycie w późniejszym terminie kolejnej dyskusji na temat tego, czy chcemy oświadczenia ze strony Komisji, ale inna kolejność postępowania jest niemożliwa.
<P>
(Parlament odrzucił wniosek)
<P>
Środa:
<P>
Chciałbym państwa poinformować, że do sprawozdania pani poseł Elisy Ferreiry w sprawie europejskiego planu naprawy gospodarczej zgłoszono 113 poprawek. Liczba ta przekracza ustanowiony w art. 156 Regulaminu próg 50 poprawek, w związku z czym przekazałem te teksty do rozpatrzenia przez właściwą komisję. Komisja zbiera się dzisiaj wieczorem, natomiast debata nad sprawozdaniem pozostaje w porządku obrad na środę.
<P>
Grupa Europejskiej Partii Ludowej (Chrześcijańscy Demokraci) i Europejskich Demokratów wystąpiła z wnioskiem, aby ustne pytania do Rady i Komisji w sprawie SIS II wyznaczyć na godzinę 15.00, jako pierwszy punkt popołudniowego posiedzenia. Ponieważ wszystkie grupy polityczne zgodziły się na to, porządek obrad zostanie odpowiednio zmieniony.
<P>
Właśnie poinformowano mnie, że przeoczyłem coś w związku z wtorkiem: Grupa Socjalistyczna w Parlamencie Europejskim wystąpiła z wnioskiem, aby popołudniowe debaty przedłużyć o pół godziny, a zatem tura pytań do Komisji odbyłaby się w godzinach od 18.30 do 20.00. Czy zgadzają się państwo na to?
<P>
(Parlament przychylił się do wniosku)
<P>
Czwartek:
<P>
Grupa Zielonych/Wolne Przymierze Europejskie oraz Grupa Porozumienia Liberałów i Demokratów na rzecz Europy wystąpiły z wnioskiem, aby debatę w sprawie ustnego pytania do Komisji na temat 50 rocznicy powstania tybetańskiego zakończyć przedstawieniem projektu rezolucji.
<SPEAKER ID="036" NAME="Monica Frassoni">
w imieniu grupy Verts/ALE Group. - (IT) Panie przewodniczący, panie i panowie! Jesteśmy przekonani, że tak ważną okazję, jaką jest 50. rocznica powstania tybetańskiego ludu i ucieczka Dalaj Lamy, Parlament Europejski powinien uczcić wyrażając swoje poglądy w rezolucji, a nie tylko w debacie.
<P>
To nie jest pierwszy raz: Parlament ten zawsze popierał Dalaj Lamę i potrzebę zapewnienia wolności ludowi tybetańskiemu, a zatem nie możemy się teraz wycofywać, tym bardziej, że sytuacja nie poprawia się. Sytuacja jest coraz gorsza i nawet w ostatnim czasie byliśmy zastraszani przez rząd Chin w związku ze sprawą wolności dla Tybetu. Dlatego uważam, że bardzo ważne jest, abyśmy nie tylko rozmawiali, ale także podejmowali decyzje.
<SPEAKER ID="037" NAME="Marco Cappato">
w imieniu grupy ALDE. - (IT) Panie przewodniczący, panie i panowie! Rok temu uchwaliliśmy rezolucję popierającą stanowisko przyjęte przez Dalaj Lamę w negocjacjach z Chinami, czyli wyeliminowanie przemocy i prawdziwą autonomię, a nie niezależność Tybetu.
<P>
Chiny zerwały te rozmowy oskarżając Dalaj Lamę o brak pohamowania, wywoływanie przemocy i dążenie do niezależności, a nie do autonomii. Dlatego dzisiaj, w 50. rocznicę powstania w Lhasie, brak interwencji ze strony Parlamentu byłby całkowicie niezrozumiały, gdyż chodzi tu nie tylko o obronę Dalaj Lamy i wyeliminowanie przemocy, ale także o obronę stanowiska i dobrego imienia Parlamentu. Nie zwracamy się o wykreślenie z porządku obrad innych punktów; prosimy jedynie Parlament, by odważył się wyrazić swoją opinię.
<P>
W związku z powyższym zwracamy się, aby oprócz debaty przeprowadzić także głosowanie nad rezolucją.
<SPEAKER ID="038" NAME="Nirj Deva" AFFILIATION="PPE-DE">
Panie przewodniczący! Nie zamierzałem się wypowiadać, ale mając na uwadze znaczenie tego Parlamentu oraz globalny kryzys zaufania i fakt, że nasi rozmówcy na całym świecie powinni traktować nas poważnie, w rzeczywistości nie powinniśmy się koncentrować na takich sprawach właśnie teraz, kiedy należy budować mosty i partnerstwa na rzecz naszej działalności handlowej i gospodarczej.
<SPEAKER ID="039" NAME="Przewodniczący">
Doceniam pańską wypowiedź, ale była ona niezgodna z naszym Regulaminem.
<P>
(Parlament poparł ten wniosek)
<P>
W kwestii dotyczącej debaty nad przypadkami pogwałcenia praw człowieka, demokracji i praworządności, Grupa Socjalistyczna w Parlamencie Europejskim wystąpiła z wnioskiem, aby podpunkt dotyczący Sierra Leone zastąpić nowym podpunktem zatytułowanym "Wydalenie agencji pomocowych z Darfuru”.
<SPEAKER ID="040" NAME="Hannes Swoboda" LANGUAGE="DE">
Panie przewodniczący! Powiem krótko. Sytuacja w Darfurze stała się skrajnie krytyczna, a jeszcze bardziej beznadziejną czyni ją w szczególności wydalenie agencji pomocowych. Dlatego chcemy nadać teraz tej sprawie priorytetowe znaczenie. Prosiłbym o państwa poparcie. Dziękuję.
<SPEAKER ID="041" NAME="Przewodniczący">
W porządku obrad znajduje się obecnie punkt dotyczący Darfuru.
<P>
(Porządek obrad został przyjęty)

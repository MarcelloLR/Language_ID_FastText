<CHAPTER ID="014">
Porządek obrad
<SPEAKER ID="019" NAME="Przewodniczący">
Rozdany został końcowy projekt porządku dziennego sporządzony zgodnie z art.137 i 138 Regulaminu przez Konferencję Przewodniczących na posiedzeniu w czwartek, 9 grudnia 2010 r.
<P>
Zaproponowano następujące zmiany:
<P>
Środa
<P>
Otrzymałem wniosek od Grupy Europejskiej Partii Ludowej (Chrześcijańscy Demokraci) w sprawie dodania do porządku obrad sprawozdania posła Szájera dotyczącego trybu kontroli przez państwa członkowskie wykonywania uprawnień wykonawczych przez Komisję.
<SPEAKER ID="020" NAME="József Szájer" AFFILIATION="PPE">
Panie Przewodniczący, jak Pan słusznie zauważył, nasza grupa wnioskuje o uwzględnienie w porządku obrad rozporządzenia w sprawie aktów wykonawczych. Czyniąc to, czuję się nieco niezręcznie, ponieważ nie jest to jedynie wniosek naszej grupy; pomysł ten popiera też kilka innych grup. W Komisji Spraw Prawnych poddaliśmy przedmiotowe sprawozdanie oraz szereg załączonych doń oświadczeń i porozumień pod głosowanie, i jego wynik był jednogłośny.
<P>
Pragnę przypomnieć Koleżankom i Kolegom, że traktat z Lizbony wszedł w życie rok temu. Przedmiotowe rozporządzenie w sprawie aktów wykonawczych pojawia się po roku niezwykle twardych negocjacji w dziedzinie, w której nowe akty delegowane i akty wykonawcze stanowią dla tego Parlamentu bardzo ważną kwestię. Uważam, że po upływie roku możemy w pełni wykonać przedmiotowe uprawnienie. Dlatego byłoby dobrze na początek omówić, a następnie przyjąć to nowe rozporządzenie.
<P>
Pragnę też Państwa poinformować - o czym wiedzą już nasze koleżanki i koledzy - że mieliśmy w Radzie do czynienia z bardzo trudną sytuacją, wywołaną przez dwie blokujące mniejszości. Jest to więc akt nader delikatnej natury, dlatego uważam, że słuszne byłoby doprowadzenie tej sprawy jak najszybciej do końca. W przedmiotowym sprawozdaniu uczyniono zadość wszystkim uprawnieniom Parlamentu. Zwracam się do wszystkich pozostałych grup z prośbą o udzielenie poparcia.
<SPEAKER ID="021" NAME="Przewodniczący">
Dziękuję Panu, Panie Pośle. Czy jest poparcie dla tej propozycji?
<SPEAKER ID="022" NAME="Hannes Swoboda" AFFILIATION="S&amp;D">
(DE) Panie Przewodniczący! Nie mamy zastrzeżeń do umieszczenia tego tematu w porządku obrad. Chciałbym jednak zwrócić uwagę na fakt, że członkowie niektórych komisji - wywodzący się, jak sądzę, nie tylko z naszej grupy - nadal żywią pewne obawy w odniesieniu do konkretnych przepisów. Oczywiście potrzebny nam jest ostateczny termin wnoszenia poprawek, abyśmy mogli najpóźniej w czwartek przeprowadzić głosowanie. Chciałbym tylko zauważyć, że pewne dyskusje nadal się toczą, i nie mogę z góry powiedzieć, czy nasza grupa zagłosuje za przyjęciem przedmiotowego dokumentu, czy też nie. Debaty dopiero mają się odbyć. Nie mamy jednak żadnych zastrzeżeń do umieszczenia tej kwestii w porządku obrad.
<SPEAKER ID="023" NAME="Przewodniczący">
Proponuję, abyśmy przyjęli następujący tryb postępowania. Debatę przeprowadzimy w środę, a posiedzenie potrwa do godz. 21.00. Poprawki można będzie wnosić do godz. 10.00 w środę. Głosowanie odbędzie się w czwartek.
<P>
(Parlament przyjął wniosek)
<SPEAKER ID="024" NAME="Catherine Trautmann" AFFILIATION="S&amp;D">
(FR) Panie Przewodniczący! Moja grupa życzyłaby sobie w zasadzie ponownego włączenia dwóch pytań ustnych dotyczących sprawozdania grupy zadaniowej Van Rompuya oraz sześciu pakietów prawodawczych Komisji w sprawie zarządzania gospodarczego do porządku prac Parlamentu.
<P>
Po pierwsze, z przyczyn instytucjonalnych, ponieważ art. 9 traktatu z Lizbony nadaje nam prerogatywę i uprawnienie do zastosowania horyzontalnej klauzuli społecznej, w szczególności zaś badania wpływu społecznego w przypadku zdecydowanych działań, przełomowych dyrektyw i radykalnych decyzji, które rodzą konsekwencje dla naszych obywateli.
<P>
Pan John Monks, sekretarz generalny Europejskiej Konfederacji Związków Zawodowych, opisał właśnie swoje obawy, z jakimi śledzi plany oszczędności wywierające bezpośredni wpływ na dochody pracowników pobierających wynagrodzenie, ich płace i emerytury. Natomiast polityczną przyczyną wysunięcia przedmiotowego wniosku w imieniu mojej grupy jest fakt, Panie Przewodniczący, że musimy pokazać, że kiedy dyskutujemy nad nową regulacją rynku, nie tylko wydajemy werdykt w sprawie rynków, lecz także głosujemy i uchwalamy prawodawstwo z korzyścią dla naszych obywateli.
<P>
Chciałabym się przekonać, że nasz Parlament jest w stanie poprzeć ponowne uwzględnienie wspomnianych dwóch pytań ustnych w porządku prac.
<SPEAKER ID="025" NAME="Przewodniczący">
Kto chciałby się wypowiedzieć za przyjęciem wniosku? Kto podejdzie do mównicy, aby poprzeć przyjęcie wniosku?
<SPEAKER ID="026" NAME="Francesco Enrico Speroni" AFFILIATION="EFD">
(IT) Panie Przewodniczący, Panie i Panowie! Właśnie przez wzgląd na relację, która powinna istnieć pomiędzy trzema instytucjami, jakimi są Rada, Komisja i Parlament, uważam za stosowne poprzeć wniosek pani poseł.
<SPEAKER ID="027" NAME="Przewodniczący">
Czy ktoś chciałby zabrać głos przeciwko przyjęciu wniosku? Nie widzę nikogo, kto chciałby wypowiedzieć się przeciwko przyjęciu wniosku. Przejdziemy zatem do głosowania.
<P>
(Parlament przyjął wniosek)
<P>
Przewodniczący - Wspomniane dwa pytania ustne zostaną dołączone do porządku prac przewidzianego na środę po południu. Posiedzenie potrwa do ok. godz. 21.00.
<P>
(Przyjęto porządek prac)

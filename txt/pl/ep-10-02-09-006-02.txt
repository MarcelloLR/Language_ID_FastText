<CHAPTER ID="006-02">
2. Wybór Komisji Europejskiej (
<SPEAKER ID="103" NAME="Przewodniczący">
Pragnę serdecznie pogratulować nowo wybranemu kolegium komisarzy i przewodniczącemu Barroso. Moje gratulacje. Przed nami ogrom pracy, a oczekiwania naszych obywateli są wysokie. Czas na działanie i na wyniki. Niezwłocznie poinformuję rotującą prezydencję Rady i przewodniczącego Rady Europejskiej o wynikach naszego głosowania i o wyborze Komisji Europejskiej na okres do 31 października 2014 r. Dziękuję bardzo i jeszcze raz gratuluję.
<P>
(Oklaski)
<SPEAKER ID="104" NAME="Diego López Garrido" LANGUAGE="ES">
Panie przewodniczący! W imieniu Rady Unii Europejskiej chcę pokrótce pogratulować panu Barroso i Komisji całości uzyskanego absolutorium, poparcia i zaufania, jakie okazał im Parlament Europejski.
<P>
W nadchodzących miesiącach i latach te dwie instytucje, Komisja i Parlament Europejski, odegrają decydującą rolę w odpowiadaniu na wyzwania, przed którymi stoi UE, a do których zalicza się problem zmiany klimatu, bezpieczeństwo, globalizacja gospodarcza, zapobieganie kryzysom takim jak ten, którego wciąż doświadczamy, wprowadzanie nowych inicjatyw i instytucji traktatu lizbońskiego (inicjatywa obywatelska, klauzula solidarności i oczywiście Europejska Służba Działań Zewnętrznych).
<P>
Komisja i Parlament Europejski odegrają istotną rolę we wszystkich tych działaniach, a my jako Rada oczekujemy od Komisji wytężonej pracy. Komisja ma wiele uprawnień, które - jak tu powiedziano - nie są wprawdzie nieograniczone, ale i tak dają jej możliwość podejmowania niezbędnych działań. Życzymy sobie, by Komisja działała szybko i mądrze, ponieważ tego właśnie oczekują obywatele. Po okresie niepewności instytucjonalnej, jakiej doświadczyła Europa, nasi obywatele chcą też, byśmy się zabrali do roboty, byśmy nadrobili stracony czas i niezwłocznie weszli w nową fazę polityczną, dając początek nowej, konkretnej Europie XXI wieku.
<P>
Dlatego, panie Barroso, uważamy pana wystąpienie za proeuropejskie. Ma pan pełne na drodze do lepszej Europy, Europy bliższej reprezentowanym w Parlamencie obywatelom, którzy to przecież są tu najważniejsi.
<SPEAKER ID="105" NAME="Przewodniczący">
Dziękuję panu Lópezowi Garrido, sekretarzowi stanu ds. europejskich w rządzie hiszpańskim. Dziękuję. Teraz głos zabierze pan Barroso.
<SPEAKER ID="106" NAME="José Manuel Barroso">
Przewodniczący Komisji. - Panie przewodniczący! Chcę, w imieniu własnymi i wszystkich komisarzy, wyrazić naszą najszczerszą wdzięczność za okazane nam zaufanie. Jesteśmy dumni, a jednocześnie pokorni wobec wyników głosowania. Widzimy silne poparcie ze strony różnych partii politycznych. To dla Europy ważny moment. Prawdziwy mandat dla odwagi.
<P>
Chcę także podziękować przewodniczącemu Rady za jego ciepłe słowa. Mamy teraz odpowiednie warunki do pracy. Chcę tylko poczynić jedną uwagę. W czasie głosowania słyszałem pewne komentarze i chcę wyraźnie powiedzieć, że ci, którzy porównują UE z totalitarnym Związkiem Radzieckim, nie wiedzą ani co to znaczy żyć pod dyktaturą, ani co to jest demokracja.
<P>
(Oklaski)
<P>
W UE mamy demokratyczny Parlament Europejski. To jest demokracja. W UE mamy Komisję Europejską wybieraną przez was jako wybranych przedstawicieli obywateli Europy. To jest demokracja. Teraz, mając demokratyczne upoważnienie, które dały nam demokratyczne rządy wszystkich 27 państw członkowskich, jesteśmy dumni i zdecydowani pracować z pełną determinacją dla dobra demokracji w Europie, w Europie, która jest w rzeczywistości strażnikiem wolności na świecie.
<SPEAKER ID="107" NAME="Przewodniczący">
Zamykam głosowanie. Czas na gratulacje.
<SPEAKER ID="109" NAME="Przewodniczący">
Panie i panowie! Teraz przejdziemy do wyjaśnień dotyczących sposobu głosowania.
<P>
Szesnastu posłów chce złożyć wyjaśnienia dotyczące swego sposobu głosowania. Przypominam wszystkim, że procedura pozwala na przedstawienie tekstów na piśmie, co oznacza, że wypowiedzi nie muszą być pospieszne, gdyż ich wnioski są podane precyzyjnie w pełnym sprawozdaniu z obrad.
<P>
Na początek mamy trzy wyjaśnienia dotyczące sposobu głosowania w sprawie porozumienia ramowego dotyczącej stosunków między Parlamentem Europejskim a Komisją. Każdy z mówców ma do dyspozycji minutę.

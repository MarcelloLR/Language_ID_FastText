<CHAPTER ID="002">
Oświadczenie przewodniczącego
<SPEAKER ID="006" NAME="Przewodniczący">
Panie i panowie! Poproszono mnie o wygłoszenie następującego oświadczenia. W tym tygodniu przypada 60. rocznica deportacji setek tysięcy obywateli z krajów nadbałtyckich. W nocy 24 marca 1949 r. ruszyła fala sowieckich deportacji, podczas których dziesiątki tysięcy Estończyków, Łotyszy i Litwinów zostało siłą wypędzonych z ojczyzny. Pozbawieni praw obywatelskich i praw człowieka, ginęli w sowieckich łagrach wskutek ciężkich, nieludzkich warunków.
<P>
Niemal każda rodzina na Łotwie, Litwie i w Estonii, a także w innych byłych republikach radzieckich, ucierpiała na skutek straszliwej przemocy ze strony totalitarnego reżimu komunistycznego. Niemal w każdej rodzinie ktoś spośród krewnych zaginął zesłany na Syberię, był prześladowany przez KGB, czy też więziony i ciemiężony. Zdarzenia, o których mówimy, nie miały miejsca w jakiejś odległej, mrocznej przeszłości. Są to wciąż żywe wspomnienia wielu ludzi, którzy dziś są obywatelami UE.
<P>
Dlatego naszym obowiązkiem - wynikającym z naszych wspólnych wartości, a także dla upamiętnienia wielu ofiar tych deportacji - jest potępienie w sposób jednoznaczny i zdecydowany tych odrażających zbrodni popełnionych przez totalitarny reżim komunistyczny w Związku Radzieckim. Jesteśmy winni ofiarom dokonanie oceny przeszłości w obiektywny, dogłębny i staranny sposób, bowiem pojednanie możliwe jest jedynie w oparciu o prawdę i pamięć.

<CHAPTER ID="007">
Powitanie
<SPEAKER ID="099" NAME="Przewodnicząca">
Koleżanki i koledzy! Mam teraz dla państwa ogłoszenie, które jest być może bardzo na miejscu, ponieważ przed chwilą głosowaliśmy nad sprawozdaniem dotyczącym strategii rozszerzenia na 2009 rok.
<P>
Bardzo cieszę się, że mogę państwa poinformować, iż jest tu dzisiaj z nami delegacja posłów chorwackiego parlamentu, Saboru.
<P>
(Oklaski)
<P>
Przewodniczy im pan Mario Zubović, który niedawno zakończył dziesiąte spotkanie wspólnej komisji parlamentarnej UE-Chorwacja.
<P>
Szanowni posłowie Saboru! Witamy państwa w naszym Parlamencie Europejskim tu, w Strasburgu. Jak państwo widzą, w tym tygodniu obradowaliśmy nad rozszerzeniem i pragniemy, aby Chorwacja możliwie jak najszybciej dołączyła do Unii Europejskiej.
<P>
(Oklaski)
<P>
Czekają państwa oczywiście ostatnie i bardzo wymagające rundy negocjacji i gorąco zachęcamy państwa do zwiększenia wysiłków w ramach przygotowań.
<P>
Drogie koleżanki i koledzy! Już wkrótce z przyjemnością powitamy chorwackich obserwatorów w Parlamencie Europejskim. Mamy nadzieję, że będziemy razem z wami w tej Izbie w ciągu obecnej kadencji Parlamentu.
<P>
Pragnę serdecznie podziękować państwu za dzisiejszą wizytę.

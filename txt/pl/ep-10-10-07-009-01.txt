<CHAPTER ID="009-01">
1. Absolutorium za rok 2008: Europejskie Kolegium Policyjne (
<SPEAKER ID="125" NAME="Véronique Mathieu" LANGUAGE="FR">
Panie przewodniczący, panie i panowie! W następstwie jednogłośnego głosowania w Komisji Kontroli Budżetowej decyzja o odmowie udzielenia absolutorium, która została dzisiaj państwu przedłożona, ma zasadnicze znaczenie dla naszej instytucji.
<P>
Po pierwsze, chcę państwu przypomnieć profesjonalizm innych agencji regulacyjnych i ich wysiłki podjęte w celu dostosowania się do standardów dobrego zarządzania. Tych wysiłków nie można podważać złym przykładem ze strony Europejskiego Kolegium Policyjnego. Dlatego Parlament musi zachować się odpowiedzialnie jako organ udzielający absolutorium i odmówić Kolegium udzielenia absolutorium za rok budżetowy 2008 w znanych nam okolicznościach.
<P>
Parlament nie może akceptować poważnych niedociągnięć kierowniczych byłego dyrektora, a co więcej, nie może przyjąć do wiadomości faktu, że zarząd nie dopełnił swoich obowiązków i nie podjął niezbędnych środków.
<P>
I wreszcie, mając na uwadze, że Kolegium doświadcza poważnych problemów od 2006 roku, a postępów nie można spodziewać się do 2014 roku, nie można dłużej akceptować faktu, że Kolegium potrzebuje co najmniej dziewięciu lat, aby osiągnąć odpowiedni poziom dobrego zarządzania.
<P>
Kończąc, chciałabym podziękować kontrsprawozdawcom za ich wkład w tę sprawę.

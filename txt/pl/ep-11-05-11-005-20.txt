<CHAPTER ID="005-20">
20. Roczne sprawozdanie Rady dla Parlamentu Europejskiego dotyczące głównych aspektów i podstawowych wyborów w zakresie wspólnej polityki zagranicznej i bezpieczeństwa (WPZiB) w 2009 roku (
<SPEAKER ID="151" NAME="Giles Chichester" AFFILIATION="ECR">
Panie Przewodniczący! Ponieważ jest Pan znany ze swojego żartobliwego i nieortodoksyjnego podejścia do rozpatrywania wniosków, chcę nieśmiało zauważyć, że gdyby Pan nieco zwolnił, tłumacze mogliby nadążyć za Pana wypowiedziami, a my moglibyśmy szybciej głosować. Za bardzo się Pan spieszy i stąd opóźnienie.
<SPEAKER ID="152" NAME="Przewodniczący">
Panie Pośle Chichester! Zapamiętam sobie z tej wypowiedzi to, że jak mniemam akceptuje Pan moje nieortodoksyjne postępowanie.
<P>
Przed głosowaniem nad ust. 33, tekst wstępny:
<SPEAKER ID="154" NAME="Gabriele Albertini" LANGUAGE="IT">
Panie Przewodniczący! Nie ma sensu żebym cytował tekst. Jest ujęty w wyjaśnieniach do głosowania: zaczyna się od "wyraża zadowolenie z”, a kończy na "ONZ”. Mają to Państwo w tekście.
<SPEAKER ID="156" NAME="Gabriele Albertini" LANGUAGE="IT">
Panie Przewodniczący! Także w tym przypadku tekst umieszczono na liście do głosowania. Chciałbym tylko zgłosić jedną uwagę: tematem jest sprzeciw wobec potępiania demonstracji w Bahrajnie oraz krytykowania ich przebiegu.
<SPEAKER ID="157" NAME="Przewodniczący">
Panie Pośle Albertini! Nie, to jest poprawka ustna do poprawki numer 7, po ustępie 45.
<SPEAKER ID="158" NAME="Gabriele Albertini" LANGUAGE="IT">
Panie Przewodniczący! Pomyliłem się przy czytaniu tekstu. Usunęliśmy nazwę "Macedonia”, aby zapobiec obrażeniu uczuć niektórych osób, w tym także jak mniemam Pana Przewodniczącego.
<P>
Dlatego użyto wyłącznie wyrażenia "Była Jugosłowiańska Republika Macedonii”. Usunęliśmy nazwę "Macedonia”.
<SPEAKER ID="160" NAME="Nick Griffin" AFFILIATION="NI">
Panie Przewodniczący! Ja również chciałbym powtórzyć zastrzeżenie zgłoszone wcześniej przez pana posła Chichestera. Nasi tłumacze pozwolili nam na zagłosowanie "nie” po tym, jak powiedział Pan "Εγκρίνεται” ["Przyjęto”]. Nie wiedziałem, że od posłów do tego Parlamentu wymaga się znajomości języka greckiego. Jeżeli tak, to proszę nas o tym poinformować. Jeżeli nie, proszę, niech Pan trochę zwolni.
<SPEAKER ID="161" NAME="Przewodniczący">
Odpowiedź na to pytanie brzmi: tak, od posłów do tego Parlamentu wymaga się znajomości języka greckiego.
<P>
(Śmiech i oklaski)
<P>
Proszę posłuchać. Mogę wypowiadać się bardzo wolno, ale cóż. Drodzy Koleżanki i Koledzy! Tak właśnie jest, nie zmieniłem sposobu prowadzenia głosowania. Jak Państwo wiedzą, wszyscy tłumacze mają przed sobą listę do głosowania. Jeżeli nie, powinni ją mieć. Nie ma znaczenia, jak szybko czy wolno i w jakim języku Przewodniczący odczytuje numery, tłumacze mają przed sobą listę. W każdym razie, jeżeli ma to pomóc, będę mówił wolniej. Dobrze?
<SPEAKER ID="162" NAME="William" AFFILIATION="The Earl of) Dartmouth  (EFD">
Jak Pan wielokrotnie udowodnił, bardzo dobrze mówi Pan po angielsku. Dlaczego więc dalej gra Pan w tę grę - pantomimę - i niepotrzebnie mówi po grecku?
<P>
(Hałas przez dłuższą chwilę)
<SPEAKER ID="164" NAME="Gabriele Albertini" LANGUAGE="IT">
Panie Przewodniczący! Proszę mi wybaczyć jeśli się mylę, ale nie przypominam sobie głosowania nad poprawką ustną do ust. 68.
<P>
Jeśli się nie mylę, opuściliśmy poprawkę ustną. Mówiłam wcześniej o potępieniu postawy rządu Bahrajnu. Powinniśmy więc przejść do głosowania.
<SPEAKER ID="165" NAME="Przewodniczący">
Panie Pośle Albertini! Odpowiedź jest taka, że przyjęliśmy poprawkę 13 i 18, a więc pierwotny ustęp, co do którego zgłosił Pan poprawkę ustną wypadł.
<P>
Przed głosowaniem końcowym:
<SPEAKER ID="166" NAME="Robert Goebbels" AFFILIATION="S&amp;D">
Panie Przewodniczący! Chciałem poprzeć pana posła Albertini. Uważam, że moglibyśmy głosować nad tą poprawką ustną, bo byłoby dobrze, gdyby Parlament potępił to, co dzieje się w Bahrajnie, zwłaszcza wyroki śmierci.
<P>
(Oklaski)
<SPEAKER ID="167" NAME="Hannes Swoboda" AFFILIATION="S&amp;D">
Panie Przewodniczący! Chcę to poprzeć, bo musiała zajść pomyłka albo na liście do głosowania, albo w naszej procedurze głosowania, ale uzyskaliśmy jednomyślność co do poparcia i byłoby dziwne, gdyby nie zostało ono uwzględnione.
<P>
Myślę, że Parlament zgodzi się na głosowanie nad wnioskiem złożonym przez pana posła Goebbelsa i pana posła Albertini dodatkowo lub jako nad odrębnym ustępem.

<CHAPTER ID="004">
Głosowanie
<SPEAKER ID="072" NAME="Przewodniczący">
Następnym punktem posiedzenia jest głosowanie.
<P>
(Wyniki i inne szczegóły głosowania: patrz protokół)
<P>

<SPEAKER ID="073" NAME="Gay Mitchell" AFFILIATION="PPE-DE">
Panie przewodniczący! Pragnę zabrać głos zgodnie z art. 166 w kwestii formalnej w celu zwrócenia uwagi pana przewodniczącego na fakt nieprzestrzegania postanowień Regulaminu Parlamentu, w szczególności co się tyczy wczorajszej tury pytań. Uważam, że stała się ona świętem ruchomym, tak jak głosowania w tym Parlamencie. Pytania uszeregowane są w kolejności odpowiadającej Komisji Europejskiej i Radzie, a nie posłom; następnie pytania są łączone, a pytania dodatkowe rozpatrywane są łącznie. Wczoraj rozpatrzono jedynie 12 pytań. Tym z pośród nas, którzy mają niewiele okazji, żeby wystąpić, uniemożliwia to niemal całkowicie uczestniczenie w posiedzeniu plenarnym. Wybieramy Przewodniczącego, Wiceprzewodniczących i przywódców poszczególnych grup, żeby dbali o interesy Parlamentu i posłów. Tak się nie dzieje. Apeluję o ponowne rozważenie tej kwestii oraz, żeby podczas posiedzenia plenarnego rola posłów, którzy reprezentują społeczeństwo, była zachowana i aby nie poświęcać jej dla każdej zachcianki każdego, kto chce przybyć do tej Izby. Poseł przewodniczący posiedzeniu powinien bronić praw posłów, a nie raz po raz je uchylać. Wyrażam zdecydowany sprzeciw wobec takiego postępowania podczas tego posiedzenia plenarnego.
<P>
(Oklaski)
<SPEAKER ID="074" NAME="Przewodniczący">
Dziękuję panu bardzo, panie pośle Mitchell. Pana uwagi i pana skarga zostaną należycie rozpatrzone na kolejnym posiedzeniu Prezydium.
<SPEAKER ID="075" NAME="Bernd Posselt" AFFILIATION="PPE-DE">
(DE) Panie przewodniczący! Chciałbym tylko ostrzec pana posła Mitchella: przez lata mówiono mi za każdym razem, że będzie to omawiane na kolejnym posiedzeniu Prezydium, ale nigdy nic się nie zmienia.
<P>
(Oklaski)
<SPEAKER ID="076" NAME="Przewodniczący">
Panie pośle Posselt! Pana uwaga również zostanie przekazana Prezydium.
<P>
(Salwy śmiechu)
<P>


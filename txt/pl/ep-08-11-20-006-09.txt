<CHAPTER ID="006-09">
9. Unia Europejska i dane o pasażerach (głosowanie) 
<P>
- Przed głosowaniem:
<SPEAKER ID="106" NAME="Jean-Pierre Jouyet">
urzędujący przewodniczący Rady. - (FR) Pani przewodnicząca Wallis, panie wiceprzewodniczący Komisji Europejskiej Kallas, panie i panowie przewodniczący grup, panie i panowie posłowie! Przede wszystkim, nie bez emocji staję przed państwem podczas tego głosowania.
<P>
Cieszę się, że prezydencja francuska ma okazję zabrać głos przed tą Izbą w sprawie europejskiego projektu danych o pasażerach, który budzi dużo pytań, obaw, oczekiwań i który zasługuję na uważną refleksję.
<P>
Dotyczy on wielu partnerów publicznych i prywatnych, a stawką jest tu bezpieczeństwo wewnętrzne Unii Europejskiej, jej koncepcja wolności i praw podstawowych, a nawet, pod pewnym względem, jej polityka międzynarodowa.
<P>
Z tego względu do programu należy podejść metodycznie, w sposób skoordynowany i progresywny.
<P>
Przez całe półrocze prowadziliśmy otwarte, poparte argumentami debaty na szczególne i konkretne tematy. Wysłuchaliśmy przedsiębiorstw z sektora transportu lotniczego, służb odpowiedzialnych za bezpieczeństwo w państwach członkowskich i Koordynatora UE ds. Zwalczania Terroryzmu. Przy zachowaniu pełnej przejrzystości pracowaliśmy z organami odpowiedzialnymi za ochronę danych. Muszę również powiedzieć o niezwykle użytecznym wkładzie Europejskiego Inspektora Ochrony Danych.
<P>
Prezydencja francuska uzyskała opinię Agencji Praw Podstawowych, a była to pierwsza inicjatywa tego typu.
<P>
W tym samym duchu otwartości Rada ogłosiła swoją wolę bardzo ścisłej współpracy z tą Izbą, niezależnie od podstawy prawnej czy obecnie obowiązujących ram prawnych. Dlatego właśnie zaproponowaliśmy Izbie, aby jak najczęściej wymieniać opinie o omawianym programie. Państwa sprawozdawca otrzymywał zresztą nieformalnie szczegółowe informacje dotyczące każdego z etapów prac prowadzonych przez ostatnie sześć miesięcy.
<P>
Za tydzień prezydencja przedstawi do zatwierdzenia Radzie ds. wymiaru sprawiedliwości i spraw wewnętrznych pisemne sprawozdanie z postępów prac. Podejmuję przed tą Izbą zobowiązanie, że otrzymają państwo odpowiednie streszczenie.
<P>
Rozmowy między nami muszą obejmować wszystkie ważne kwestie wynikające z programu. Są one trojakiego rodzaju.
<P>
Po pierwsze, omawiany instrument jest narzędziem niezbędnym, o czym świadczy na przykład jego zastosowanie w walce z narkotykami. We Francji dzięki programom danych przechwytuje się od 60 do 80% narkotyków na lotniskach. Półtorej tony narkotyków rocznie to nie przelewki, a to, co sprawdza się w walce z narkotykami, sprawdza się również w walce z terroryzmem. Dla Koordynatora UE ds. Zwalczania Terroryzmu, który ściśle współpracuje z odpowiednimi służbami w państwach członkowskich, użyteczność danych z tego programu jest niezaprzeczalna, zwłaszcza z uwagi na szczególną bezbronność terrorystów podczas przekraczania granic.
<P>
Po drugie, oczywiście istnieje konieczność zdefiniowania korpusu zasad chroniących prawa i wolności, który powinien być respektowany w całej Europie każdorazowo przy użyciu danych. Wspomniane dane są dzisiaj gromadzone i przetwarzane przy użyciu bardzo różnych metod, co nie jest satysfakcjonujące w ramach Unii. Potrzebujemy zharmonizowanych standardów, a to, co jest zbędne czy nieproporcjonalne, oczywiście należy wyeliminować lub sankcjonować.
<P>
Po trzecie wreszcie chodzi o aspekt międzynarodowy. Korzystne jest opracowanie globalnej polityki, posiadanie modelu alternatywnego do modelu amerykańskiego, a Europa musi być w stanie propagować ten model na szczeblu międzynarodowym.
<P>
Unia Europejska jest upoważniona do interweniowania w ramach wspólnych globalnych działań, aby wpływać na sposób wykorzystywania i regulowania danych i programów. To kwestia wpływu, to również kwestia poszanowania naszych wartości. Nasze linie lotnicze i nasi współobywatele domagają się tego od nas, aby złagodzić ograniczenia wynikające ze zbyt zróżnicowanych wymogów krajowych.
<P>
Pani przewodnicząca, panie i panowie przewodniczący, panie i panowie posłowie! To jest właśnie temat naszych rozważań.
<P>
(Oklaski)
<SPEAKER ID="107" NAME="Sophia in 't Veld" AFFILIATION="ALDE">
Pani przewodnicząca! Będę mówić krótko. Dziękuję Radzie za jej oświadczenie. Chciałabym powiedzieć - również w imieniu kontrsprawozdawców pozostałych grup - że moim zdaniem Parlament Europejski jest partnerem poważnym, który w pełni pozostaje do dyspozycji, aby włączyć się w ten proces. Jednak formalne stanowisko przedstawimy wtedy, gdy otrzymamy pełne, satysfakcjonujące i szczegółowe odpowiedzi na wszystkie obawy i zarzuty wyrażane wielokrotnie przez Parlament Europejski, Europejskiego Inspektora Ochrony Danych, krajowe organy ochrony danych, agencje praw podstawowych i linie lotnicze, gdyż w moim mniemaniu mają oni prawo do prawdziwej odpowiedzi.
<P>
Rada często deklarowała zobowiązanie do reform traktatu lizbońskiego. Wobec braku tych reform chciałabym zwrócić się do Rady, aby działała w duchu traktatu lizbońskiego i zastosowała się do zaleceń tej Izby lub wytłumaczyła się - nie tyle Parlamentowi Europejskiemu, co europejskim obywatelom.
<P>
Osiem lat po Nicei decyzje w tych kwestiach w obszarze współpracy policyjnej i sądowej wciąż niestety podejmowane są za zamkniętymi drzwiami, z pominięciem jakiejkolwiek sensownej kontroli demokratycznej. Dlatego też życzyłabym sobie, aby państwa członkowskie wykazały się taką samą determinacją, odwagą i zdecydowaniem w kwestii demokratycznych reform, jakie okazały w kryzysie finansowym.
<P>
Na koniec apeluję do moich kolegów, aby poparli rezolucję i wysłali bardzo wyraźny sygnał Radzie.
<P>
(Oklaski)
<SPEAKER ID="108" NAME="Daniel Cohn-Bendit" AFFILIATION="Verts/ALE">
(FR) Pani przewodnicząca! Ponieważ minister Jouyet już nas opuszcza, uważam, że Parlament powinien mu podziękować. To najbardziej sumienny minister ze wszystkich nam znanych. Życzę mu powodzenia.
<P>
(Burzliwe oklaski)
<SPEAKER ID="109" NAME="Przewodnicząca">
Dziękuję bardzo, panie pośle Cohn-Bendit. Jest pan dzisiaj w bardzo dobrym humorze!

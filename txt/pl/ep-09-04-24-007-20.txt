<CHAPTER ID="007-20">
20. Aspekty regulacyjne nanomateriałów (
<P>
Przed głosowaniem
<SPEAKER ID="146" NAME="Carl Schlyter">
sprawozdawca. - (SV) Pani przewodnicząca! Chciałbym po prostu powiedzieć, że Komisja przedstawiła wniosek w tym nowym, ważnym politycznie obszarze, co oznacza, że uważaliśmy, iż środki wykonawcze istniejące w obecnym prawodawstwie będą wystarczające. Parlament domaga się teraz bardzo wyraźnie od Komisji przeprowadzenia przeglądu całego przedmiotowego prawodawstwa, abyśmy mogli chronić konsumentów, pracowników i środowisko przed negatywnymi skutkami nanoproduktów, by istniał w tej dziedzinie rynek, który jest bezpieczny i może się rozwijać. Chciałbym pani przypomnieć, że Komisja ma dwa lata na spełnienie wniosku Parlamentu i że, dzięki kompromisowi w dzisiejszym głosowaniu będzie zupełnie jasne, iż Parlament poprze tę propozycję niemal jednogłośnie.
<P>
Teraz jest czas, aby Komisja podjęła natychmiast pracę nad przeglądem prawodawstwa, ażeby nanotechnologia była uregulowana w sposób uwzględniający ochronę obywateli.

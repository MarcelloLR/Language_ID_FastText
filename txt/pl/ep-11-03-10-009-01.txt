<CHAPTER ID="009-01">
1. Ustaw medialna na Węgrzech (
<P>
- Przed rozpoczęciem głosowania:
<SPEAKER ID="110" NAME="Joseph Daul" LANGUAGE="FR">
Panie Przewodniczący! Zanim rozpocznie się zaplanowane głosowanie dotyczące ustawy medialnej na Węgrzech, chciałbym zwrócić Państwa uwagę na niedawne zmiany w sytuacji, a także przedstawić konkretną propozycję.
<P>
Cztery dni temu węgierski parlament - nawiasem mówiąc, pomimo sprzeciwu Węgierskich Socjalistów i Zielonych - przyjął poprawki, wszystkie poprawki, których zażądała Komisja Europejska. Komisarz Kroes, która była obecna podczas głosowania, oświadczyła, że zmieniona wersja ustawy jest zgodna z prawem europejskim, a w szczególności z kartą praw podstawowych. Jednakże rezolucja zgłoszona przez lewicowe grupy, która zostanie poddana pod głosowanie w południe, nie uwzględnia tych faktów. Jej treść jest w zasadzie ta sama, co trzy tygodnie temu i nie wspomina się w niej o głosowaniu w węgierskim parlamencie. W związku z tym pytam: czy ten Parlament żyje w prawdziwym, czy w wymyślonym świecie? Czy ta rezolucja jest wymierzona w węgierski rząd i Komisję Europejską, choć ta ostatnia obecnie nie ma zastrzeżeń odnośnie do tej ustawy?
<P>
(Oklaski)
<P>
Chcę w szczególności spytać przewodniczącego Grupy Liberałów: czy Pan nie ufa pani komisarz Kroes?
<P>
Grupa Europejskiej Partii Ludowej (Chrześcijańskich Demokratów) uważa, że Parlament straciłby na wiarygodności, gdyby przyjął tekst rezolucji niemający odzwierciedlenia w rzeczywistości. Czy musimy być areną, na której prowadzi się krajowe spory polityczne?
<P>
(Oklaski)
<P>
Biorąc to pod uwagę, Grupa PPE wycofuje własną rezolucję i wzywa inne grupy do tego samego. Stawką jest tu wiarygodność Parlamentu.
<SPEAKER ID="111" NAME="Przewodniczący">
Proszę Państwa! Propozycja jest całkiem jasna. Rozumiem, że grupa PPE wycofała swoją rezolucję. Mamy więc tylko jedną rezolucję złożoną przez kilka grup politycznych. Chciałbym prosić reprezentantów grup politycznych o wypowiedzi w tej sprawie.
<SPEAKER ID="112" NAME="Hannes Swoboda" LANGUAGE="DE">
Panie Przewodniczący, Panie i Panowie! Pan poseł Daul mówił prawdę. Węgierski rząd i parlament rzeczywiście wniosły poprawki do tej ustawy, co jest korzystne, pamiętam bowiem debatę, jaka odbyła się w tym Parlamencie, w trakcie której niektórzy - w tym pan poseł Daul - mówili, że nie trzeba niczego zmieniać i wszystko było dobrze. A teraz nagle do ustawy trzeba wnosić poprawki.
<P>
(Oklaski z lewej strony sali)
<P>
Prawdą jest również - i możemy o tym przeczytać - że zarówno przedstawiciel do spraw wolności mediów przy Organizacji Bezpieczeństwa i Współpracy w Europie (OBWE), jak i przedstawiciel Rady Europy uważają, że wprowadzone poprawki są niewystarczające. To właśnie jest prawda, Panie Pośle. To jest prawda.
<P>
(Oklaski z lewej strony sali)
<P>
Podczas wczorajszego zebrania naszej grupy, któremu przewodniczyłem, omawialiśmy ustawę i wprowadzone do niej poprawki; podobnie jak OBWE i Rada Europy, doszliśmy do wniosku, że poprawki te są niewystarczające. Niezależnie od tego, jaką decyzję podejmiemy dzisiaj, od tego, czy wygra pan poseł Daul czy my, nie poddamy się w walce o wolne media, Panie Pośle Lange. Jeśli Pan się na to zdecyduje, to już jest Pana sprawa.
<P>
(Oklaski z lewej strony sali)
<P>
Wolność mediów to nienaruszalny składnik demokracji. Pragniemy demokracji i wolności mediów. Dlatego też prosimy, by dobrze Państwo zagłosowali. Wiemy, że niektórzy Posłowie w waszej grupie się z nami zgadzają. Musimy walczyć o wolność mediów zarówno na Węgrzech, jak i w innych krajach.
<P>
(Oklaski z lewej strony sali)
<SPEAKER ID="113" NAME="Przewodniczący">
Proszę Państwa, Koleżanki i Koledzy! Rozumiem, że cztery grupy polityczne nie wycofują swojej deklaracji. Moglibyśmy na tym skończyć debatę i przystąpić do głosowania. Ale rozumiem, że grupa ALDE także chce się wypowiedzieć. Bardzo proszę!
<SPEAKER ID="114" NAME="Alexander Graf Lambsdorff" LANGUAGE="DE">
Panie Przewodniczący! Poprzednia wypowiedź była skierowana do nas bezpośrednio. Oczywiście mamy zaufanie do działań komisarz Kroers. Przeprowadzona przez nią analiza prawa wtórnego była przykładna. Chcielibyśmy, żeby komisarz, który badał prawo pierwotne wykonał swoją pracę równie rzetelnie - to jest właśnie nasz problem.
<P>
(Oklaski z lewej strony sali)
<P>
Zaistniała sytuacja dotyczy również tego, o czym wspominał pan poseł Swoboda, czyli faktu, że zarówno Rada Europy, jak i Organizacja Bezpieczeństwa i Współpracy w Europie (OBWE) uważają, iż poprawki do ustawy nie są wystarczające. Wicepremier Węgier i minister administracji publicznej i sprawiedliwości, pan Navracsics, sam zauważył, że poprawka do ustawy medialnej nie była znacząca. Mógłbym wspomnieć o ochronie źródeł dziennikarskich, która to kwestia wciąż nie została uregulowana, albo o składzie i kompetencjach urzędu ds. mediów. O tym wszystkim nadal musimy pomówić.
<P>
W związku z tym chcę powiedzieć w imieniu Grupy Porozumienia Liberałów i Demokratów dla Europy, że nie wycofujemy naszego projektu rezolucji i będziemy domagać się przeprowadzenia głosowania.
<SPEAKER ID="115" NAME="Przewodniczący">
Proszę Państwa! Przechodzimy do rozpatrzenia rezolucji czterech grup politycznych.

<CHAPTER ID="007-05">
5. Uruchomienie Europejskiego Funduszu dostosowania do Globalizacji: Dania/Danfoss Group (
<SPEAKER ID="118" NAME="Barbara Matera" LANGUAGE="IT">
Panie przewodniczący! Dzisiejsze głosowanie było zgodne ze skonsolidowaną procedurą. Nie wystąpiły podczas niego żadne szczególne problemy. Z najnowszych badań statystycznych wynika, że istnieje stały wzrost wniosków państw członkowskich o fundusz funkcjonujący według innego stopnia elastyczności.
<P>
Komisja Europejska już okazała zaufanie do Funduszu przeznaczając nowe środki na linię budżetową Europejskiego Funduszu Dostosowania do Globalizacji (EFG). To wyraz pragmatyzmu, którym w tym tygodniu wykazała się również Komisja Budżetowa. Zobowiązanie Europy wobec jej obywateli znalazło zatem potwierdzenie dzięki determinacji Parlamentu, aby znaleźć środki w budżecie na 2011 rok na urzeczywistnienie tego funduszu pomimo bardzo okrojonych rezerw.

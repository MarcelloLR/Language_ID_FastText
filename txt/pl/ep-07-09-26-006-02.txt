<CHAPTER ID="006-02">
2. Prawo głosowania i kandydowania w wyborach do Parlamentu Europejskiego przez obywateli UE mających miejsce zamieszkania w państwie członkowskim, którego nie są obywatelami (głosowanie)
<P>
- Sprawozdanie: Duff
<P>
Przed głosowaniem
<SPEAKER ID="086" NAME="Andrew Duff  " AFFILIATION="ALDE">
sprawozdawca. - Panie przewodniczący! Sprawozdanie popiera propozycje Komisji dotyczące uproszczenia procedur dla tych obywateli, którzy chcieliby głosować lub kandydować w wyborach do Parlamentu Europejskiego w kraju zamieszkania. Pozostaje w całkowitej zgodności z prawem i praktykami krajowymi oraz stanowi kontynuację wysiłków na rzecz poszerzenia transgranicznej demokracji. Proszę posłów o poparcie rezolucji komisji bez wnoszenia poprawek.
<SPEAKER ID="087" NAME="Franco Frattini">
wiceprzewodniczący Komisji. - (FR) Panie przewodniczący! Chciałbym podziękować sprawozdawcy, panu Duffowi, za jego sprawozdanie, w którym pojawiło się wiele koncepcji. Niektóre z poprawek przedstawionych przez Parlament Europejski wykraczają poza zakres wniosku Komisji w dążeniu do rozwiązania pewnych trudności administracyjnych w zastosowaniu dyrektywy, określonych w sprawozdaniu z wyborów w roku 2004.
<P>
Jednakże rozumiem w pełni motywację, stojącą za niektórymi poprawkami Parlamentu - ponadto, Komisja także je popiera - w szczególności potrzebę zwiększenia uczestnictwa obywatelskiego w wyborach europejskich oraz struktury wyborów do Parlamentu Europejskiego. To wszystko wiąże się z kwestiami dotyczącymi wyeliminowania podwójnego kandydowania, co określa jedna z poprawek, oraz automatycznego procesu prowadzącego do utraty prawa do kandydowania.
<P>
Dlatego Komisja jest za bardziej szczegółową analizą tych kwestii, w razie konieczności, poprzez przygotowanie odpowiedniego opracowania, a Parlament Europejski będzie bez wątpienia zaangażowany w ten proces. Kwestie te mogą też zostać omówione, w razie potrzeby, przez międzyinstytucjonalną grupę informacyjną, która rozpatruje obecnie wszystkie możliwości poprawy skuteczności dystrybucji informacji na temat wyborów europejskich, planowanych na rok 2008.
<SPEAKER ID="088" NAME="Richard Corbett" AFFILIATION="PSE">
Panie przewodniczący! W kwestii przestrzegania Regulaminu, widzę, że grupa ALDE wystąpiła z wnioskiem o odrębne głosowanie nad każdą poprawką w przypadku tego sprawozdania.
<P>
Zgodnie z naszym Regulaminem prawo składania poprawek przysługuje tylko grupie. Chcę się upewnić, czy jest to rzeczywiście inicjatywa w imieniu grupy czy może tylko jeden z posłów rzekomo występuje w jej imieniu.
<SPEAKER ID="089" NAME="Przewodniczący">
Panie pośle Corbett, mamy tutaj dowód na to, że jest to inicjatywa grupy, więc wszystko jest w porządku.
<P>
Przykro mi, ale wszystko jest w porządku.

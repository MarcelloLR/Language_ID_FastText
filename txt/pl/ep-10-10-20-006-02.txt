<CHAPTER ID="006-02">
2. Projekt budżetu ogólnego Unii Europejskiej na rok budżetowy 2011 (głosowanie) 
<SPEAKER ID="129" NAME="Sidonia Elżbieta Jędrzejewska">
sprawozdawczyni. - Panie przewodniczący! Na forum Komisji Budżetu głosowaliśmy nad przyjęciem ponad 1600 poprawek do projektu budżetu na 2011 rok W sposób nieunikniony pojawiają się pewne zmiany techniczne, które wymagają przegłosowania na sesji plenarnej. W zakresie włączenia listu nr 1 w sprawie poprawek na 2011 rok do procedury czytania w Parlamencie konieczne jest przeprowadzenie pewnych zmian technicznych, zarówno w nowej sekcji dotyczącej Europejskiej Służby Działań Zewnętrznych, jak i w sekcji dotyczącej Komisji, co jest rezultatem proponowanego przesunięcia przyznanych środków finansowych między sekcjami.
<P>
W sekcji dotyczącej Europejskiej Służby Działań Zewnętrznych dotyczy to przede wszystkim zaksięgowania zmiany wynagrodzeń w wysokości 1,85 % na potrzeby nowej Służby, analogicznie jak w przypadku innych instytucji. Konieczna będzie też odpowiednia zmiana kwot w sekcji dotyczącej Komisji, spowodowana listem w sprawie poprawek. Będzie to miało zastosowanie również do kilku poprawek Parlamentu, dotyczących administracyjnych pozycji budżetowych, które należy ujednolicić z ostatecznymi kwotami pojawiającymi się w pozycjach budżetowych w sekcji III.
<P>
W przypadku agencji w uwagach wynikających z niektórych pozycji budżetowych agencji zostaną wprowadzone zmiany techniczne, aby dostosować je do ostatecznie przyjętych kwot. W pozycji 02 01 04 04 uwagi przyjęte w poprawce nr 996 zostaną zasadniczo dodane do poprawki nr 1010 w sprawie pozycji operacyjnej 02 02 01 (w ramach pakietu dotyczącego projektów pilotowych i działań przygotowawczych). W pozycji 19 05 01, zgodnie z decyzją Komisji Budżetu, należy z nagłówka i uwag skreślić zwrot "za wyjątkiem Stanów Zjednoczonych”. W pozycji 19 09 01 do uwag należy dopisać poprawkę ustną przyjętą przez Komisję Budżetu. Należy dodać następujący zwrot: "część tych środków jest przeznaczona na wsparcie między innymi takich inicjatyw, jak Fundacja UE-AŁK, w sprawie której decyzję podjęto na szczycie szefów państw i rządów UE-AŁK oraz Forum w Biarritz”.
<P>
Aby uniknąć sprzeczności w numeracji niektórych utworzonych pozycji budżetowych i zachować zgodność z zasadami nazewnictwa, konieczna jest zmiana numeracji niektórych pozycji budżetowych. Nie będzie to miało wpływu ani na działy wieloletnich ram finansowych, ani na rozdziały budżetu w zakresie poprawek przyjętych przez Komisję Budżetu. Dotyczy to poprawek nr 386, 389, 521, 833, 997, 998, 999, 1016, 1018, 1021, 1022, 1023 i 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Panie przewodniczący! Przykro mi, ale przy takim tempie odczytywania przez pana poprawek śledzenie głosowania jest niemożliwe.
<SPEAKER ID="132" NAME="Przewodniczący">
Z największą przyjemnością będę czytał wolniej... Spróbujemy pogodzić potrzebę zapewnienia odpowiedniego tempa i prawa wszystkich posłów do PE do sprawowania swoich funkcji i głosowania.
<P>
Przed głosowaniem nad blokiem nr 3:
<SPEAKER ID="133" NAME="József Szájer" AFFILIATION="PPE">
Panie przewodniczący! Proszę Izbę o wybaczenie, ale w liście głosowań grupy PPE pojawił się błąd w odniesieniu do poprawki nr 967. Prawidłowo należy głosować na "tak”.
<SPEAKER ID="134" NAME="Przewodniczący">
Odnosi się to do następnego głosowania. Bardzo dobrze. To wewnętrzna informacja dla grupy.
<P>
- Przed głosowaniem nad poprawką nr 987:
<SPEAKER ID="135" NAME="Göran Färm" AFFILIATION="S&amp;D">
Panie przewodniczący! Podobnie jak mój kolega z grupy PPE przed chwilą, również chciałbym zwrócić uwagę na pomyłkę na naszych listach głosowań. Lista głosowań grupy S&D powinna brzmieć: minus, plus, plus. Tylko tyle.
<SPEAKER ID="136" NAME="Przewodniczący">
To również wewnętrzna informacja grupy.
<P>
- Po głosowaniu w sprawie budżetu:
<SPEAKER ID="137" NAME="Olivier Chastel" LANGUAGE="FR">
Panie przewodniczący, panie i panowie! Cieszę się, że właśnie przyjęli państwo poprawki do stanowiska Rady w sprawie projektu budżetu korygującego nr 3/2010 oraz projektu budżetu na rok budżetowy 2011.
<P>
W efekcie właściwie odnotowałem różnice zdań między naszymi dwiema instytucjami i zgodnie z art. 314 ust. 4 lit. c) Traktatu o funkcjonowaniu Unii Europejskiej oczywiście zgadzam się na zwołanie komitetu pojednawczego przez przewodniczącego Parlamentu Europejskiego.
<SPEAKER ID="138" NAME="Przewodniczący">
Tu nie chodzi o gest ze strony Rady, ale o przestrzeganie postanowień traktatu. Jako Parlament oczywiście w pełni zrealizujemy nasze obowiązki.

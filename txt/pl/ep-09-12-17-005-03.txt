<CHAPTER ID="005-03">
3. Projekt poprawek do budżetu ogólnego Unii Europejskiej na rok budżetowy 2010 (głosowanie) 
<P>
Przed rozpoczęciem głosowania:
<SPEAKER ID="106" NAME="László Surján">
sprawozdawca. - Panie przewodniczący! Właśnie mamy zamiar przeprowadzić najkrótsze w historii traktatu nicejskiego głosowanie nad budżetem i będzie to na pewno ostatnie głosowanie na mocy tego traktatu.
<P>
Jak to możliwe, że lista do głosowania jest taka krótka? To dzięki wspaniałej współpracy między grupami. Jako sprawozdawca chciałbym podziękować wszystkim grupom, które uczestniczyły w przygotowaniach do głosowania. Ponadto chciałbym podziękować osobom pracującym w Sekretariacie za ich pracę. Bez nich nie bylibyśmy tutaj jedynie z dwiema kartkami. Bardzo dziękuję.
<P>
(Oklaski)
<P>
Myślę, że taka zwięzłość jest uzasadniona, ponieważ mamy kryzys i powinniśmy poświęcać czas na zarządzaniem kryzysem, a nie na przedłużające się głosowania.
<SPEAKER ID="107" NAME="Vladimír Maňka" LANGUAGE="SK">
Panie przewodniczący! Proponuję, abyśmy połączyli głosowanie nad różnymi instytucjami w jeden blok, ponieważ nie przewiduję żadnych problemów. Dziękuję.
<SPEAKER ID="108" NAME="Przewodniczący">
Powstała sytuacja, w której głosujemy nad różnymi instytucjami i zgodnie z zasadami nad każdą instytucją mamy obowiązek głosować oddzielnie. Nie ma możliwości połączenia tego w jeden blok. To jest przeciwko procedurze.
<SPEAKER ID="109" NAME="Hans Lindblad" LANGUAGE="SV">
Panie przewodniczący! Rada z zadowoleniem przyjmuje fakt, że Parlament zatwierdził porozumienie, które osiągnęliśmy podczas posiedzenia pojednawczego w dniu 18 listopada tego roku. Jesteśmy zadowoleni, że wyniki drugiego czytania w Radzie oraz drugiego czytania w Parlamencie pozwalają przyjąć projekt wspólny dla dwóch organów władzy budżetowej, zgodnie z art. 314 traktatu lizbońskiego.
<P>
Rada zatwierdza wspólny projekt, a przewodniczący Parlamentu Europejskiego może uznać budżet za ostatecznie przyjęty. Zwracam uwagę na stanowisko Rady, która jest przekonana, że budżet - jeśli uzna go pan, panie przewodniczący, za ostatecznie przyjęty - powinien zostać podpisany przez obie strony, ponieważ nowy traktat stanowi, że zarówno Rada, jak i Parlament są za niego odpowiedzialne.
<P>
Rada żałuje, że jej stanowisko nie zostało wzięte pod uwagę, chociaż w żaden sposób nie kwestionujemy tego, co zostało uzgodnione. Mimo to mamy nadzieję, że przyszłoroczna procedura budżetowa zapewni wystarczającą ilość czasu, aby poradzić sobie z tymi sprawami.
<P>
Chciałbym również skorzystać z okazji i podziękować jeszcze raz przewodniczącemu Komisji Budżetowej panu posłowi Lamassoure'owi oraz trzem sprawozdawcom, panu posłowi Surjánowi, panu posłowi Maňce oraz pani poseł Haug, za konstruktywne podejście do procedury budżetowej, które zaowocowało bardzo udaną współpracą.
<P>
Chciałbym zakończyć osobistą refleksją. Funkcja urzędującego przewodniczącego Rady jest prawdopodobnie najważniejszą funkcją, jaką kiedykolwiek będę pełnić. Uważam, że zaszczytem jest służyć Europie w ten sposób i chciałbym podziękować za taką możliwość. Bardzo dziękuję.
<P>
(Oklaski)
<SPEAKER ID="110" NAME="Przewodniczący">
Proszę państwa! Ponieważ skończyliśmy tę część głosowań, to ja też chciałem bardzo serdecznie podziękować i złożyć gratulacje naszym sprawozdawcom, panu Surjánowi i panu Maňce - a wcześniej mieliśmy sprawozdania pana Bögego - oraz wszystkim osobom, które działały na rzecz budżetu. Był to wyjątkowo trudny budżet. Także wielkie gratulacje dla naszych kolegów, ale także dla całego Parlamentu, bo wspólnie podjęliśmy decyzję. Naprawdę jest to wielki wynik. Gratulujemy kolegom!
<P>
(Oklaski)
<P>
Teraz muszę państwu odczytać bardzo ważne punkty, które wiążą się z nadzwyczajnym sposobem przyjęcia tego budżetu. Jest to bardzo ważne dlatego, że przeszliśmy od traktatu nicejskiego do traktatu lizbońskiego. Było to bardzo trudne przejście. Zaczynaliśmy na traktacie nicejskim, a kończymy na lizbońskim, dlatego to oświadczenie jest konieczne. Musicie państwo tego oświadczenia wysłuchać.
<P>
"Procedura budżetowa na rok 2010 miała wyjątkowy przebieg. Rozpoczęła się zgodnie z art. 272 Traktatu ustanawiającego Wspólnotę Europejską, lecz jej ostatni etap został przeprowadzony po wejściu w życie Traktatu z Lizbony. W dniu 18 listopada 2009 r. Parlament, Rada i Komisja Europejska zadecydowały zatem o kontynuowaniu procedury budżetowej zgodnie z Traktatem ustanawiającym Wspólnotę Europejską, lecz osiągnęły również porozumienie obejmujące wynik procedury budżetowej, w tym głosowanie Parlamentu, co odbyło się z pełnym poszanowaniem wieloletnich ram finansowych. Przewodniczący Rady właśnie potwierdził w imieniu Rady zgodę na budżet, nad którym dopiero co głosowaliśmy. Oznacza to, że Parlament i Rada osiągnęły porozumienie w sprawie wspólnego tekstu z poszanowaniem założeń i celów art. 314. Stwierdzam, że procedura budżetowa, która została rozpoczęta zgodnie z art. 272 Traktatu ustanawiającego Wspólnotę Europejską oraz była kontynuowana zgodnie z art. 314 Traktatu o funkcjonowaniu Unii Europejskiej została zakończona zgodnie z art. 314 Traktatu o funkcjonowaniu Unii Europejskiej oraz wieloletnimi ramami finansowymi. Procedura budżetowa może więc zostać uznana za zamkniętą, a budżet za ostatecznie przyjęty”.
<P>
To jest bardzo ważne stwierdzenie. Następnym razem nie będzie takich komplikacji, bo będzie obowiązywał traktat z Lizbony. Teraz podpiszę oficjalnie ten dokument.
<P>

<P>
Proszę państwa! Niech mi będzie wolno jeszcze dodać, że szefem Komisji Budżetowej jest kolega Lamassoure, który włożył w to bardzo wiele pracy. Chciałbym również wymienić jego nazwisko jako osoby, która bardzo aktywnie działała.

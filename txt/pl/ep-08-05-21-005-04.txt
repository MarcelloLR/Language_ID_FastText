<CHAPTER ID="005-04">
4. Badania struktury gospodarstw rolnych i metod produkcji rolnej (
<P>
- Przed głosowaniem:
<SPEAKER ID="135" NAME="Gábor Harangozó">
sprawozdawca. - (HU) Dziękuję, panie przewodniczący. Panie i panowie! Badania struktury gospodarstw rolnych należą do najstarszych badań statystycznych na szczeblu Wspólnoty oraz zapewniają nam istotne i niezbędne informacje na temat gospodarstw rolnych w Unii Europejskiej.
<P>
Szczególnie teraz, gdy mamy powiększoną UE, do której dołączyło 12 nowych państw członkowskich, i dlatego, że właśnie pracujemy nad reformą wspólnej polityki rolnej, niezwykle ważne jest, by móc prowadzić nowe i wszechstronne badania możliwie najszybciej. Potrzebujemy porównywalnych i jednolitych danych, abyśmy mogli opracować sprawiedliwą i właściwie funkcjonującą politykę rolną. Oto dlaczego starałem się dopilnować, byśmy osiągnęli porozumienie podczas pierwszego czytania i aby badania te mogły rozpocząć się możliwie najszybciej.
<P>
Chciałbym szczególnie podziękować moim kolegom posłom, którzy uczestniczyli w dialogu trójstronnym za ich niezwykle konstruktywne podejście; chciałbym szczególnie podziękować pani poseł Elisabeth Jeggle i panom posłom Nicolasowi Mevesowi and Alexisowi Kuhlowi za ich pracę. Poprawki przedłożone w rezultacie dialogu trójstronnego zawarto w bloku pierwszym. Zwracam się do wszystkich z prośbą o przyjęcie tych poprawek w bloku pierwszym, co umożliwi nam zamknięcie dokumentacji. Niezmiernie dziękuję.

<CHAPTER ID="009-15">
15. Poprawa bezpieczeństwa chemicznego, biologicznego, radiologiczne i jądrowego w Unii Europejskiej - plan działania UE w obszarze CBRJ (
<SPEAKER ID="137" NAME="Ana Gomes" LANGUAGE="PT">
Panie Przewodniczący! Zagrożenia chemiczne, biologiczne, radiologiczne i jądrowe (CBRJ) stanowią nieodłączny element ewentualnych ataków terrorystycznych, katastrof przemysłowych czy klęsk żywiołowych. Tego rodzaju zdarzenia, niezależnie od tego, czy następują przypadkowo czy w wskutek działań przestępczych, nie respektują granic i mają potencjalnie niszczycielskie skutki dla ludzkiego życia, infrastruktury, środowiska naturalnego i zdrowia publicznego. Zdarzają się nie tylko w odległych rejonach: wystarczy przypomnieć niedawną katastrofę spowodowaną przez wyciek toksycznego szlamu z fabryki na Węgrzech i serię bomb w listach wysłanych z Jemenu na różne adresy w Stanach Zjednoczonych i w Europie.
<P>
Konieczne jest, by Unia Europejska podjęła wszelkie możliwe wysiłki w celu rozwinięcia niezbędnej współpracy pomiędzy cywilnymi i wojskowymi siłami i zasobami państw członkowskich na rzecz zapobiegania, wykrywania i skutecznego reagowania na ataki lub katastrofy CBRJ. Taka współpraca wymaga specjalnego europejskiego mechanizmu reagowania w sytuacjach kryzysowych, który będzie współdziałał z europejskimi siłami ochrony ludności. W istocie ten Parlament wzywa od dłuższego czasu do utworzenia takich sił.
<P>
Dlatego niezbędne jest wzmocnienie planu działania UE. Istniejący plan, zatwierdzony przez Radę w 2009 roku, jest słaby i nie wszystkie państwa członkowskie realizują go w praktyce. Wystarczy, że pęknie jedno ogniwo, a cały łańcuch interwencji zostanie przerwany. Trzeba konieczne przyznać Komisji większą rolę w zakresie monitorowania, ukierunkowywania i koordynacji, a przedmiotowy plan wymaga pilnego wdrożenia we wszystkich państwach członkowskich.
<P>
W niniejszym sprawozdaniu proponuje się zwiększoną cywilno-wojskową współpracę w odniesieniu do połączenia wysiłków na rzecz zapobiegania katastrofom CBRJ, ich wykrywania, przygotowania się do nich i reagowania na nie. UE musi zjednoczyć wszystkie państwa członkowskie wokół zadania stworzenia zintegrowanych systemów krajowych służących realizacji planu. W tym sensie plan działań w zakresie CBRJ stwarza okazję do praktycznej realizacji klauzuli solidarności zawartej w traktacie lizbońskim.

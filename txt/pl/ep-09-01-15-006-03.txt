<CHAPTER ID="006-03">
3. Sytuacja na Bliskim Wschodzie/Strefa Gazy Strip (głosowanie) 
<P>
- Przed głosowaniem:
<SPEAKER ID="073" NAME="Martin Schulz" AFFILIATION="PSE">
(DE) Panie przewodniczący! Jestem panu zobowiązany za udzielenie mi głosu. Za pozwoleniem pana oraz moich koleżanek i kolegów posłów chciałbym przedstawić dwie uwagi - pierwsza dotyczy rezolucji poddanej pod głosowanie, druga jest osobistym oświadczenie dotyczącym posła do tej Izby.
<P>
W przedmiocie rezolucji chcę powiedzieć, że moja grupa omawiała tę kwestię wczoraj wieczorem. Dyskusja była bardzo pogłębiona i bardzo emocjonalna, ale także bardzo wnikliwa. Sądzę że dziś rano, kiedy przygotowujemy się do głosowania, jesteśmy wszyscy wstrząśnięci tym, co powiedział nam właśnie pan poseł Wurtz. Kiedy następuje eskalacja zbrojnych działań wojennych do tego stopnia, że instytucje międzynarodowe nie są już bezpieczne, sytuacja staje się niezwykle poważna. W tym przypadku należy wystosować apel, w szczególności do Izraela, o poszanowanie organów wspólnoty międzynarodowej, ponieważ nieuczynienie tego wystawia na ryzyko instytucje humanitarne, co jest z pewnością niezgodne z prawem międzynarodowym.
<P>
Postanowiliśmy ostatecznie poprzeć przedmiotową rezolucję, gdyż - jak wynika z wczorajszej długiej dyskusji - uważamy za słuszne i istotne, żeby przyjąć ją właśnie teraz, a także sądzimy, że jest konieczne, aby Parlament Europejski jako instytucja wysyłał takie sygnały. Jednakże jedno jest raczej pewne, a mianowicie, że gdy nasila się przemoc w takim stopniu, że nie oszczędza się nawet szkół i przedszkoli, to nie jest to sprawa do wyrażania ubolewań, ale do potępienia w najostrzejszych słowach. Choć tego właśnie nie zawiera treść przedmiotowej rezolucji,
<P>
(Burzliwe oklaski)
<P>
chcemy to tutaj podkreślić, ponieważ uważamy, że odzwierciedla to odczucia wielu innych posłów i posłanek, w tym także członków innych grup.
<P>
Proszę mi teraz pozwolić powiedzieć kilka słów na temat kolegi posła, który podczas swojej kariery politycznej przyczynił się szczególnie do sprawy pokoju na świecie i w Unii Europejskiej. Dziś jest ostatnie posiedzenie plenarne, w którym uczestniczy mój kolega pan poseł Rocard. Dla nas, posłów do Parlamentu Europejskiego z Grupy Socjalistów, ale sądzę, że także dla nas wszystkich...
<P>
(Owacja na stojąco)
<SPEAKER ID="074" NAME="Przewodniczący">
Serdecznie dziękuję, panie pośle Schulz. Ponieważ nie mogłem wziąć udziału we wczorajszym przyjęciu ze względu na wizytę przewodniczącego Rady, pana premiera Czech Mirka Topolánka, pragnę się teraz zwrócić do pana posła Rocarda. Panie pośle Rocard! Chciałbym zapewnić pana o mojej przyjaźni i głębokim szacunku oraz życzyć panu szczęścia i powodzenia we wszystkich pana dalszych planach. Mam nadzieję, że będziemy się nadal często widywać, pragnę także podziękować za pana wielki wkład w europejską integrację. Szczerze panu dziękuję, panie pośle Rocard!
<P>
(Głośne oklaski)
<P>
- Przed głosowaniem - dotyczy ust. 3:
<SPEAKER ID="075" NAME="Michael Gahler" AFFILIATION="PPE-DE">
(DE) Panie przewodniczący! W uzgodnieniu z moja grupą, a także z innymi grupami, pragnę zaproponować następującą poprawkę:
<P>
"szczególną odpowiedzialność” słowami "ważną rolę”, tak aby ustęp otrzymał brzmienie: "co zakłada ważną rolę Egiptu”.
<P>
(Poprawka ustna została przyjęta)
<SPEAKER ID="078" NAME="Przewodniczący">
Panie i panowie! Pragnę poinformować państwa, że jako przewodniczący Euro-śródziemnomorskiego Zgromadzenia Parlamentarnego (EMPA), postaram się wnieść na Prezydium EMPA rezolucję podobną do właśnie przyjętej przez tę Izbę.
<P>
(Oklaski)

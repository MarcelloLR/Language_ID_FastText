<CHAPTER ID="002">
Oświadczenie przewodniczącego
<SPEAKER ID="006" NAME="Przewodniczący">
W minionym tygodniu po raz pierwszy byliśmy świadkami śmierci żołnierza w trakcie działań wojskowych UE podejmowanych zgodnie z Europejską Polityką Bezpieczeństwa i Obrony. Sierżant Gilles Polin, francuski członek sił misji wojskowej (EUFOR), zginął pełniąc służbę po tym, jak nieświadomie przekroczył w swym pojeździe terenowym granicę między Czadem i Sudanem. Podczas tego incydentu ranny został inny francuski żołnierz.
<P>
We współpracy z sudańskimi władzami EUFOR prowadzi dochodzenie mające na celu ustalenie przyczyn tej tragedii. Chciałbym przekazać najszczersze wyrazy współczucia rodzinie i krewnym żołnierza.
<P>
Chciałbym też przypomnieć Izbie, że celem akcji UE w Czadzie i Republice Środkowoafrykańskiej jest ochrona obozów uchodźców, które powstały w okolicy granic tych krajów z Sudanem w wyniku konfliktu w Darfurze.

<CHAPTER ID="009-09">
9. Dyrektywa ramowa dotycząca zrównoważonego stosowania pestycydów (głosowanie)  
<P>
- Sprawozdanie: Christa Klaß (A6-0347-2007)
<P>
Przed głosowaniem
<SPEAKER ID="130" NAME="Christopher Heaton-Harris" AFFILIATION="PPE-DE">
Panie przewodniczący! Pragnę zabrać głos w celu złożenia wniosku w sprawie przestrzegania Regulaminu na mocy art. 166 Regulaminu, aby odnieść się do art. 37 ust. 1 Regulaminu PE.
<P>
Art. 37 ust. 1 dotyczy dostępu do dokumentów oraz informowania Parlamentu. Przed głosowaniem w sprawie pestycydów wielu posłów tej Izby, o ile nie wszyscy, zostało zalanych e-mailami, w których zwracano się do nas o poparcie w głosowaniu poprawek idących znacznie dalej niż by sobie tego od nas życzyła Komisja. Wspomniane e-maile pochodziły od organizacji "Pesticide Watch”, której organizacje przynależące otrzymały znaczne kwoty środków od Komisji Europejskiej - w istocie części 11,7 mln euro przeznaczonych w ciągu ostatnich dwóch lat w ramach pozycji budżetowej dotyczącej programu działań Wspólnoty popierającego organizacje pozarządowe działające głównie w zakresie ochrony środowiska oraz programu Life+.
<P>
Czy mogę zwrócić się, na mocy art. 37 ust. 1, o przedstawienie wszelkiej korespondencji wymienianej pomiędzy Komisją a tymi organizacjami pozarządowymi, które lobbowały u nas w tych wszystkich sprawach? To lobbowanie u urzędników z pewnością przyczyniło się do zwiększenia liczby otrzymywanych przez posłów do PE e-maili, lecz bez wątpienia jest to niewłaściwe, by jedna DG Komisji wykorzystywała znaczne sumy pieniędzy podatników i nadużywała roli organizacji pozarządowych, próbując wpłynąć na poglądy parlamentarzystów oraz głównej DG Komisji odpowiedzialnej w tej kwestii.
<P>
(Głośne oklaski z prawej strony)
<SPEAKER ID="131" NAME="Przewodniczący">
Panie pośle Heaton-Harris, pańska uwaga zostanie przekazana.

<CHAPTER ID="008-16">
16. Kryzys gospodarowania odpadami w Kampanii
<SPEAKER ID="131" NAME="Judith A. Merkies">
autorka - Panie Przewodniczący! Wiem, że to ostatnie głosowanie. Nie zajmę Państwu wiele czasu. Jestem sprawozdawczynią Komisji Petycji w odniesieniu do tematu, nad którym będziemy głosować: znalezienia rozwiązania trwającego kryzysu gospodarowania odpadami w Kampanii, czyli regionie otaczającym włoskie miasto Neapol.
<P>
Otrzymawszy liczne wnioski, Komisja Petycji wysłała do Kampanii misję i przyjęła w drodze konsensusu sprawozdanie wskazujące rozwiązanie problemu.
<P>
Oczywiste jest, że Włochy, podobnie jak wszystkie inne państwa członkowskie, muszą przestrzegać prawa UE. Zamierzamy wysłać wyraźny sygnał, jednak przedłożone poprawki niepotrzebnie upolityczniają całą kwestię i, jeżeli zostaną poparte, osłabią nasze przesłanie do szeptu.
<P>
Jeżeli Parlament nie chce chodzić na pasku jednego państwa członkowskiego, sugeruję głosowanie przeciwko poprawkom i poparcie dokumentu pierwotnego.
<SPEAKER ID="133" NAME="Erminia Mazzoni" AFFILIATION="PPE">
(IT) Panie Przewodniczący! Pragnę jedynie dokonać korekty, gdyż poprawka została błędnie wydrukowana. Dłuższe zdanie zostało ucięte i zostało zeń tylko "wnioskuje, aby Komisja sprawdziła, czy składowiska istniejące na obszarach ochrony przyrody są poszerzane oraz czy część z nich znajduje się na obszarach chronionych należących do sieci Natura 2000”.
<SPEAKER ID="135" NAME="Raül Romeva i Rueda" AFFILIATION="Verts/ALE">
Panie Przewodniczący! Czy nie można byłoby zagłosować jeden raz w sprawie wszystkich poprawek?
<SPEAKER ID="136" NAME="Przewodniczący">
Wyczytałem nazwiska sygnatariuszy poprawek. Byłoby to zatem bardzo niesprawiedliwe w stosunku do części kolegów i koleżanek z Włoch.
<SPEAKER ID="137" NAME="Crescenzio Rivellini" AFFILIATION="PPE">
(IT) Panie Przewodniczący! To dowodzi, że przedmiotowa rezolucja ma charakter polityczny. Nikt nie patrzy na jej warstwę merytoryczną ani aspekty praktyczne i nikt nie pragnie pomóc społeczności, wszyscy natomiast opowiadają nonsensy. To projekt polityczny. Przejawiło się to nawet w sposobie, w jaki zwracano się do pani poseł Mazzoni. Wzywam Grupę Europejskiej Partii Ludowej (Chrześcijańscy Demokraci) do głosowania za poprawkami i przeciwko projektowi lewicy, która jest odpowiedzialna za to, co stało się w Kampanii, a teraz przedstawia projekt w Parlamencie. To oni są odpowiedzialni za tę sytuację. Oni rządzili, gdy wszystko to się stało.
<SPEAKER ID="138" NAME="Przewodniczący">
Wiem, że omawiany projekt rezolucji dotyczy tematu delikatnego, został jednak przedłożony w stosowny sposób. Zostały również przedłożone poprawki i będziemy nad nimi dalej po kolei głosować. Pozostało ich bardzo niewiele.
<SPEAKER ID="139" NAME="Przewodniczący">
Głosowanie zostało zakończone.

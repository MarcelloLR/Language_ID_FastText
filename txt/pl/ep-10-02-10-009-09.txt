<CHAPTER ID="009-09">
9. Wyniki szczytu kopenhaskiego poświęconego zmianom klimatu (
<P>
- Przed głosowaniem:
<SPEAKER ID="147" NAME="Jo Leinen">
w imieniu grupy S&D. - (DE) Panie przewodniczący, panie i panowie! W następstwie rozczarowujących wyników konferencji klimatycznej w Kopenhadze Parlament wykorzystuje przedmiotową rezolucję, by wyraźnie dać do zrozumienia, że nie ma żadnej alternatywy dla ochrony klimatu, i że w miarę zbliżania się do kolejnej konferencji w Meksyku musimy raczej zwiększyć niż zmniejszyć wysiłki podejmowane w tym obszarze.
<P>
Powiem krótko. Poprawka 6 zgłoszona przez Postępowy Sojusz Socjalistów i Demokratów w Parlamencie Europejskim miała służyć właśnie temu celowi. Wycofujemy ją jednakże, ponieważ jej treść została zredagowana w mylący sposób. Niemniej jednak popieramy poprawki 1 i 9, przedłożone przez Grupę Porozumienia Liberałów i Demokratów na rzecz Europy oraz Grupę Zielonych/Wolne Przymierze Europejskie, w których wzywa się UE do nasilenia prac w okresie poprzedzającym konferencję w Meksyku. Prace nad ochroną klimatu nie mogą stanąć w miejscu. Zwracam się do państwa z prośbą o poparcie.
<SPEAKER ID="148" NAME="Rachida Dati" AFFILIATION="PPE">
(FR) Panie przewodniczący, panie i panowie! W odniesieniu do przedłożonej przeze mnie poprawki 21 chciałabym przede wszystkim podziękować moim koleżankom i kolegom posłom za udzielone mi wsparcie w procesie składania przedmiotowej poprawki, która wprowadza zasadę nakładania na granicach UE podatku węglowego.
<P>
Chciałabym również raz jeszcze powtórzyć, że w rozmowach z naszymi współobywatelami nie możemy ich zwodzić: nie możemy najpierw w trakcie kampanii wyborczej mówić im, że Europa ich chroni, że będzie chronić ich firmy i ich miejsca pracy, by potem, już po wyborach zapomnieć o tym zobowiązaniu. Chciałabym jedynie zauważyć, że przedmiotowa poprawka umożliwiła mi ożywienie debaty i dlatego chcę ją wycofać, by w ten sposób debata rozkwitła w Radzie.
<SPEAKER ID="149" NAME="Przewodniczący">
W związku z tym poprawka została wycofana.
<P>
Przed głosowaniem nad poprawką 10:
<SPEAKER ID="150" NAME="Satu Hassi" AFFILIATION="Verts/ALE">
Panie przewodniczący! Przedłożona przez Grupę Zielonych poprawka 10 nie jest sprzeczna z poprawką 1. Tekst poprawki 1 dotyczy podniesienia naszego poziomu wymagań powyżej 20%. Z kolei poprawka 10 - nasza poprawka - dotyczy wyjaśnienia warunków do -40. Jej treść stanowi uzupełnienie, a nie zaprzeczenie, treści poprawki 1, zatem należy poddać poprawkę 10 pod głosowanie.
<SPEAKER ID="151" NAME="Przewodniczący">
Urzędnicy nie zgadzają się z pani punktem widzenia, ale chciałbym poprosić o opinię przewodniczącego stosownej komisji.
<SPEAKER ID="152" NAME="Jo Leinen">
w imieniu grupy S&D. - (DE) Zgadzam się z panią poseł Hassi. To nowy pomysł i powinniśmy nad nim głosować.

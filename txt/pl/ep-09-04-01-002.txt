<CHAPTER ID="002">
- Komunikat przewodniczącego
<SPEAKER ID="006" NAME="Przewodniczący">
Panie i panowie! Ze smutkiem i zgrozą muszę państwa poinformować, że w ostatni weekend ponad 300 osób utonęło na skutek przewrócenia się kilku statków z uchodźcami na Morzu Śródziemnym u wybrzeży Libii. Pasażerami statków byli mieszkańcy Afryki Północnej i Subsaharyjskiej. Część uchodźców zostało uratowanych przez służby egipskie i libijskie, wyłowiono ciała niektórych ofiar, lecz setki osób wciąż uznaje się za zaginione. Parlament Europejski jest głęboko wstrząśnięty i zasmucony tym zdarzeniem.
<P>
W ciągu ostatnich dwóch lat odnotowano wzrost imigracji szlakiem przez Morze Śródziemne, a w związku z kryzysem gospodarczym należy spodziewać się dalszego nasilenia ucieczek ludności przed nędzą w Afryce.
<P>
Podczas prób przedostania się do Unii Europejskiej ogromna liczba uchodźców ponosi tragiczną śmierć, a taka kolej rzeczy grozi tym, że Morze Śródziemne zmieni się w jedno wielkie cmentarzysko. Do nas należy znalezienie rozwiązań, które położą kres tym tragediom.
<P>
Proszę państwa o uczczenie pamięci ofiar minutą ciszy.
<P>
(Posłowie powstali i uczcili pamięć ofiar minutą ciszy)
<P>
Dziękuję.

<CHAPTER ID="007-05">
5. Przygotowanie szczytu w Kopenhadze w sprawie zmian klimatu (głosowanie) 
<SPEAKER ID="096" NAME="Satu Hassi" AFFILIATION="Verts/ALE">
Panie przewodniczący! Jeżeli chodzi o kolejność głosowania proponowaną przy poprawkach 43 i 54 moja grupa uważa, że kolejność ta jest z gruntu nieprawidłowa.
<P>
Przyjęcie poprawki 43 nie powinno powodować odrzucenia poprawki 54, ponieważ poprawka 54 traktuje o sprawach, których nie obejmuje poprawka 43.
<P>
Jeżeli oznacza to odrzucenie jakiejkolwiek innej poprawki, to najpierw powinniśmy głosować nad poprawką 54, a dopiero potem nad poprawką 43.
<P>
Nie mam tu na myśli pierwszego głosowania, ale głosowanie drugiej strony. Chciałam jedynie o tym wspomnieć, by było to jasne, gdy dojdziemy do tego miejsca w głosowaniu.
<SPEAKER ID="097" NAME="Przewodniczący">
Czy ktoś reprezentujący Komisję chciałby się wypowiedzieć w tej sprawie? Może pan przewodniczący Leinen? Czy pan proponuje zmianę porządku głosowania? Powiem, że ta zmiana jest dla nas nieoczekiwana, nie było takiej propozycji.
<SPEAKER ID="098" NAME="Jo Leinen">
przewodniczący Komisji Ochrony Środowiska Naturalnego, Zdrowia Publicznego i Bezpieczeństwa Żywności. - (DE) Panie przewodniczący! Tak, pani poseł Hassi ma rację. Możemy postąpić zgodnie z proponowaną przez nią procedurą.
<SPEAKER ID="100" NAME="Markus Ferber" AFFILIATION="PPE">
(DE) Panie przewodniczący! Właśnie przed chwilą tłumacz poprosił o artykuł 20, a nie artykuł 22, który uniemożliwia zrealizowanie tego, co pan zamierza. Mam zatem nadzieję, że teraz tłumacze poprawnie przełożą polskie liczby.
<SPEAKER ID="101" NAME="Przewodniczący">
To prawdopodobnie moja wina. Przepraszam.
<SPEAKER ID="102" NAME="Jo Leinen" AFFILIATION="S&amp;D">
(DE) Panie przewodniczący! W Kopenhadze Parlament reprezentuje oficjalna delegacja. Pan też będzie w niej uczestniczył i po raz pierwszy nie musimy wynajmować biura w centrum miasta. Zamiast tego będziemy oficjalnie obecni w pawilonie UE. To dobrze i jesteśmy wdzięczni. W związku z tym, nie potrzebujemy artykułu 61.
<P>
Traktat z Lizbony gwarantuje nie tylko wysłuchanie opinii Parlamentu w sprawie traktatów międzynarodowych, ale także to, że Parlament musi się na nie zgodzić. To dla nas początek nowej epoki i dlatego zgodnie z artykułem 60 prosimy o umożliwienie nam udziału w posiedzeniach koordynacyjnych UE, nie chcemy stać pod drzwiami. Komisja musi traktować nas tak samo jak Radę, której przedstawia informacje w sprawie negocjacji traktatowych i prosimy, aby zaczęło się to od porozumienia z Kioto. To nasza prośba do Komisji. Może pani komisarz Reding zechciałaby się wypowiedzieć w tej sprawie.
<P>
(Oklaski)
<SPEAKER ID="103" NAME="Viviane Reding" LANGUAGE="DE">
Panie przewodniczący! Przyjmuję tę informację do wiadomości i przekażę ją przewodniczącemu Komisji i pozostałym komisarzom.
<SPEAKER ID="104" NAME="Jeanine Hennis-Plasschaert" AFFILIATION="ALDE">
Panie przewodniczący! Chciałabym uprzejmie prosić, byśmy nieco przyspieszyli, bo jeśli będziemy kontynuować w tym tempie, to głosowanie odbędzie się o północy.

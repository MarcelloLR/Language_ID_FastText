<CHAPTER ID="006">
Głosowanie
<SPEAKER ID="095" NAME="Przewodnicząca">
Kolejnym punktem porządku obrad jest głosowanie.
<P>
(Wyniki i inne szczegóły dotyczące głosowania: patrz protokół)
<P>
*
<SPEAKER ID="096" NAME="Nigel Farage" AFFILIATION="EFD">
Pani Przewodnicząca! Zgodnie z art. 110 naszego Regulaminu Komisja może w dowolnej chwili zwrócić się o zgodę na wygłoszenie oświadczenia w pilnej sprawie. W nocy doszła do nas fatalna z ekonomicznego punktu widzenia, ale niezbyt zaskakująca informacja, że sytuacja w kolejnym kraju się posypała i teraz trzeba będzie ratować Portugalię. Czy mogę Panią zapytać, czy Komisja zgłosiła jakiś wniosek dotyczący chęci wygłoszenia dzisiaj oświadczenia w sprawie Portugalii? Jeżeli nie, to czy Pan Komisarz mógłby powiedzieć, dlaczego tak się nie stało? Czy uważa, że ratowanie Portugalii nie jest wystarczająco ważnym tematem, by zasługiwało na omówienie w tym Parlamencie, czy też po prostu chowa głowę w piasek?
<SPEAKER ID="097" NAME="Przewodnicząca">
Panie Pośle Farage! Wygłosił Pan swoją uwagę i jestem przekonana, że pan komisarz Šefčovič ją usłyszał. Każda instytucja ma prawo zareagować. Został Pan wysłuchany i zobaczymy, co się stanie.
<SPEAKER ID="098" NAME="Nigel Farage" AFFILIATION="EFD">
Pani Przewodnicząca! Chciałbym zapytać: czy odpowiedź brzmi "tak” czy "nie”? Czy otrzymała Pani od Komisji wniosek o wygłoszenie pilnego oświadczenia w sprawie sytuacji w Portugalii, czy też nie?
<SPEAKER ID="099" NAME="Przewodnicząca">
Panie Pośle Farage! To prawo Komisji, a Pan miał szansę być wysłuchanym. Teraz przejdziemy do naszych głosowań.

<CHAPTER ID="003-01">
1. Wolność informacji we Włoszech i innych państwach członkowskich Unii Europejskiej (głosowanie) 
<SPEAKER ID="092" NAME="Edite Estrela" AFFILIATION="S&amp;D">
(PT) Panie przewodniczący! Chciałabym prosić o udzielenie mi głosu na podstawie art. 157 ust. 1 Regulaminu w celu ustosunkowania się do drugiego projektu poprawki zgłoszonej przez Grupę Europejskiej Partii Ludowej (Chrześcijańskich Demokratów) do wspólnego projektu rezolucji w sprawie wolności informacji we Włoszech i innych państwach członkowskich.
<P>
Proponowana poprawka kompromituje Parlament Europejski i w imię prawdy nie powinna podlegać debacie, a tym bardziej głosowaniu. Charakteryzują ją fałszywe przesłanki, oparte na zwyczajnie błędnym przekonaniu, które wymyśliły sobie portugalskie partie polityczne w trakcie kampanii wyborczej. Portugalscy wyborcy odpowiednio im na to odpowiedzieli.
<P>
Niezaprzeczalną prawdą (i mam na to dowody) jest jednak, że poseł, który złożył tę poprawkę wykazał się wczoraj na swojej stronie internetowej brakiem tolerancji i inkwizytorską mentalnością, wzywając pisarza Joségo Saramago, laureata literackiej Nagrody Nobla, do zrzeczenia się obywatelstwa portugalskiego. To dość oczywiste, kto atakuje wolność poglądów.
<SPEAKER ID="094" NAME="David-Maria Sassoli" LANGUAGE="IT">
Panie przewodniczący! Zgodnie z art. 147 Regulaminu chciałbym państwu przypomnieć, że podczas debaty w sprawie praw człowieka na świecie w 2007 roku, Izba ta podjęła decyzję, że nie postąpi wedle propozycji Grupy Europejskiej Partii Ludowej (Chrześcijańskich Demokratów) i nie będzie nawiązywać do osób reprezentujących ważne instytucje cywilne lub religijne w celu wzmocnienia argumentów politycznych.
<P>
W związku z tym zwracamy się o zastosowanie tego samego środka w odniesieniu do poprawek do naszej rezolucji złożonych przez grupę PPE, zawierających wyraźne odniesienie do prezydenta Republiki Włoskiej - Georgia Napolitano.
<SPEAKER ID="095" NAME="Przewodniczący">
Panie pośle Sassoli! Podniósł pan kwestię niedopuszczalności na podstawie art. 147 Regulaminu. Pan przewodniczący Buzek zbadał zatem tę sprawę tak dogłębnie, jak tylko może sobie pan to wyobrazić. Za podstawę analizy przyjął następujące zasady. Po pierwsze, poprawki, do których pan nawiązuje, czyli poprawki nr 7, 8 i 9, są bezpośrednio związane z tekstem, który mają zmieniać. Po drugie, ich zamierzeniem nie jest usuwanie ani zastępowanie całego tekstu. Nie wnoszą one także zmian do różnych ustępów w tekście, nie można też powiedzieć, że nie dotyczą wszystkich wersji językowych.
<P>
W związku z tym, stosując się ściśle do zapisów art. 147 Regulaminu, przewodniczący uważa, że poprawki te spełniają wszystkie istotne kryteria dopuszczalności. Przewodniczący uznał je zatem za dopuszczalne.
<P>
W kwestii odniesienia do prezydenta Napolitano, byłego i tak lubianego kolegi, istnieje precedens, który umożliwia nam umieszczanie w naszych tekstach nazwisk osób, polityków.
<P>
Panie pośle Sassoli! Jeżeli chce pan kontynuować postępowanie w związku z pańskim wnioskiem, to oczywiście istnieją inne tryby postępowania na mocy Regulaminu, z których może pan skorzystać, takie jak poprawka ustna czy głosowanie przeciwko przyjęciu wymienionych poprawek.
<SPEAKER ID="096" NAME="Mario Mauro" LANGUAGE="IT">
Panie przewodniczący! W pełni zgadzam się z interpretacją prezydium, jeśli chodzi o przedmiotowe poprawki. Dlatego mam poprawkę ustną. Zachowajmy wszystkie poprawki i proponujemy po prostu skreślenie imienia i nazwiska prezydenta Republiki Włoskiej.
<P>
W związku z tym, zgodnie z naszą standardową praktyką, proponuję, abyśmy nie zamieszczali odniesień do konkretnych osób i skreślili "Georgio Napolitano”, pozostawiając poprawki oraz możliwość głosowania nad nimi. W moim odczuciu pozwoli to nam wyrazić w pewien sposób nasz szacunek dla prezydenta Republiki Włoskiej, który wyraźnie powiedział to, co powiedział, i do którego nawiązywali podczas debaty wszyscy mówcy ze wszystkich grup politycznych.
<SPEAKER ID="097" NAME="Niccolò Rinaldi" LANGUAGE="IT">
Panie przewodniczący! Przyjąwszy do wiadomości decyzję prezydium w sprawie dopuszczalności przedmiotowych poprawek chciałbym po prostu prosić autorów tych poprawek, aby je wycofali, co będzie z korzyścią dla polityki.
<P>
Nie sądzę, aby pominięcie imienia i nazwiska prezydenta Republiki Włoskiej dużo zmieniło, mając na uwadze, że poprawki te dotyczą właśnie prezydenta Republiki Włoskiej. Sądzę, że jeśli chodzi o naszą pracę, to jest to coś w rodzaju rytuału; nigdy nie spotkałem się z przypadkiem, aby posłowie do PE z innych państw nawiązywali w naszych rezolucjach do angielskiej królowej czy prezydenta Niemiec z pobudek, które mogą się wydawać wykorzystywaniem. W związku z tym, zwyczajnie wnoszę o wycofanie poprawek do przedmiotowej rezolucji opatrzonych numerami 7, 8 i 9.
<SPEAKER ID="098" NAME="Przewodniczący">
Panie pośle Sassoli! Mając na uwadze, że to pan podniósł tę kwestię, natomiast pan poseł Mauro przedstawił w odpowiedzi na pańską wypowiedź propozycję, czy zechciałby pan zabrać teraz głos, aby wyrazić swoje zdanie?
<SPEAKER ID="099" NAME="David-Maria Sassoli" LANGUAGE="IT">
Panie przewodniczący! Opowiadamy się za skreśleniem imienia i nazwiska prezydenta Włoch. Oczywiście będziemy głosować za odrzuceniem przedmiotowych poprawek.
<SPEAKER ID="100" NAME="Przewodniczący">
W tej sytuacji usuniemy imię i nazwisko głowy państwa włoskiego.
<P>
- Przed głosowaniem nad ustępem 3:
<SPEAKER ID="101" NAME="Nuno Melo" AFFILIATION="PPE">
(PT) Panie przewodniczący! Proponuję poprawkę ustną w brzmieniu: ubolewa i potępia wpływ socjalistycznego rządu Portugalii, który doprowadził do decyzji o wycofaniu z kanału TV1 portugalskiej telewizji programu Jornal Nacional, jak również zwraca uwagę na fakt, że decyzja ta jest teraz objęta dochodzeniem przez portugalski organ regulacyjny.
<SPEAKER ID="103" NAME="József Szájer" AFFILIATION="PPE">
Panie przewodniczący! Chciałbym przypomnieć tej Izbie, że Parlament Europejski nie powinien przyjmować rezolucji, w których stosuje się podwójne standardy. Dlatego przytoczę przykład z mojego kraju, Węgier, gdzie minister finansów wszczął postępowanie karne przeciwko dziennikarzowi, ponieważ nie spodobało mu się, co ten o nim pisał.
<P>
Dlatego sądzę, że wspominanie w tekście o włoskim premierze składającym pozwy przeciwko włoskim i europejskim gazetom, a pominięcie tej sprawy - moim zdaniem przypadek węgierski jest dużo poważniejszy - to stosowanie podwójnych standardów. Dlatego wzywałbym naszych kolegów z lewicy, aby nie głosowali przeciwko przyjęciu tej poprawki, gdyż w oczywisty sposób dowiodłoby to tylko, że państwa działalność to nic innego jak zwykły pokaz - pokaz znęcania się na premierze kraju, w którym nie ma lewicy.
<P>
(Oklaski)
<P>
Ten rząd nie należy do państwa rodziny, ale nie akceptują państwo tych samych standardów, kiedy chodzi o rząd socjalistyczny. Przedmiotowa poprawka jest zatem słuszna.
<P>
(Oklaski)
<P>
"mając na uwadze, że Parlament Europejski nie akceptuje podwójnych standardów; mając na uwadze, że w celu wywarcia nacisków politycznych na dziennikarzy ujawniających przypadki korupcji związane z urzędnikami wysokiego szczebla i politykami rządzącej partii, administracja rządowa na Węgrzech podjęła ostatnio kroki zmierzające do wszczęcia postępowania karnego przeciwko takim przedstawicielom mediów;” - a mianowicie przeciwko Tamásowi Pindrochowi, dziennikarzowi "Magyar Hírlap” - "mając na uwadze w szczególności fakt, że postępowania karne wszczęto przeciwko dziennikarzowi prowadzącemu dochodzenie w sprawie skandali wywołanych przez wysokiej rangi byłego członka rządu oraz jednego z kandydatów na komisarza europejskiego; mając na uwadze, że stworzyło to na Węgrzech atmosferę nacisków politycznych na prasę”.
<P>
Zwracam się do państwa o poparcie tej poprawki w celu zachowania własnej wiarygodności. Może to dowieść, że nie znęcają się państwo nad konkretną osobą, której państwo nie lubią i która nie podziela państwa poglądów politycznych, ale faktycznie opowiadają się państwo za wolnością prasy w Europie.
<P>
(Poprawka ustna nie została przyjęta)
<SPEAKER ID="104" NAME="Przewodniczący">
Na tym kończymy głosowanie.
<P>

<SPEAKER ID="105" NAME="Mario Mauro" AFFILIATION="PPE">
(IT) Panie przewodniczący! Zabrałem głos, aby poinformować państwa o bardzo poważnym zdarzeniu, które nie ma nic wspólnego z tym głosowaniem, natomiast chcę możliwie jak najszybciej przekazać prezydium Parlamentu informację o tym zdarzeniu, by mogło podjąć działania na rzecz obrony naszych przywilejów oraz immunitetów.
<P>
Dzisiaj rano funkcjonariusze policji włoskiej wtargnęli do prywatnej rezydencji członka naszej delegacji, który akurat przebywał tu - w Strasburgu. W związku z tym musiał on natychmiast wyjechać ze Strasburga i udać się do swego miejsca zamieszkania na polecenie sądów włoskich, które zleciły przeszukanie posła, to znaczy prywatnej rezydencji posła do PE, dopuszczając się wyraźnego naruszenia naszych podstawowych przywilejów oraz immunitetów.
<P>
Zwracam się do Parlamentu i prezydium o sprawdzenie, czy inicjatywa sądów i policji włoskiej w stosunku do posła Mastelli to zachowanie pozbawione szacunku i skrajne pogwałcenie warunków naszej nietykalności.
<SPEAKER ID="106" NAME="Przewodniczący">
Prezydium zajmie się tą sprawą, aby jednoznacznie bronić naszych przywilejów i nietykalności.
<SPEAKER ID="107" NAME="Vytautas Landsbergis" AFFILIATION="PPE">
Panie przewodniczący! Mam nadzieję, że poprzednie niefortunne głosowanie nad prawem litewskim, które jeszcze nie weszło w życie, pomogło wielu kolegom zrozumieć niebezpieczeństwo przekształcenia Unii Europejskiej w Związek Radziecki, przed którym trzeba Unię obronić.

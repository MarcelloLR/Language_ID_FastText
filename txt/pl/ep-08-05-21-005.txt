<CHAPTER ID="005">
Głosowanie
<SPEAKER ID="112" NAME="Przewodniczący">
Przechodzimy do głosowania.
<P>
(Wyniki i inne szczegóły głosowania: zob. protokół)
<SPEAKER ID="113" NAME="Struan Stevenson" AFFILIATION="PPE-DE">
Panie przewodniczący! Zanim przejdziemy do głosowania nad kalendarzem, chciałbym powiedzieć coś o zaplanowanym na jutro strajku. Rozumiem, że Air France będzie strajkować, pracownicy kolei będą strajkować i pracownicy lotniska także. To uniemożliwia normalne funkcjonowanie nam - posłom do Parlamentu. Spędziłem cały ranek na zmianach w rezerwacji na samolot po to, bym mógł powrócić do mojego okręgu wyborczego. Oznacza to, że będę nieobecny na jutrzejszym głosowaniu. Te strajki przeszkadzają w pracy nam - posłom. Zamierzamy głosować nad kalendarzem, który wymaga naszych przyjazdów tutaj dwanaście razy w roku, a jednak Francja nie robi nic, by ułatwić nam te przyjazdy. Jeśli nadal mamy przyjeżdżać do Strasburga, może zmienimy rodzaj środków transportu, które będą nas tu przywozić?
<P>
(Oklaski)
<SPEAKER ID="114" NAME="Przewodniczący">
Panie pośle Stevenson! Głosujemy nad tym, o czym pan mówił, ale nie zaczynajmy debaty w nad tą sprawą, zanim nie przyjmiemy kalendarza sesji miesięcznych na tej ogólnej podstawie.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Panie przewodniczący! Chcę tylko powiedzieć panu posłowi, że prawo do strajku istnieje w Unii Europejskiej, a prawo do strajku jest prawem do strajku, i myślę też, że absurdalne jest żądać od państwa podania kalendarza strajków. To śmieszne, po prostu śmieszne. Chciałbym także wspomnieć naszym kolegom posłom, że Belgowie strajkowali wiele razy. Gdzie podziałby się więc ten Parlament, gdyby to Belgowie zastrajkowali? Ta dyskusja nie ma sensu. Jeśli pan poseł chce wracać, to niech wraca; jeśli chce zostać, musi zostać tylko jeden dodatkowy dzień, i najwyżej zje trochę szparagów.
<P>
(Oklaski z lewej strony)
<SPEAKER ID="116" NAME="Przewodniczący">
Panie i panowie! Te dwie wypowiedzi jasno obrazują, jak bardzo pluralistyczna jest w swej naturze Unia Europejska, i myślę, że zasadniczo powinniśmy być jej za to wdzięczni. Chciałbym jednak dodać - i mówię to całkiem poważnie, nie w formie krytyki, lecz jako przykład na to, jak działa prawo Unii Europejskiej - że jeśli ktoś zaczyna kwestionować obowiązujące prawo, zakończy się to chaosem. W związku z tym proponuję, byśmy teraz przeszli do głosowania i uszanowali prawo Unii Europejskiej. Wszyscy wiemy, kto decyduje o mandatach do Parlamentu Europejskiego, więc chciałbym prosić teraz wszystkich posłów, aby pozwolili nam zagłosować w sprawie kalendarza sesji miesięcznych.
<P>
Panie pośle Stevenson! Podobnie jak wszyscy pozostali posłowie, pan także otrzyma informację z administracji o sytuacji odnośnie do jutrzejszych warunków podróży.

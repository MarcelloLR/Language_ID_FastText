<CHAPTER ID="004-02">
2. Statystyki dotyczące pestycydów (
<SPEAKER ID="100" NAME="Bart Staes" LANGUAGE="NL">
Gwoli wyjaśnienia, to trzecie z trzech sprawozdań dotyczących stosowania pestycydów.
<P>
Parlament poprzedniej kadencji przyjął w tym roku rozporządzenie dotyczące wprowadzania środków ochrony roślin do obrotu. Przyjęliśmy wówczas również dyrektywę w sprawie zrównoważonego stosowania pestycydów, a przedmiotowe rozporządzenie w sprawie statystyk dotyczących pestycydów jest trzecim elementem.
<P>
Wniosek musiał zostać poddany pod obrady komitetu pojednawczego, ponieważ w Parlamencie poprzedniej kadencji sytuacja wymknęła się spod kontroli. Znaczna część osób była nieobecna na drugim czytaniu, a obecnych było zbyt mało, by można było uzyskać poparcie dostatecznej liczby głosów w celu zakończenia tego drugiego czytania.
<P>
W tym kontekście chciałbym zabrać głos, aby podziękować prezydencji szwedzkiej oraz szczególnie prezydencji czeskiej, ponieważ mogły one całkowicie zaprzepaścić to drugie czytanie: mogły odmówić zgody na procedurę pojednawczą. Dzięki ich dobrym stosunkom z Parlamentem, jak również dzięki przewodniczącym grup politycznych, którzy niezwłocznie po wyborach wspólnie ze mną wystosowali list do prezydencji, możliwe było uratowanie tego sprawozdania, a za pomocą procedury pojednawczej udało się sprawić, że możemy dziś głosować nad tekstem w kształcie uzgodnionym podczas drugiego czytania. Chciałbym podziękować wszystkim, którzy się do tego przyczynili.

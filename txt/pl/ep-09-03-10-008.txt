<CHAPTER ID="008">
Głosowanie
<SPEAKER ID="096" NAME="Przewodniczący">
Zanim zaczniemy głosowanie, chciałbym państwa poinformować, że wprowadzamy dziś nowy system informowania państwa o głosowaniach w tej Izbie. Podstawową cechą tego sytemu jest wyświetlanie na dużych ekranach oficjalnej listy głosowań przygotowanej przez Biuro Składania Dokumentów. Na ekranie pojawi się informacja dotycząca każdego głosowania, natychmiast po jego ogłoszeniu, przez co posłom będzie łatwiej śledzić jego przebieg.
<P>
Kolejnym punktem posiedzenia jest głosowanie.
<P>
(Wyniki i inne szczegóły głosowania: patrz protokół)
<SPEAKER ID="097" NAME="Graham Watson">
w imieniu grupy ALDE. - Panie przewodniczący! Żądam wyjaśnień. Czy jest tak, że przewodniczący zarządził, żebyśmy zastosowali procedurę przekształcenia w przypadku dzisiejszego głosowania nad sprawozdaniem pana posła Krahmera i jutrzejszego głosowania nad sprawozdaniem pana posła Cashmana? Jeżeli tak rzeczywiście jest, moja grupa wnosi o odroczenie głosowania nad sprawozdaniem pana posła Krahmera do jutra, żebyśmy mogli rozważyć skutki zastosowania procedury przekształcenia w przypadku tego głosowania.
<SPEAKER ID="098" NAME="Przewodniczący">
Przewodniczący rozważa te dwie kwestie. Kiedy przejdziemy do sprawozdania pana posła Krahmera rozpatrzymy pana wniosek proceduralny.
<SPEAKER ID="099" NAME="Thomas Mann" AFFILIATION="PPE-DE">
Panie przewodniczący! Gratuluję Izbie tego nowego systemu informacyjnego. Wydaje się jednak, że na co dzień kilka jego elementów nie funkcjonuje prawidłowo.
<P>
Jednocześnie z dużym zadowoleniem przyjmuję, że w 50. rocznicę chińskiej okupacji Tybetu, wielu z nas postanowiło wywiesić flagę tybetańską. Doszły do mnie jednak słuchy, że Prezydium oświadczyło wcześniej, że niektórych flag nie wolno wywieszać, co oznacza, że posłowie PE nie mogą nosić tych flag w tak ważnym dniu. Czy dostępne są jakiekolwiek aktualne informacje w tej sprawie?
<SPEAKER ID="100" NAME="Przewodniczący">
Jak rozumiem, jest pewne zamieszanie w tej sprawie ale przewodniczący oświadczył, że ze względu na dzisiejszy porządek - i z zadowoleniem przyjmuję obecność tylu flag w Izbie; sam wetknąłem jedną w kieszeń mojej marynarki - flaga tybetańska może być eksponowana.
<P>
Daje mi to możliwość powitania w Izbie pana Tashi Wangdi, przedstawiciela Jego Świątobliwości Dalajlamy.
<P>
(Długotrwałe oklaski)
<SPEAKER ID="101" NAME="Zbigniew Zaleski" AFFILIATION="PPE-DE">
Panie przewodniczący! Jeśli pan pozwoli, chciałbym poruszyć poważną i istotną sprawę. Obchodziliśmy właśnie rocznicę barbarzyńskiego zamordowania strzałem w tył głowy 20 tys. polskich oficerów i inteligencji w Katyniu w 1940 r. z rozkazu "Ojca Narodów” Józefa Stalina. Oznaczało to eliminację przywódców i elit narodu walczącego o wolność swoją i Europy.
<P>
Cztery lata temu wystąpiłem o uczczenie ich pamięci minutą ciszy, ale Izba ta ten wniosek odrzuciła. Dlatego nie wystąpię o to dziś i zwolnię prezydencję z obowiązku podjęcia tej, wydaje się tak trudnej dlań decyzji. Zamiast tego chcę przypomnieć nam o tej tragedii oraz wyrazić pragnienie, że nasze wspólne wysiłki będą w stanie zapobiec w przyszłości przypadkom ludobójstwa tego rodzaju na kontynencie europejskim.
<P>
(Oklaski)
<SPEAKER ID="102" NAME="Przewodniczący">
Dziękuję panu, panie pośle Zaleski - oklaski mówią same za siebie.

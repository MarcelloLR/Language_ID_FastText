<CHAPTER ID="010">
Przyjęcie protokołu poprzedniego posiedzenia
<SPEAKER ID="204" NAME="Ilda Figueiredo" AFFILIATION="GUE/NGL">
(PT) Panie przewodniczący! Zgłaszam się w kwestii formalnej. Dziś rano odbyliśmy tutaj głosowanie, aby uzasadnić negocjacje, które prowadzone były między Unią Europejską a Marokiem. Ponieważ właśnie opublikowano dokument Komisji z dzisiejszą datą, w którym stwierdza się, że negocjacje UE - Maroko w sprawie sektorów rolno-żywnościowego i rybołówstwa postępują, chciałabym wiedzieć, czy to na te negocjacje powoływał się dziś rano przewodniczący grupy Postępowego Sojuszu Socjalistów i Demokratów w Parlamencie Europejskim, kiedy posłużył się tymi negocjacjami jako argumentem za usunięciem z dzisiejszego porządku obrad tematu Aminatou Haidar, bojowniczki ludu Sahrawi, która od trzydziestu dwóch dni prowadzi strajk głodowy i w tej chwili jest w stanie zagrażającym życiu. Jest to zatem sprawa, którą trzeba należycie wyjaśnić ponieważ to, co stało się tu dziś rano jest nie do przyjęcia.
<SPEAKER ID="205" NAME="Przewodniczący">
Dziękuję, pani Figueiredo. Nie mogę niestety podać pani odpowiedzi, ponieważ sam nie pamiętam już, co powiedział przewodniczący grupy dziś w południe.
<SPEAKER ID="206" NAME="Izaskun Bilbao Barandica" AFFILIATION="ALDE">
(ES) Panie przewodniczący! Z porządku obrad dzisiejszego przedpołudnia wycofano dwa punkty. Chciałabym zapytać o rezolucję uzgodnioną między grupami parlamentarnymi. Czy mógłby pan wyjaśnić, na podstawie którego z punktów Regulaminu została ta kwestia poruszona i odbyło się natychmiastowe głosowanie w sprawie wycofania z porządku obrad punktu, nad którym mieliśmy debatować dziś po południu?
<P>
Uważam, iż istotne jest, aby państwo posłowie obecni dziś byli należycie informowani, co jest sprawą pilną.
<SPEAKER ID="207" NAME="Przewodniczący">
Pani poseł Bilbao Barandica, dotyczyło to kwestii formalnej zgodnie z art. 140 Regulaminu, który dopuszcza możliwość zmiany porządku obrad. Żałuję, ale mogę teraz dopuścić jedynie kwestie formalne. Nie będziemy zaczynali tej debaty na nowo. Chciałbym zaznaczyć, że niezwłocznie odbiorę głos każdemu mówcy, który będzie próbował ponownie rozpocząć tę debatę.
<SPEAKER ID="208" NAME="Willy Meyer" AFFILIATION="GUE/NGL">
(ES) Panie przewodniczący! Zgodnie z art. 177 Regulaminu, grupa co najmniej 40 posłów może skierować wniosek o odroczenie debaty. To właśnie miało miejsce dziś rano, a dokonało się w sposób bardzo niezwykły. W istocie Regulamin stanowi, że jeżeli wnioskuje się o odroczenie, przewodniczący Izby musi zostać poinformowany z 24-godzinnym wyprzedzeniem. Przewodniczący musi następnie niezwłocznie poinformować Parlament.
<P>
Chciałbym zapytać, czy proces ten został przeprowadzony ponieważ sytuacja, w jakiej się znajdujemy, jest dosyć niezwykła: po raz pierwszy Parlamentowi Europejskiemu uniemożliwiono debatę nad rezolucją uzgodnioną przez wszystkie grupy parlamentarne w odpowiedzi na niezwykle poważną sytuację, jaką jest przypadek pani Haidar. Chciałbym zatem wiedzieć, czy proces ten został przeprowadzony. Jeżeli nie, rezolucja powinna zostać poddana debacie natychmiast. Rezolucja uzgodniona przez wszystkie grupy parlamentarne musi zostać przywrócona i poddana pod głosowanie.
<SPEAKER ID="209" NAME="Przewodniczący">
Czy są inne kwestie formalne?
<SPEAKER ID="210" NAME="Cristian Dan Preda" AFFILIATION="PPE">
(RO) Chciałem tylko powiedzieć, iż w międzyczasie przybył do Izby pan Schulz i bylibyśmy bardzo wdzięczni, gdyby zechciał odpowiedzieć na pytanie zadane przez koleżankę posłankę na samym początku, kiedy go nie było.
<P>
(Oklaski)
<SPEAKER ID="211" NAME="Przewodniczący">
Panie Preda, to było bardzo krótkie pytanie, ale nie była to kwestia formalna.
<SPEAKER ID="212" NAME="Oriol Junqueras Vies" AFFILIATION="Verts/ALE">
(ES) Panie przewodniczący! My także chcemy powołać się na art. 177 Regulaminu. Mając ten artykuł na uwadze nie rozumiemy, w jaki sposób punkt może zostać wycofany z porządku obrad, o ile nie dokonuje się tego przed daną debatą czy głosowaniem.
<P>
Uważamy zatem, iż Regulamin został zastosowany nieprawidłowo. Zwracamy się więc do przewodniczącego o rozwiązanie tej sprawy.
<SPEAKER ID="213" NAME="Przewodniczący">
Ponieważ pytania dotyczą tego punktu, bardzo chętnie udzielę odpowiedzi. Zgodnie z art. 140 ust. 2 Regulaminu, porządek obrad może zostać zmieniony w pewnych okolicznościach, w tym "na wniosek przewodniczącego”. Kwestię formalną poruszył przewodniczący grupy, a przewodniczący Parlamentu zgodził się na głosowanie w tej sprawie. Jest to zgodne z Regulaminem.
<SPEAKER ID="214" NAME="Charles Tannock" AFFILIATION="ECR">
Panie przewodniczący! W kwestii formalnej, dotyczącej prośby skierowanej w imieniu mojej grupy, tj. grupy ECR, aby odroczyć głosowanie, które pan Schulz zarządził na godz. 15.00, dając nam dostatecznie dużo czasu, aby zrozumieć, o co w tym wszystkim chodzi. Nie zostało to w istocie przedstawione tej Izbie. Pan przewodniczący jedynie przedstawił Izbie wniosek pana Schulza, a nie przedstawił mojej prośby o odroczenie i danie nam dwóch lub trzech godzin na ochłonięcie i poznanie faktów. Sprzeciwiam się temu, że sprawa ta nie została przedstawiona Izbie.
<SPEAKER ID="215" NAME="Przewodniczący">
Panie pośle Tannock, kwestia formalna poruszona przez pana posła Schulza jest kwestią bieżącą. Pańska kwestia formalna jest zatem bezprzedmiotowa.
<SPEAKER ID="216" NAME="Francisco Sosa Wagner" AFFILIATION="NI">
(ES) Panie przewodniczący! Pragnę podkreślić to, co powiedział pan poseł Meyer. Będę się streszczał. Wielu posłów, znaczna część obecnych w tej Izbie, była bardzo zaskoczona ciągiem zdarzeń związanych z wnioskiem z dzisiejszego ranka. Głosowano nad nim dosyć nieoczekiwanie oraz w sposób sugerujący, że nie jest to zgodne z duchem obowiązujących przepisów i ich się nie trzyma.
<SPEAKER ID="217" NAME="Przewodniczący">
Wyjaśniłem państwu moje rozumienie Regulaminu. Procedura jest zatem realizowana zgodnie z Regulaminem. Nie jestem w stanie uznać żadnych innych nowych kwestii porządkowych. Pragnę prosić państwa o wyrozumiałość. Mamy dwie dalsze ważne sprawy. Panie pośle Salafranca, jeżeli ma pan kwestię formalną, bardzo proszę. Muszę jednak panu powiedzieć, że odbiorę panu głos jeżeli tak nie będzie.
<SPEAKER ID="218" NAME="José Ignacio Salafranca Sánchez-Neyra" AFFILIATION="PPE">
(ES) Panie przewodniczący! Jest to w istocie kwestia formalna. Dziś rano przewodniczący grupy Postępowego Sojuszu Socjalistów i Demokratów w Parlamencie Europejskim zwrócił się z wnioskiem o wycofanie wspólnej rezolucji z porządku obrad. Jest to decyzja bezprecedensowa, a na jej poparcie przedstawiano mocne argumenty, to jest, że życie pani Haidar zostałoby zagrożone.
<P>
Mając to na uwadze, moja grupa nie chciała stwarzać zagrożenia, mając na względzie także poglądy wyrażone przez pana posła Schulza.
<P>
Ja sam nie widzę jednak powodu, dla którego oświadczenie wydane przez tę Izbę miałoby zagrażać życiu pani Haidar. Nie mogę w szczególności zrozumieć, dlaczego miałoby być konieczne działanie sprzeczne z Regulaminem.
<P>
Panie przewodniczący! W art. 177 Regulaminu stwierdza się wyraźnie, iż wnioski należy składać z 24-godzinnym wyprzedzeniem oraz przed debatą.
<P>
(Przewodniczący wyłączył mikrofon)
<SPEAKER ID="219" NAME="Przewodniczący">
Panie pośle Salafranca! Bardzo mi przykro, ale nie możemy już dłużej roztrząsać motywacji, którą kierowali się posłowie do Parlamentu dziś przed południem. Kwestia tego, jakie informacje wpłynęły dziś po południu nie jest już przedmiotem dzisiejszych obrad. Wracam zatem do porządku obrad.
<P>
(Zatwierdzono protokół z poprzedniego posiedzenia)
<SPEAKER ID="221" NAME="Bernd Posselt" AFFILIATION="PPE">
(DE) Panie przewodniczący! Uważam, że art. 140 Regulaminu nie ma zastosowania do procedury pilnej, proszę zatem, żeby zostało to sprawdzone przez Komisję Regulaminową, ponieważ może to stanowić ważny precedens.
<SPEAKER ID="222" NAME="Przewodniczący">
Chętnie przyjmuję tę sugestię, ale i ona nie była kwestią formalną.

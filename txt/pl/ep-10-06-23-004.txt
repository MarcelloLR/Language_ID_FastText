<CHAPTER ID="004">
Powitanie
<SPEAKER ID="009" NAME="Przewodniczący">
Chciałbym Państwa poinformować, że członkowie delegacji Parlamentu Indonezji zajęli miejsca przeznaczone dla gości oficjalnych. Chciałbym ich serdecznie powitać, a szczególnie przewodniczącego Jego Ekscelencję Kemala Azisa Stamboela. Delegacja Parlamentu Indonezji gości dzisiaj w Parlamencie w związku z siódmym posiedzeniem międzyparlamentarnym Parlamentu Europejskiego i Parlamentu Indonezji. Jak Państwo wiecie, to jest rozwijające się społeczeństwo i gospodarka. Odgrywa istotną rolę w świecie, w szczególności w Stowarzyszeniu Narodów Azji Południowo-Wschodniej (ASEAN). Był to pierwszy kraj, z którym Unia Europejska podpisała w listopadzie 2009 r. umowę o partnerstwie i współpracy. Z wielką przyjemnością pragnę dzisiaj powitać ich wśród nas.

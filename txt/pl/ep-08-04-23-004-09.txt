<CHAPTER ID="004-09">
9. Sprawozdanie dotyczące postępów Byłej Jugosłowiańskiej Republiki Macedonii w 2007 r. (
<P>
- Przed głosowaniem
<SPEAKER ID="094" NAME="Erik Meijer">
sprawozdawca. - Panie przewodniczący! Ustna poprawka złożona przez pana Landsbergisa nakazuje mi wyjaśnić skomplikowaną sytuację związaną z nazwą.
<P>
Nazwa "FYROM” nigdy nie była nazwą kraju, może być jedynie skrótem nazwy "Była Jugosłowiańska Republika Macedonii”. W moim poprzednim sprawozdaniu, przyjętym na posiedzeniu plenarnym tego Parlamentu w dniu 12 lipca 2007 r., zdecydowano, by nie używać tego skrótu jako nazwy, ale jedynie by używać tych pięciu słów.
<P>
Wnioskiem było zastąpienie wszystkich innych określeń zawartych w poprawkach przez nazwę "Była Jugosłowiańska Republika Macedonii”.
<P>
Proponuję trzymać się tego zalecenia. Poprawka ustna zaproponowana przez pana Landsbergisa nie jest zgodna z tą decyzją. Oczekuję, że w ciągu 2008 r. umowa z Grecją rozwiąże kwestię różnych zdań na temat nazw tego kraju i że wtedy określenie FYROM zostanie na zawsze zapomniane.
<SPEAKER ID="095" NAME="Vytautas Landsbergis" AFFILIATION="PPE-DE">
Panie przewodniczący! Znajdujemy się w skomplikowanej sytuacji z jednym z naszych sąsiadów, w której normalnie istniejąca republika na kontynencie europejskim jest oficjalnie nazywana nieistniejącą - jedynie ""Byłą" Republiką M.” - wskutek decyzji ONZ.
<P>
Zanim Waszyngton, idąc w ślady Nowego Jorku, zażąda, by Gruzja na Kaukazie była nazywana "Byłą Radziecką Republiką Gruzji”, moglibyśmy wyrazić nasz brak aprobaty dla takich praktyk i postarać się znaleźć rozwiązanie dla "M.”. Jest to moja tymczasowa propozycja - nie zastępować nazwy kogoś "byłego”, ale naprawić sytuację związaną z tekstem naszego sprawozdania, dodając dodatkowe wyjaśnienie: "kraj określany nazwą FYROM”.
<P>
Proszę o zachowanie odrobiny poczucia humoru i okazanie wsparcia. Powinniśmy pomóc zarówno Grecji jak i "M.”.
<P>
(Parlament odrzucił poprawkę ustną)

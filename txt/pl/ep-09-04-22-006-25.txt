<CHAPTER ID="006-25">
25. Rynek wewnętrzny energii elektrycznej (
<P>
- Przed głosowaniem:
<SPEAKER ID="117" NAME="Eluned Morgan">
sprawozdawczyni. - Panie przewodniczący! Parlament odstąpił od swojego stanowiska z pierwszego czytania dyrektywy w sprawie gazu i elektryczności. Pokrótce wyjaśnię, czemu tak się stało.
<P>
Sprawozdanie w obecnej postaci jest dalekie od ideału, ale sądzimy, że przysporzyliśmy znaczących korzyści dla konsumentów energii w Unii Europejskiej. Po raz pierwszy umieściliśmy problem ubóstwa energetycznego w europejskim planie działań oraz zapewniliśmy niezależność krajowych organów wykonawczych i przypisaliśmy im większą rolę w nadzorowaniu nowego systemu.
<P>
Zachęcamy jednakże Komisję, a w szczególności organy do spraw konkurencji, by kontynuowały pracę na rzecz zapewnienia, żeby spółki posiadające zarówno systemy wytwórcze, jak i przesyłowe postępowały zgodnie z regułami i nie nadużywały swojej pozycji.
<P>
Dziękuję koleżankom i kolegom posłom za wszelką pomoc okazaną przez te lata.

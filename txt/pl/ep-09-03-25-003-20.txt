<CHAPTER ID="003-20">
20. Przyszłość przemysłu samochodowego (głosowanie) 
<P>
- Przed ostatecznym głosowaniem:
<SPEAKER ID="139" NAME="Martin Schulz" AFFILIATION="PSE">
- (DE) Pani przewodnicząca! Odnoszę się do art. 146 naszego regulaminu i dziękuję za udzielenie mi głosu. Chciałbym w szczególności prosić moich kolegów z Republiki Federalnej Niemiec o wyrozumiałość w związku z tym, że poprosiłem teraz o głos.
<P>
Na początku głosowania głos zabrał pan poseł Jean-Marie Le Pen. Pan poseł Le Pen powtórzył w swojej wypowiedzi, że istnienie komór gazowych w Oświęcimiu było detalem światowej historii. Odnosząc się do art. 146 naszego Regulaminu, w którym opisany jest sposób, w jaki muszą zachowywać się tutaj posłowie do tej Izby, chciałbym zwrócić się z prośbą do Prezydium o sprawdzenie, czy taka wypowiedź jest dozwolona w izbie deputowanych, w której dominuje duch pojednania, zrozumienia i szacunku, w szczególności dla ofiar hitlerowskiego faszyzmu. Byłbym wdzięczny, gdyby Prezydium udzieliło informacji na temat koniecznych środków.
<P>
(Oklaski)
<SPEAKER ID="140" NAME="Joseph Daul" AFFILIATION="PPE-DE">
- (FR) Proszę okazać trochę szacunku dla ofiar, które zginęły w Oświęcimiu i w innych obozach. Pozostały nam jeszcze dwie minuty. Proszę okazać trochę szacunku.
<P>
Chciałbym tylko powiedzieć, że w pełni zgadzam się z panem posłem Schulzem i że to, co dziś usłyszeliśmy, jest niedopuszczalne.
<P>
(Oklaski)
<SPEAKER ID="142" NAME="Bruno Gollnisch" AFFILIATION="NI">
- (FR) Pani przewodnicząca Wallis! Z wielką przykrością przyjmuję fakt, że udzieliła pani głosu panu posłowi Daulowi i Schulzowi a mi nie. Prawdą jest, że oświadczyła pani w jednym ze sprawozdań, że jest pani ekspertem w interpretowaniu Regulaminu pod kątem "jedna zasada dla jednej osoby, a druga zasada dla innej”.
<P>
Dlatego też, odnosząc się do tego, co powiedział pan poseł Schulz, powinienem zaproponować, abyśmy zmienili nazwę budynku Winstona Churchilla, gdyż w 12 tomach swoich wspomnień poświęconych historii II wojny światowej ani raz nie wspomniał on o historii komór gazowych.

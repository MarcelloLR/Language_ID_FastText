<CHAPTER ID="008-09">
9. Nowa strategia energetyczna dla Europy 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
Panie Przewodniczący! W tym tygodniu, we wtorek, głosowaliśmy nad sprawozdaniem pana posła Rapkaya, osiągając kompromis w sprawie kopalń węgla kamiennego. Niezależnie od tego, czy się to komuś podoba, czy nie, nasz Parlament podjął decyzję. Gdyby teraz przyszło nam przeprowadzić głosowanie nad inną sprawą, nie było ono przyjęte przychylnie, zwłaszcza przez Komisję. Proponuję więc, by w poprawce 1, zgłoszonej przez grupę PPE, dodać słowo "niekonkurencyjnych” i w ten sposób dostosować ją do treści sprawozdania pana posła Rapkaya. Bez względu na Państwa własne poglądy opinia Parlamentu w tym tygodniu powinna być przynajmniej spójna.
<SPEAKER ID="090" NAME="Konrad Szymański" AFFILIATION="ECR">
(PL) Panie Przewodniczący! Chciałbym poinformować Wysoką Izbę, że poprawka zgłoszona przez sprawozdawczynię - panią Kolarską-Bobińską - w wystarczającym stopniu sprowadza ujednolicenie naszego tekstu, sensu naszego tekstu z wczorajszym głosowaniem na temat sprawozdania Rapkaya. Kolejna część poprawki ustnej tylko osłabia wyraz i brzmienie rezolucji w zakresie użytkowania węgla kamiennego jako elementu energii pierwotnej w energetycznym miksie w Unii Europejskiej. Myślę, że nie ma powodu, aby niszczyć konsensus, który osiągnęliśmy w Komisji Przemysłu, Badań Naukowych i Energii przez przyjęcie poprawki ustnej. Dlatego proszę, aby oponować przeciwko przegłosowaniu tej poprawki.

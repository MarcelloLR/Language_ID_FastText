<CHAPTER ID="011">
Porządek obrad
<SPEAKER ID="016" NAME="Przewodniczący">
Rozdany został końcowy projekt porządku dziennego sporządzony zgodnie z art. 137 Regulaminu przez Konferencję Przewodniczących na posiedzeniu w czwartek, 14 stycznia 2009 r. Zaproponowano następujące zmiany:
<P>
Wtorek:
<P>
Otrzymałem wniosek od Grupy Socjalistów i Demokratów w sprawie debaty na temat Haiti w sprawie wyznaczenia terminu składania projektów rezolucji, nad którymi głosowanie odbyłoby się w czasie pierwszej sesji w lutym.
<SPEAKER ID="017" NAME="Hannes Swoboda" LANGUAGE="DE">
Panie przewodniczący! My również życzymy panu wszystkiego najlepszego w nowym roku.
<P>
Chciałbym wiedzieć, czy powróci pan do sprawy rezolucji dotyczącej Haiti. Powinniśmy ruszyć z pracami nad tą rezolucją, ponieważ za wszelką cenę należy ją uchwalić w lutym.
<P>
Środa:
<P>
Otrzymałem wniosek od Grupy EFD w sprawie włączenia do tury głosowań głosowania nad projektami rezolucji w sprawie ochrony zasad pomocniczości na zakończenie debaty, która odbyła się dnia 15 grudnia 2009 r.
<SPEAKER ID="020" NAME="Francesco Enrico Speroni" LANGUAGE="IT">
Panie przewodniczący, szanowni państwo! Dwie rzeczy przemawiają za: po pierwsze, waga tematu - moim zdaniem dziwne jest, że Parlament odmawia głosowania. Każdy ma własne zdanie, każdy może myśleć, co chce, ale uważam, że jako Parlament mamy obowiązek wypowiedzenia się w sposób, jaki każdy z nas uważa za właściwy.
<P>
Po drugie Izba zgłosiła wniosek i głosowała za włączeniem tego punktu do głosowania, przesuwając go z grudnia na styczeń. Dlatego moim zdaniem Prezydium czy raczej Konferencja Przewodniczących, nie powinny były sprzeciwić się wyraźnej i w porę podjętej decyzji Izby i uważam, że Izba powinna niebawem zająć stanowisko w tej kwestii.
<SPEAKER ID="021" NAME="Hannes Swoboda" LANGUAGE="DE">
Panie przewodniczący! Prowadziliśmy bardzo ożywione debaty na ten temat. Widzieliśmy, że istnieje wiele różnych opinii w sprawie ustaleń sądu nie będącego sądem UE. Nie powinniśmy wdawać się w kolejną debatę na ten tak ważny temat, który bardziej nas dzieli niż łączy. Powinniśmy zostawić ten temat w spokoju. Mieliśmy i nadal mamy różne zdania i dlatego nie powinniśmy do tego wracać i uchwalać nową rezolucję.
<SPEAKER ID="023" NAME="Mario Mauro" LANGUAGE="IT">
Panie przewodniczący, szanowni państwo! Chciałbym tylko poprosić moich kolegów posłów o zachowanie tego punktu porządku obrad; masakry koptyjskich chrześcijan, które miały miejsce dzień po koptyjskim Bożym Narodzeniu, a raczej w noc koptyjskiego Bożego Narodzenia. Fakt, że w Malezji zabito wielu chrześcijan świadczy jasno, że mamy do czynienia z bardzo poważnym problemem dotyczącym wolności religijnej w tych krajach.
<P>
Sama rezolucja nie jest inicjatywą wymierzoną przeciwko konkretnym osobom czy rządom, ale sposobem na podkreślenie, że wolność religijna stanowi jedną z podstawowych zasad naszej społecznej harmonii i dlatego Parlament powinien wypowiedzieć się w tej kwestii.
<SPEAKER ID="025" NAME="Ioannis Kasoulides">
w imieniu Grupy PPE. - Panie przewodniczący! Chcielibyśmy wnioskować o przesunięcie debaty w sprawie stosunków pomiędzy Tunezją i Unią Europejską na lutową sesję miesięczną, ponieważ w międzyczasie odbędzie się posiedzenie Podkomisji Praw Człowieka w sprawie stosunków pomiędzy Unią Europejską a Tunezją i być może podczas tej debaty udostępnione zostaną nam nowe materiały.
<SPEAKER ID="026" NAME="Hannes Swoboda" LANGUAGE="DE">
Panie przewodniczący! Nie musimy uchwalać tej rezolucji natychmiast. Dobrze, że odbyła się debata, ale dobrze również, że w jej wyniku nie została uchwalona rezolucja. Po starannym przemyśleniu uważam również, że jeśli w ogóle mamy przygotować taką rezolucję, to dopiero po wizycie. Jednak z całą pewnością debata powinna się odbyć teraz, by posłowie, którzy odwiedzą ten kraj, mogli zapoznać się z opiniami reprezentowanymi w Izbie.

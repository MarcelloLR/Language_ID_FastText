<CHAPTER ID="007-03">
3. Priorytety Parlamentu na posiedzenie Rady Praw Człowieka ONZ (Genewa, 1-26 marca 2010 r.) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Panie przewodniczący! Wczoraj, w trakcie debaty nad projektem rezolucji, w sprawie której mamy głosować, wyraziliśmy smutek z powodu śmierci Orlando Zapaty Tamayo, 42-letniego pracownika budowlanego i kubańskiego więźnia politycznego, który zmarł wskutek strajku głodowego i wielu lat arbitralnego, niesprawiedliwego, nieludzkiego i okrutnego uwięzienia.
<P>
Wczoraj w tej Izbie pani komisarz Georgieva mocno i zdecydowanie potępiła to wydarzenie. W imieniu Parlamentu wzywam pana, panie przewodniczący, do przekazania naszych kondolencji rodzinie pana Zapaty, która była szykanowana na jego pogrzebie.
<P>
Chciałbym, aby przekazał pan władzom kubańskim najmocniejsze wyrazy potępienia tej całkowicie bezsensownej śmierci, którą szef kubańskiej Komisji Praw Człowieka i Pojednania, pan Elizardo Sánchez, określił mianem morderstwa upozorowanego na sprawiedliwość. Mam nadzieję, panie przewodniczący, że ta śmierć skłoni do refleksji te osoby, które w dobrej wierze lub z naiwności chcą zmienić wspólne stanowisko Rady, uczciwe stanowisko, ustanawiające praktyczny związek między stosunkami z wyspą z prawami człowieka i podstawowymi wolnościami, które - jak mieliśmy okazję się przekonać - są w dalszym ciągu naruszane.
<P>
(Oklaski)
<SPEAKER ID="116" NAME="Elmar Brok" AFFILIATION="PPE">
(DE) Panie przewodniczący, panie i panowie! Zgłaszam poprawkę ustną dotyczącą głosowania podzielonego w sprawie poniższego fragmentu ust. 10: "uważa za niewłaściwe uwzględnienie tej koncepcji w Protokole w sprawie wspólnych norm w odniesieniu do rasizmu, dyskryminacji rasowej, ksenofobii i wszelkich form dyskryminacji”. Konieczne jest przeprowadzenie głosowania podzielonego w sprawie tego środkowego fragmentu, ponieważ nie rozumiem, dlaczego łączymy te sprawy i nie mówimy jasno, że musimy równie energicznie przeciwdziałać dyskryminacji wobec mniejszości religijnych, jak i wszelkim innym formom dyskryminacji. Nie można dopuścić, aby środki służące zwalczaniu dyskryminacji wobec mniejszości religijnych były mniej restrykcyjne. Z tego względu powinniśmy mieć możliwość głosowania podzielonego.
<SPEAKER ID="118" NAME="Elmar Brok" AFFILIATION="PPE">
(DE) Panie przewodniczący! Chciałbym złożyć wniosek o przeprowadzenie głosowania podzielonego w sprawie skreślenia słów "stanowisk zajmowanych przez UE” z ostatniego zdania. Tekst brzmiałby wówczas: "wzywa do włączania zaleceń i związanych z nimi uwag do rozmów prowadzonych przez UE z obiema stronami konfliktu, a także na forach wielostronnych”. Słowa "stanowisk zajmowanych przez UE” zostałyby skreślone. Chciałbym złożyć wniosek o głosowanie podzielone w tej sprawie.

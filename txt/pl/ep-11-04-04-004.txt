<CHAPTER ID="004">
Skład Parlamentu
<SPEAKER ID="013" NAME="Przewodniczący -">
Ernst Strasser zrzekł się mandatu posła do Parlamentu Europejskiego ze skutkiem od dnia 24 marca 2011 r. Zgodnie z art. 4 ust. 1 i 3 Regulaminu Parlament przyjmuje do wiadomości zrzeczenie się mandatu i stwierdza wakat od podanego powyżej dnia. Hella Ranner zrzekła się mandatu posła do Parlamentu Europejskiego ze skutkiem od dnia 1 kwietnia 2011 r. Zgodnie z art. 4 ust. 1 i 3 Regulaminu Parlament przyjmuje do wiadomości zrzeczenie się mandatu i stwierdza wakat od podanego powyżej dnia. Właściwe organy austriackie poinformowały mnie o zastąpieniu Ernsta Strassera przez Huberta Pirkera ze skutkiem od dnia 31 marca 2011 r. Pragnę przywitać nowego kolegę i przypomnieć, że na mocy art. 3 ust. 2 Regulaminu do czasu zweryfikowania jego mandatu lub wydania orzeczenia dotyczącego ewentualnego sporu Hubert Pirker bierze udział w posiedzeniach Parlamentu i jego organów, zachowując pełnię związanych z tym praw pod warunkiem uprzedniego podpisania przez niego oświadczenia, iż nie zajmuje żadnego stanowiska niepołączalnego z wykonywaniem mandatu posła do Parlamentu Europejskiego.
<SPEAKER ID="014" NAME="Barry Madlener" AFFILIATION="NI">
(NL) Panie Przewodniczący, pragnę zgłosić wniosek w sprawie przestrzegania Regulaminu w związku ze sprawą pana posła Strassera i pani poseł, którzy zrzekli się mandatów w następstwie zachowań korupcyjnych. Pragnę zapytać, czy zamierza Pan sprawdzić, Panie Przewodniczący, czy jest możliwe wstrzymanie wypłacania im obniżonego uposażenia, gdyż skandalem byłoby, gdyby osoby skorumpowane otrzymywały po odejściu obniżone wyposażenie. Czy może Pan się tym zająć?
<SPEAKER ID="015" NAME="Przewodniczący">
Na to pytanie odpowiemy później, gdyż nie byłem na nie przygotowany.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Panie Przewodniczący, wniosek w sprawie przestrzegania Regulaminu. Mówił Pan wcześniej o apelu w imieniu całego Parlamentu, by jeden ze stanów w USA skazał pewnego więźnia na dożywotnie więzienie zamiast go tracić.
<P>
Pragnę zasugerować, aby jak najbardziej apelować o zmianę wyroku, ale nie używając sformułowania "na karę dożywotniego więzienia”, zwłaszcza biorąc pod uwagę, co oznacza w Stanach Zjednoczonych kara dożywotniego więzienia. Uważam, że należy mówić o zmianie kary śmierci "na inną współmierną karę”.
<SPEAKER ID="017" NAME="Przewodniczący">
Dziękuję Panu, na pewno wymaga to osobnej i głębokiej dyskusji. Rozstrzygnięcie tego problemu na pewno nie jest proste.
<P>
Kolejny komunikat: właściwe organy austriackie poinformowały mnie o zastąpieniu Helli Ranner przez Heinza Beckera ze skutkiem od dnia 1 kwietnia 2011 r. Pragnę przywitać nowego kolegę i przypomnieć, że na mocy art. 3 ust. 2 Regulaminu do czasu zweryfikowania jego mandatu lub wydania orzeczenia dotyczącego ewentualnego sporu, Heinz Becker bierze udział w posiedzeniach Parlamentu i jego organów, zachowując pełnię związanych z tym praw, pod warunkiem uprzedniego podpisania przez niego oświadczenia, że nie zajmuje żadnego stanowiska niepołączalnego z wykonywaniem mandatu posła do Parlamentu Europejskiego.

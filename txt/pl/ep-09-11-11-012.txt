<CHAPTER ID="012">
Porządek obrad
<SPEAKER ID="026" NAME="Przewodniczący">
Rozdana została ostateczna wersja projektu porządku obrad zgodna z ustaleniami Konferencji Przewodniczących, przyjętymi podczas czwartkowego spotkania z dnia 22 października 2009 r., zgodnie z art. 137 regulaminu. Za zgodą grup politycznych złożono następującą poprawkę:
<P>
Środa:
<P>
Tytuł oświadczenia Komisji w sprawie sytuacji politycznej w Hondurasie w obliczu wyborów zaplanowanych na 29 października 2009 r. zostanie zmieniony w następujący sposób: "Oświadczenie Komisji - Sytuacja polityczna w Hondurasie”.
<SPEAKER ID="027" NAME="Ioannis Kasoulides">
w imieniu grupy PPE. - Panie przewodniczący! Grupa PPE nie zgadza się na zmianę przedstawionego w porządku obrad tytułu dotyczącego Hondurasu i nie zgadza się z propozycją usunięcia tytułu odnoszącego się do wyborów w dniu 29 listopada 2009 r. Data wyborów stanowi niezwykle istotny element w całej debacie i uważamy, że nie należy zmieniać tytułu.
<SPEAKER ID="028" NAME="Ulrike Lunacek" LANGUAGE="DE">
Panie przewodniczący! Chciałabym opowiedzieć się za utrzymaniem nowego wniosku, ponieważ wyraźnie widać, że negocjacje w Hondurasie zakończyły się porażką. Nie ma wspólnego wniosku w sprawie wyborów. Wybory są bezprawne, ponieważ urzędujący prezydent doszedł do władzy w wyniku zamachu stanu. W związku z tym nalegam, by Izba przyjęła propozycję Prezydium dotyczącą usunięcia kwestii wyborów.
<SPEAKER ID="029" NAME="Alojz Peterle">
(SL) Zdecydowanie jestem za niezmienianiem porządku obrad. Uczestniczyłem w delegacji Europejskiej Partii Ludowej, która pojechała do Hondurasu i miała okazję zapoznać się z sytuacją w tym kraju. To nieprawda, że wybory zaplanowane na 29 listopada są wynikiem wydarzeń czerwcowych. Wybory zaplanowano już sześć miesięcy przed tymi wydarzeniami i nie mają one żadnego powiązania ze zmianami politycznymi zachodzącymi w ich następstwie, ponadto zachodzące zmiany nie mogły mieć wpływu na pojawienie się nowych kandydatów. Uważam także, że wybory z 29 listopada stanowią część rozwiązania, a nie część problemu. Wszystko przemawia za utrzymaniem porządku obrad w niezmienionej formie i za dalszym wspieraniem w przyszłości rozwoju demokratycznego w tym państwie.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Panie przewodniczący! Chciałbym złożyć wniosek w sprawie przestrzegania Regulaminu: nie mam przy sobie karty do głosowania, ponieważ głosowanie nie było zaplanowane na ten moment i w związku z tym zwracam się do pana przewodniczącego z prośbą o odnotowanie mojego zamiaru głosowania za utrzymaniem niezmienionego porządku obrad. W tej sytuacji maszyna do głosowania nie może mnie zastąpić.
<SPEAKER ID="031" NAME="Przewodniczący">
Panie i panowie! Wszystkim, którzy mają ten sam problem chciałbym powiedzieć: dziękuję, ale nie zabierajcie głosu. Możemy odnotować zamiar głosowania każdego z państwa, ale zgłoszone zamiary nie mogą być uwzględniane w głosowaniu i w liczeniu głosów. Zamiary takie są odnotowywane jedynie w protokole, ale nie zostaną wliczone do wyników głosowania. Przykro mi, ale powinniście państwo zawsze mieć przy sobie karty do głosowania, ponieważ głosowanie może odbyć się w dowolnym momencie.
<P>
(Parlament odrzucił wniosek)
<P>
(Porządek obrad został tym samym przyjęty)
<P>
(Posiedzenie zostało zawieszone o godz. 16.05 i wznowione o godz. 16.15)

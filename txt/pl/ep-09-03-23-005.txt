<CHAPTER ID="005">
Powitanie
<SPEAKER ID="010" NAME="Przewodniczący">
Mam dzisiaj zaszczyt powitać delegację Parlamentu Panafrykańskiego w naszym Parlamencie. Jak wszyscy państwo wiedzą, Parlament Panafrykański jest dla Unii Afrykańskiej tym, czym dla Unii Europejskiej jest Parlament Europejski.
<P>
Jest mi szczególnie miło powitać tutaj dzisiaj pana Khumalo i jego kolegów z Parlamentu, jako że daje mi to sposobność podziękować zarówno jemu, jak i jego kolegom, a także przewodniczącej Parlamentu Panafrykańskiego, pani Mongelli, za powitanie, z jakim się spotkałem w październiku 2008 roku podczas wizyty w Parlamencie Panafrykańskim, jak również podziękować za zaproszenie do wygłoszenia przemówienia na sesji plenarnej Parlamentu Panafrykańskiego.
<P>
Raz jeszcze pragnę wszystkich państwa serdecznie powitać. Jest mi ogromnie miło, że są dziś państwo tutaj z nami.
<P>
(Oklaski)

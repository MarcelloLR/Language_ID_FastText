<CHAPTER ID="002">
Powitanie
<SPEAKER ID="006" NAME="Przewodniczący">
Panie i panowie! Wczoraj i dziś przebywali z wizytą tu w Strasburgu uczestnicy programu EuroMedScola. Był to dla nas ogromy zaszczyt - móc gościć ponad 250 młodych ludzi w wieku pomiędzy 16 a 18 lat z całego regionu Morza Śródziemnego, inaczej mówiąc Unii Śródziemnomorskiej, w tym z 27 państw członkowskich UE i naszych krajów partnerskich w regionie, łącznie z 37 państw.
<P>
Uczestnicy zajęli teraz miejsca na galerii. Przez dwa ostatnie dni dyskutowali na różne tematy, takie jak środowisko, imigracja, równouprawnienie, rola obywateli, wykształcenie i wiele innych zagadnień. Jest to wyraz współpracy pomiędzy Unią Europejską i krajami południowego wybrzeża Morza Śródziemnego.
<P>
Gościli tu również uczniowie z Izraela, Palestyny, krajów arabskich i wszystkich krajów Unii Europejskiej i pragnę bardzo serdecznie powitać naszych młodych przyjaciół na galerii. Było to wspaniałe wydarzenie i jestem zaszczycony, że miałem możliwość spotkać się z wami. Raz jeszcze serdecznie witam w Parlamencie Europejskim.

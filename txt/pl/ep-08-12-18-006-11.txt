<CHAPTER ID="006-11">
11. Bezpieczeństwo zabawek (
<P>
- Po głosowaniu nad poprawką nr 142:
<SPEAKER ID="096" NAME="Herbert Reul" AFFILIATION="PPE-DE">
(DE) Panie przewodniczący! W kwestii formalnej - jesteśmy w trakcie przyjmowania decyzji dotyczącej dyrektywy w oparciu o porozumienia trójstronnego. Z podobnym stanem rzeczy mieliśmy do czynienia wczoraj, kiedy chodziło o handel emisjami. Dzisiaj słusznie wszystkie pozostałe poprawki poddajemy oddzielnie pod głosowanie po podjęciu ogólnej decyzji, co uważam za słuszne i właściwe. Nie zrobiliśmy tego wczoraj i naprawdę nie mogę pojąć dlaczego. Sytuacja była taka sama, ale odrębne głosowania nie zostały przeprowadzone, co uważam za niedopuszczalne. Ponadto wraz z 40 kolegami posłami zgłosiliśmy wczoraj poprawki i uważam, że mam również prawo oczekiwać głosowania nad nimi.
<SPEAKER ID="097" NAME="Przewodniczący">
Wykonuję jedynie moją pracę i pełnię tylko funkcję wykonawczą. Mogę mieć jakiś wpływ na sytuację, ale nie dysponuję faktyczną władzą.
<SPEAKER ID="098" NAME="Hannes Swoboda" AFFILIATION="PSE">
(DE) Panie przewodniczący! Wskazane byłoby, by spotkał się pan z Konferencją Przewodniczących w celu rozważenia wprowadzenia ogólnej procedury. Ja oczywiście chętnie widziałbym tę, która została zastosowana wczoraj, ale powinniśmy stosować zawsze ten sam system głosowania w takich sprawach.
<SPEAKER ID="099" NAME="Przewodniczący">
Przekażemy tę sprawę Konferencji Przewodniczących i podejmiemy jakąś decyzję.
<SPEAKER ID="100" NAME="Evelyne Gebhardt" AFFILIATION="PSE">
(DE) Panie przewodniczący! Jednym z elementów porozumienia Parlamentu i Rady było oświadczenie Komisji, które obiecał nam komisarz Verheugen. Nie złożył tego oświadczenia w poniedziałek. Zakładałam, że komisarz Verheugen - który oczywiście nie jest dziś obecny, ale reprezentuje go komisarz Barrot - przed głosowaniem w tej Izbie złoży to oświadczenie, które dotyczy trzech punktów istotnych dla Parlamentu, ale muszę jeszcze poczekać żeby usłyszeć takie oświadczenie. Chciałabym bezzwłocznie poznać faktyczny tryb procedury.
<SPEAKER ID="101" NAME="Przewodniczący">
Przewodniczący nie został o tym poinformowany, ale zanotowałem to sobie. Pani poseł Gebhardt, kiedy chciałaby pani, żeby Komisja złożyła oświadczenie, jeśli zechce to zrobić - teraz czy później?
<SPEAKER ID="102" NAME="Evelyne Gebhardt" AFFILIATION="PSE">
(DE) Panie przewodniczący! Zazwyczaj słuchamy takiego oświadczenia przed głosowaniem, ponieważ stanowi ono część tekstu, ale tekst musi być jeszcze oficjalnie przedstawiony Parlamentowi na piśmie. Zatem, co rozumie się samo przez się, musimy najpierw oficjalnie otrzymać ten tekst.
<SPEAKER ID="103" NAME="Przewodniczący">
Pani poseł Gebhardt! Mówi pani, że zwykle słuchamy tego na początku, ale ten czas już minął.
<P>
Panie wiceprzewodniczący Barrot! Czy zechce pan teraz złożyć oświadczenie?
<SPEAKER ID="104" NAME="Jacques Barrot" LANGUAGE="FR">
Panie przewodniczący! Odpowiadając pani poseł Gebhardt, przedstawię panu te trzy deklaracje i będzie je można dołączyć do dokumentacji.
<SPEAKER ID="105" NAME="Przewodniczący">
Panie wiceprzewodniczący! Jak długie jest to oświadczenie? Jeśli nie jest zbyt długie, to proszę o odczytanie go, zgodnie z prośbą pani poseł Gebhardt.
<SPEAKER ID="106" NAME="Jacques Barrot">
wiceprzewodniczący Komisji. - Panie przewodniczący! Są trzy deklaracje: deklaracja Komisji Europejskiej w sprawie monitorowania aspektów bezpieczeństwa; deklaracja Komisji Europejskiej w sprawie wymogów dotyczących zabawek zaprojektowanych do emitowania dźwięku; deklaracja Komisji Europejskiej w sprawie klasyfikacji książek
<P>
(FR) Mogę je odczytać.
<SPEAKER ID="108" NAME="Przewodniczący">
To było wyjaśnienie techniczne.
<SPEAKER ID="109" NAME="Hannes Swoboda" AFFILIATION="PSE">
(DE) Panie przewodniczący. Czy w tej sytuacji mogę prosić o przejście do głosowania, ale nieprzeprowadzanie głosowania końcowego? Pozwoli nam to zapoznać się z tekstem, a następnie przeprowadzić ostateczne głosowanie w styczniu, jeśli będziemy zadowoleni.
<P>
(Posłowie zastukali w pulpity na znak poparcia)
<SPEAKER ID="110" NAME="Przewodniczący">
Wnioskuję z państwa zachowania, że popierają państwo wniosek pana posła Swobody. W tej sytuacji przejdziemy teraz do głosowania, ale wstrzymamy się z przeprowadzeniem głosowania końcowego.
<P>
- Po głosowaniu nad zmienionym wnioskiem:
<P>
Odraczamy głosowanie końcowe do czasu, kiedy zapoznamy się w całości ze stanowiskiem Komisji.
<SPEAKER ID="111" NAME="Jacques Toubon" AFFILIATION="PPE-DE">
- (FR) Panie przewodniczący. Śledziłem wszystkie te debaty od początku do końca, szczególnie w poniedziałek wieczorem. Musimy przyjąć odpowiedzialną postawę w sprawie bezpieczeństwa naszych współobywateli, niecierpliwie oczekujących na to prawodawstwo, które powinno polepszyć bezpieczeństwo dzieci i rodzin. Nie możemy zwlekać.
<P>
W poniedziałek wieczorem pan komisarz Verheugen przedstawił dokładnie treść trzech deklaracji, które przedłożył pan wiceprzewodniczący Barrot. Było to jedynie formalne złożenie tych deklaracji. Jak w poniedziałek wieczorem powiedział komisarz Verheugen, możemy i musimy głosować; to nasz obowiązek wobec konsumentów europejskich.
<P>
(Oklaski)
<SPEAKER ID="112" NAME="Przewodniczący">
Panie i panowie! Przed chwilą mieli państwo odmienne zdanie. Zagłosujmy więc nad przeprowadzeniem głosowania.
<SPEAKER ID="113" NAME="Bernd Posselt" AFFILIATION="PPE-DE">
(DE) Panie przewodniczący! Z największym szacunkiem, chciałbym zapytać dlaczego komisarz nie może odczytać tego, co przyniósł. Czy jest jakaś istotna przeszkoda?
<SPEAKER ID="114" NAME="Przewodniczący">
Komisarz nie może lub nie chce odpowiedzieć na pytanie panie pośle Posselt. Nie zamierzam tego komentować, ponieważ nie jest to moim zadaniem.

<CHAPTER ID="007-11">
11. Masowe masakry w Jos, Nigeria, w styczniu i marcu (
<SPEAKER ID="098" NAME="Nicole Kiil-Nielsen" AFFILIATION="Verts/ALE">
(FR) Panie przewodniczący! Jak już wspominałam w czasie debaty, wnioskuję, aby dodać w ustępie 6 następującą poprawkę ustną: "Wzywa władze nigeryjskie do cofnięcia niedawnej decyzji niektórych gubernatorów stanów Nigerii w sprawie egzekucji więźniów oczekujących na wykonanie kary śmierci w celu zmniejszenia przeludnienia więzień, co stanowiłoby rażące naruszenie praw człowieka; wzywa gubernatorów stanów do powściągliwości i dalszego przestrzegania faktycznego moratorium; przypomina, że stosowanie kary śmierci jest sprzeczne ze zobowiązaniami przyjętymi przez Nigerię na szczeblu międzynarodowym”.
<SPEAKER ID="100" NAME="Filip Kaczmarek" AFFILIATION="PPE">
(PL) Panie przewodniczący! W poprawce chodzi o to, żeby kwestie wolności myśli, sumienia, religii i przekonań były przedmiotem dialogu między Unią Europejską a Nigerią, w kontekście - i to są dodane słowa - dialogu politycznego na podstawie umowy z Kotonu.

<CHAPTER ID="007-14">
14. Ogólne warunki dotyczące podatku akcyzowego (
<P>
Przed głosowaniem nad wnioskiem z poprawkami
<SPEAKER ID="139" NAME="Astrid Lulling">
sprawozdawczyni. - Panie przewodniczący! Chciałabym poprosić wszystkich tych posłów, którzy nie chcą powracać do dni sprzed 1992 roku, to znaczy sprzed ustanowienia wspólnego rynku, aby głosowali za odrzuceniem sprawozdania, ponieważ to, co Parlament robi z głosami, które otrzymuje, jest niegodne.
<P>
W sprawozdaniu pomieszano wszystko: kwestie zdrowia, podatków i tak dalej. Głosujcie przeciwko sprawozdaniu, robiąc to zagłosujecie za Komisją, która przygotowała dobry wniosek.
<P>
(Oklaski z prawej strony)
<SPEAKER ID="140" NAME="Przewodniczący">
Wydaje się, że opinia sprawozdawcy, pani poseł Lulling, jest jasna, niezależnie od tego, czy się ją podziela. Przejdziemy do głosowania imiennego nad całym wnioskiem w zmienionym kształcie.
<SPEAKER ID="141" NAME="Elisa Ferreira" AFFILIATION="PSE">
Chciałam wyrazić protest w związku z wystąpieniem pani poseł Lulling, która próbuje warunkować głosy członków tej Izby. To jest bez sensu.
<P>
Nie podzielamy przedstawionej interpretacji. Tylko w tym sensie prosiłabym posłów, którzy wiedzą o co w tej kwestii chodzi, którzy wiedzą, że bronimy innych interesów, a mianowicie interesów związanych ze zdrowiem publicznym oraz interesów obywateli i państw, o głosowanie za przyjęciem sprawozdania
<P>
(Oklaski z lewej strony)
<SPEAKER ID="142" NAME="Przewodniczący">
Chciałbym przypomnieć posłom, że w tym punkcie procedury głosowania nie przewiduje się debaty. Zgodnie z Regulaminem sprawozdawca ma prawo wyrazić swoją opinię i dlatego oczywiście przyznałem pani poseł ten przywilej, nie wiem jednak, czy kolejna prośba o głos miała podstawy proceduralne. Proszę wszystkich o wybaczenie, ale są jeszcze inne prośby o zabranie głosu, do których nie zamierzam się przychylić, tylko kontynuować głosowanie.

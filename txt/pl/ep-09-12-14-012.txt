<CHAPTER ID="012">
Porządek obrad
<SPEAKER ID="021" NAME="Przewodniczący">
Rozdany został końcowy projekt porządku dziennego sporządzony zgodnie z art. 137 Regulaminu przez Konferencję Przewodniczących na posiedzeniu w dniu 10 grudnia. Zaproponowano następujące zmiany:
<P>
Poniedziałek - bez zmian
<P>
Wtorek
<P>
Otrzymałem wniosek od grupy Wolność i Demokracja, która zaproponowała włączenie pytania ustnego do Komisji Europejskiej w sprawie ochrony zasady pomocniczości. To był wniosek, który wpłynął pisemnie do Prezydium Parlamentu. Bardzo proszę o zabranie głosu w sprawie tego wniosku.
<SPEAKER ID="022" NAME="Francesco Enrico Speroni">
w imieniu grupy EFD.- (IT) Panie przewodniczący, panie i panowie! Prosiliśmy o dodanie tego pytania ustnego do porządku dziennego, ponieważ uważamy, że Parlament powinien otrzymać należytą odpowiedź w tak ważnej sprawie. Dlatego też zwracamy się o wprowadzenie tej poprawki do porządku dziennego.
<P>
(Parlament przyjął wniosek)
<SPEAKER ID="023" NAME="Przewodniczący">
Proszę państwa! Proszę uważać! Punkt ten zostanie zapisany jako ostatni punkt porządku dziennego na wtorek wieczorem. Termin składania projektów rezolucji upływa we wtorek, 15 grudnia, o godz. 10.00, a termin składania wspólnych projektów rezolucji i poprawek upływa we środę, 16 grudnia, o godz. 10.00. Głosowanie odbędzie się w czwartek. A więc punkt jest jutro jako ostatni, projekty rezolucji w środę, głosowanie w czwartek.
<SPEAKER ID="024" NAME="Hannes Swoboda">
w imieniu grupy S&D. - (DE) Panie przewodniczący! Jeśli dobrze zrozumieliśmy, odniósł się pan do rezolucji w związku z projektem, który został pierwotnie złożony. Nie uzgodniliśmy jednak wyraźnie, czy to ma być rezolucja, czy też nie.
<SPEAKER ID="025" NAME="Przewodniczący">
To jest rzeczywiście słuszna uwaga. Wniosek został złożony razem z rezolucją.
<P>
Środa - bez zmian
<P>
Czwartek
<P>
Czy są jakieś uwagi odnośnie do czwartku?
<SPEAKER ID="026" NAME="Fiorello Provera">
w imieniu grupy EFD. - (IT) Panie przewodniczący, panie i panowie! Na czwartek zaplanowanych jest kilka ważnych spraw. Jako trzecią z tych pilnych spraw będziemy omawiać sytuację w Azerbejdżanie. Środki masowego przekazu, w tym media zachodnie, mówiły o bójce w miejscu publicznym, w której uczestniczyli dwaj młodzi blogerzy i dwie inne osoby. Zastosowano areszt i wydano wyrok; uważam przy tym, że jedynym właściwym rozwiązaniem jest dotarcie do sedna tej sprawy i upewnienie się, czy wszystko odbyło się zgodnie z prawem.
<P>
Lecz równocześnie w ostatnich dniach na Filipinach miały miejsce niezwykle poważne wydarzenia: 57 osób z kolumny zwolenników kandydata na prezydenta zostało zmasakrowanych przez zbrojną grupę, która wykorzystała rewolucyjną sytuację do tego, by wystąpić przeciw rządowi, i to tak dalece, że na Filipinach ogłoszono stan wojenny.
<P>
Dlatego też proszę państwa, panie i panowie, aby sytuacja panująca na Filipinach zastąpiła sprawę Azerbejdżanu w ramach trzeciego punktu porządku dziennego we czwartek. Istnieje tu wyraźna dysproporcja pomiędzy tym, co stało się w Azerbejdżanie w porównaniu z...
<P>
(Przewodniczący wyłączył mikrofon)

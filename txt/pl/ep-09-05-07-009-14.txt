<CHAPTER ID="009-14">
14. Roczne sprawozdanie w sprawie sytuacji praw człowieka na świecie w roku 2008 i polityki UE w tej dziedzinie (
<P>
- Przed głosowaniem
<SPEAKER ID="118" NAME="Hartmut Nassauer" AFFILIATION="PPE-DE">
(DE) Panie przewodniczący! W imieniu Grupy Europejskiej Partii Ludowej (Chrześcijańskich Demokratów) i Europejskich Demokratów chciałbym zwrócić się do państwa, zgodnie z art. 151 ust. 1) i ust. 3), o odrzucenie poprawki 45a zgłoszonej przez Grupę Porozumienia Liberałów i Demokratów na rzecz Europy, jako niedopuszczalnej, ponieważ nawiązuje ona do oświadczenia papieża Benedykta. Czynimy to z następujących przyczyn: Po pierwsze, oświadczenie to zostało wydane w 2009 roku, podczas gdy sprawozdanie to dotyczy przypadków pogwałcenia praw człowieka, do których doszło w roku 2008. Dlatego też ta poprawka nie zmienia tekstu, który miała z założenia zmienić. Po drugie, poprawka ta zawiera stwierdzenia, w których porównuje się stwierdzenia papieża do najcięższych przypadków łamania praw człowieka, stosowania kary śmierci, łamania praw człowieka w Chinach oraz stosowania tortur na całym świecie. W tym porównaniu pobrzmiewa cyniczne lekceważenie dla ofiar łamania praw człowieka na całym świecie.
<P>
(Oklaski)
<P>
Po trzecie, jest to tak niewiarygodne oszczerstwo, tak niewyobrażalna dyskryminacja papieża, że o ile można z powodzeniem przypisać ją Grupie ALDE, to w żadnych okolicznościach nie wolno utożsamiać jej ze stanowiskiem Parlamentu Europejskiego.
<P>
(Głośne oklaski)
<SPEAKER ID="119" NAME="Przewodniczący">
Panie i panowie! Zamierzam przekazać państwu opinię służb prawnych i przewodniczącego Parlamentu Europejskiego, ponieważ zgodnie z naszym Regulaminem zasięgnęliśmy jego opinii.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Panie przewodniczący! Chciałbym tylko skierować do posła Nassauera pewną uwagę prawną: że papież nie liczy lat, ponieważ liczy wieczność.
<SPEAKER ID="121" NAME="Przewodniczący">
Proszę, proszę... Służby prawne dokładnie sprawdziły tę sprawę pod kątem technicznym, pod kątem wspomnianych elementów, z perspektywy treści oraz sprawdzanego okresu.
<P>
Służby prawne są zdania, że ta poprawka jest dopuszczalna i taka też jest opinia przewodniczącego Parlamentu Europejskiego. Dlatego też może tu przeważać tylko zdanie pana Pötteringa. Jest więc mi przykro, panie pośle Nassauer, ale ta poprawka jest dopuszczalna.
<P>
- Przed głosowaniem nad ust. 25
<SPEAKER ID="122" NAME="Raimon Obiols i Germà" LANGUAGE="ES">
Panie przewodniczący! Chciałbym odnieść się wyłącznie do aktualizacji informacji, ponieważ ten tekst potępiał uwięzienie sudańskiego przywódcy, który został zwolniony.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Panie przewodniczący, panie pośle Nassauer! Prawo do samookreślenia jest prawem człowieka i obejmuje też samookreślenie pod względem płciowym. W tym zakresie było ono aktualne już w 2008 roku i to, co zostało powiedziane, jest szczególnie niefortunne.
<P>
Przeczytam poprawkę 2 na głos. Z jednej strony dotyczy ona sprostowania faktu, a z drugiej - nieco bardziej wyważonych sformułowań:
<P>
"Podkreśla znaczenie wspierania praw w dziedzinie zdrowia seksualnego i reprodukcyjnego, będących koniecznym warunkiem skutecznego zwalczania HIV/AIDS, które powoduje ogromne straty ludzkie i gospodarcze, dotykając szczególnie najbiedniejszych regionów na świecie; wyraża zaniepokojenie wypowiedziami papieża Benedykta XVI, które stwarzają przekonanie, że używanie prezerwatyw może nawet prowadzić do podwyższonego ryzyka zakażenia; jest zdania, że te wypowiedzi poważnie zaszkodzą walce z HIV/AIDS;”. Pozostała część tej poprawki pozostaje bez zmian.
<P>
(Głośne oklaski z lewej strony sali)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Panie przewodniczący! Ta poprawka nie jest tak niegrzeczna jak jej pierwowzór, lecz fakty pozostają niezmienione. Dlatego też odrzucamy poprawkę ustną.
<P>
(Poprawka ustna nie została przyjęta)
<P>
- Po głosowaniu nad poprawką 16
<SPEAKER ID="128" NAME="Christopher Beazley" AFFILIATION="PPE-DE">
Panie przewodniczący! Proszę wybaczyć, że przerywam panu prowadzenie posiedzenia, ale zrozumiałem, że poprawka 16 została w istocie odrzucona, a pan ogłosił tymczasem, że została ona przyjęta. Czy mógłby pan tylko wyjaśnić tę sytuację? >
<SPEAKER ID="129" NAME="Przewodniczący">
Tak, proszę mi wybaczyć, to było przejęzyczenie. Oczywiście, większość była przeciw. Warto było to sprawdzić, ale służby już sprostowały moją pomyłkę.
<P>
Dziękuję panu za tę uwagę.

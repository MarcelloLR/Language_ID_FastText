<CHAPTER ID="011">
Oświadczenie Przewodniczącego
<SPEAKER ID="401" NAME="Przewodniczący -">
Chciałbym rozpocząć od krótkiego oświadczenia.
<P>
Ostro potępiam atak Koreańskiej Republiki Ludowo-Demokratycznej na południowokoreańską wyspę Yeonpyeong. Jestem głęboko zaniepokojony dzisiejszymi wydarzeniami na Półwyspie Koreańskim. Siłą i potęgą militarną nie rozwiąże się żadnych problemów i należy unikać dalszych strat w ludziach.
<P>
W interesie Półwyspu Koreańskiego i całego regionu Północ i Południe powinny podjąć wysiłki w celu trwałego odbudowania zaufania. Dlatego z zadowoleniem przyjmuję zapowiedź prezydenta Lee Myung-baka, że rząd południowokoreański ma zamiar powstrzymać eskalację niepokojącej sytuacji.
<P>
Wzywam rząd Koreańskiej Republiki Ludowo-Demokratycznej do natychmiastowego przerwania wrogich działań oraz powstrzymania się od wszelkich kroków niosących ryzyko eskalacji konfliktu. Koreańska Republika Ludowo-Demokratyczna musi w pełni respektować umowę o zawieszeniu broni.

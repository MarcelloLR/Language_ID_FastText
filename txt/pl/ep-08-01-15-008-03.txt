<CHAPTER ID="008-03">
3. (
<P>
- Przed głosowaniem
<SPEAKER ID="098" NAME="Marie Panayotopoulos-Cassiotou" AFFILIATION="PPE-DE">
(EL) Panie przewodniczący! Moi drodzy koledzy, jak wiemy, pierwotny wniosek Komisji Europejskiej zawierał w jednym rozporządzeniu zmieniony wniosek dotyczący rozporządzenia nr 11 dotyczącego zniesienia dyskryminacji w stawkach i warunkach transportu oraz poprawkę do rozporządzenia (WE) nr 852/2004 w sprawie higieny środków spożywczych.
<P>
Projekt Komisji opiera się na art. 75, 152 i 95 Traktatu ustanawiającego Wspólnotę Europejską, oraz przewidzianej procedurze współdecyzji przyjęcia rezolucji. Współprawodawcy - Rada i Parlament - postanowili, aby rozdzielić pierwotny wniosek na dwa odrębne rozporządzenia: jedno dotyczące zmian rozporządzenia nr 11 w sprawie transportu, oparte na art. 75 ust. 3, które nie przewiduje żadnej interwencji Parlamentu Europejskiego w procedurze legislacyjnej, oraz w odniesieniu do którego opinię wydała Komisja Transportu; oraz drugie rozporządzenie dotyczące zmiany rozporządzenia w sprawie higieny środków spożywczych, oparte na art. 95 i 152 ust. 4 lit. b), w odniesieniu do którego wkrótce opinię wyda Komisja Środowiska Naturalnego. Dzisiaj zostaliśmy wezwani do rozstrzygnięcia, czy art. 75 ust. 3 stanowi odpowiednią podstawę prawną dla zmiany rozporządzenia w sprawie transportu. Poprawka do art. 852/2004, jak powiedzieliśmy, zostanie przedyskutowania później.
<P>
Projekt rozporządzenia, który został dzisiaj przedłożony, przewiduje skreślenie art. 5, który przestał obowiązywać w 1961 r., oraz poprawkę do art. 6, zmierzającą do zmniejszenia obowiązków administracyjnych przewoźników, poprzez zniesienie ich obowiązku posiadania kopii zawierających pełne informacje dotyczące ceny, ponieważ informacje te zawarte są w każdym razie w listach przewozowych oraz systemach rachunkowych przewoźników. Poprawka ta umożliwia kontrolę stawek i warunków transportu i zidentyfikowanie przypadków dyskryminacji. Jest to zatem poprawka, która dokładnie odpowiada temu, co zostało przewidziane w art. 75 ust. 3 zdanie drugie Traktatu ustanawiającego Wspólnotę Europejską, a ponieważ poprawka do art. 6 jest konieczna, aby umożliwić organom europejskim kontrolę przestrzegania zasady niedyskryminacji w dziedzinie transportu na mocy art. 75 ust. 3 Traktatu, Komisja Prawna zaznaczyła, że art. 75 ust. 3 jest jedyną podstawą prawną, jaka może być wykorzystana do zmiany rozporządzenia nr 11.

<CHAPTER ID="005-14">
14. Zmiany Regulaminu Parlamentu Europejskiego w związku z wprowadzeniem wspólnego dla Parlamentu Europejskiego i Komisji Europejskiej rejestru na rzecz przejrzystości (
<SPEAKER ID="137" NAME="Przewodniczący">
Koleżanki i Koledzy! Mam do odczytania oświadczenie.
<P>
Sprawozdanie pana posła Cassiniego w sprawie porozumienia międzyinstytucjonalnego w sprawie rejestru na rzecz przejrzystości, zawartego między Parlamentem Europejskim i Komisją to ważny krok naprzód w regulowaniu stosunków między posłami do Parlamentu Europejskiego a zewnętrznymi grupami interesu. Przed przystąpieniem do głosowania chciałbym podkreślić, że działania prowadzone przez grupę roboczą ds. kodeksu etyki posłów do Parlamentu Europejskiego i zewnętrznych grup interesu nie mają na celu kwestionowania treści porozumienia zawartego z Komisją, czy też treści sprawozdania pana posła Casiniego. Zmierzają one raczej do uzupełnienia ram przez dodanie nowych aspektów, a zwłaszcza wzmocnienie właściwych reguł dotyczących dostępu grup interesu do pomieszczeń Parlamentu Europejskiego.
<P>
(Okrzyk z sali: "Właśnie!”. Śmiech.)

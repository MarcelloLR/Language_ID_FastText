<CHAPTER ID="007-01">
1. Absolutorium budżetowe 2007: budżet ogólny UE - Rada (
<P>
Przed rozpoczęciem głosowania:
<SPEAKER ID="081" NAME="Nicole Sinclaire" AFFILIATION="EFD">
Panie przewodniczący! Zabieram głos zgodnie z art. 173 Regulaminu w odniesieniu do jego art. 2. Cytuję: "Posłowie do Parlamentu Europejskiego wykonują swój mandat w sposób niezależny”. Podczas dzisiejszej porannej debaty w sprawie oświadczeń Rady i Komisji powiedział pan, panie przewodniczący, że uwagi pana posła Farage'a były nie do przyjęcia. Jako nowa posłanka do tej Izby chciałabym prosić pana o wyjaśnienie, w związku z art. 2, czy poseł do PE ma prawo do swobodnego wypowiadania swojej opinii bez cenzury, czy nie?
<SPEAKER ID="082" NAME="Przewodniczący">
Jeśli pani pozwoli, spotkam się z panem Farage'm i odbędziemy na ten temat przyjacielską rozmowę. To moja propozycja. Dziękuję bardzo.
<SPEAKER ID="083" NAME="Martin Schulz" AFFILIATION="S&amp;D">
(DE) Panie przewodniczący! Ja także brałem udział w dzisiejszej porannej debacie. Nie odniosłem wrażenia, aby postąpił pan niesprawiedliwie czy w jakikolwiek sposób nadużył swoich uprawnień. Przeciwnie...
<P>
(Sprzeciw)
<P>
Powtarzam, przeciwnie, z ogromną cierpliwością i szacunkiem słuchał pan, jak przewodniczący tej tak zwanej grupy udowadniał nam, że jest zawodowym oszczercą. Taka była prawdziwa wymowa wypowiedzi pana posła Farage.
<P>
(Oklaski)
<SPEAKER ID="084" NAME="Søren Bo Søndergaard">
sprawozdawca. - Panie przewodniczący! Chciałbym prosić o imienne głosowanie w sprawie absolutorium budżetowego dla Rady za 2007 rok. Uważam, że to ważne, by Rada miała świadomość szerokiego poparcia tej Izby, mimo naszych żądań nawiązania przez Radę bliższej współpracy z Parlamentem i jego kompetentnymi komisjami podczas udzielania kolejnego absolutorium.

<CHAPTER ID="003-03">
3. Zwiększenie zdolności Unii Europejskiej do reagowania w przypadku katastrof (głosowanie) 
<P>
- Po głosowaniu nad poprawką 37:
<SPEAKER ID="044" NAME="Iratxe García Pérez" AFFILIATION="PSE">
(ES) Pani przewodnicząca! Poprawka 37 została wycofana, więc nie zostanie poddana pod głosowanie.
<SPEAKER ID="045" NAME="Przewodnicząca">
Niestety, nie poinformowano nas, że ją wycofano, więc mimo wszystko została ona poddana pod głosowanie.
<P>
- Przed głosowaniem nad poprawką 15:
<SPEAKER ID="046" NAME="John Bowis" AFFILIATION="PPE-DE">
Pani przewodnicząca! W imieniu naszej grupy, w poszukiwaniu kompromisu i porozumienia w tej sprawie, chętnie wycofamy kolejną poprawkę, o ile sprawozdawca zaakceptuje małą poprawkę ustną, jak zapisano na liście, po prostu po to, aby uogólnić kwestię wymogu prawnie wiążącej "dyrektywy” i aby nadal proponować "działania”. Jeśli sprawozdawca się na to zgodzi, to możemy wycofać kolejną poprawkę.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Pani przewodnicząca! Przykro mi, ale jako autor projektu rezolucji, który niemal jednogłośnie został przyjęty przez Komisję Ochrony Środowiska Naturalnego, Zdrowia Publicznego i Bezpieczeństwa Żywności, nie mogę zaakceptować propozycji pana posła Bowisa, ponieważ proponowana przez niego ustna poprawka całkowicie podważa główną ideę tego tekstu. Proszę tych posłów, którzy zgadzają się z tą opinią, aby powstali.
<SPEAKER ID="048" NAME="Przewodnicząca">
Panie pośle, wygląda na to, że powstało ponad 40 posłów, a więc nie możemy zająć się ustną poprawką.
<P>
(Poprawka ustna nie została przyjęta.)
<P>
- Przed głosowaniem nad poprawką 35:
<SPEAKER ID="049" NAME="John Bowis" AFFILIATION="PPE-DE">
Pani przewodnicząca! Przynajmniej trochę się poruszamy. Poprawka ustna zaproponowana do poprawki Grupy Socjalistycznej znajduje się w porządku obrad i w imieniu naszej grupy niniejszym ją wnoszę. Zobaczymy, czy na tej sali odbędzie się teraz mała sesja aerobiku.
<SPEAKER ID="050" NAME="Przewodnicząca">
Teraz ćwiczy cała sala!
<P>
(Poprawka ustna nie została przyjęta.)

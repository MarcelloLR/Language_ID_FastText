<CHAPTER ID="009-09">
9. Obrót materiałem rozmnożeniowym roślin owocowych oraz roślinami owocowymi przeznaczonymi do produkcji owoców (przekształcenie) (głosowanie)
<P>
- Sprawozdanie: Ioannis Gklavakis
<P>
- Przed głosowaniem:
<SPEAKER ID="103" NAME="Ioannis Gklavakis">
sprawozdawca. - (EL) Pani przewodnicząca! Chciałbym podziękować wszystkim posłom za ich wsparcie w opracowywaniu tego sprawozdania. Miło mi, że jednogłośnie poddano je pod głosowanie na sesji plenarnej, co nie może powstrzymać nas jednak od głośnego zwrócenia uwagi na procedurę przekształcania, jaką Komisja wybrała dla tej szczególnej propozycji dyrektywy.
<P>
To sprawozdanie jest bardzo ważne, bo zmierza do zapewnienia mocnej podstawy dotyczącej dystrybucji drzew owocowych, aby były one certyfikowane i chronione, jeśli chodzi o higienę roślin w celu zabezpieczenia rolnika, konsumenta i środowiska. Bardzo ważne jest także, aby producent mógł otrzymać zdrowy materiał siewny, zarówno aby zapobiegać nowym chorobom, jak i chronić jego dochody, a także zredukować użycie pestycydów, które są - jak wszyscy wiemy - tak szkodliwe dla środowiska. Oto dlaczego przedłożyliśmy szereg poprawek.
<P>
Nie zapominajmy, że wraz z rozszerzeniem Unii do 27 krajów przepływ towarów stał się łatwiejszy, prostszy i wolny od biurokracji. To wystawia nas na niebezpieczeństwa. Musimy być ostrożni, bo przepływ produktów roślinnych bez kontroli prowadzi do ryzyka rozprzestrzeniania się chorób, z strasznymi konsekwencjami dla środowiska i naszej gospodarki.
<P>
Kończąc chciałbym powtórzyć swój sprzeciw wobec procedury przekształcania, która powstrzymuje nas od robienia poprawek tam, gdzie uważamy je za stosowne. Moim zdaniem ta polityka jest niebezpieczna, zwłaszcza jeśli Komisja wybiera ją do przyszłych reform innych proponowanych rozporządzeń i dyrektyw.

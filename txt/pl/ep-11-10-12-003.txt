<CHAPTER ID="003">
Powitanie
<SPEAKER ID="011" NAME="Przewodniczący">
Proszę Państwa! Chciałbym powitać delegację parlamentu libańskiego, w skład której wchodzą panowie Kabbani, Bazzi i Pakradounian.
<P>
(oklaski)
<P>
Parlament Europejski przywiązuje dużą wagę do stosunków z Libanem. Część państw członkowskich Unii Europejskiej bierze udział w misji UNIFIL. Liban jest również jednym z nielicznych państw arabskich, które zgodziły się na przyjęcie unijnej misji obserwacji wyborów. To dla nas bardzo ważne. Parlament aktywnie uczestniczy w tego rodzaju misjach.
<P>
Delegacja Parlamentu Europejskiego do spraw stosunków z państwami Maszreku zapewnia ramy instytucjonalne dla dialogu politycznego między naszymi parlamentami. Gorąco Państwa zachęcam do podtrzymywania tego dialogu w drodze regularnych kontaktów. Mam nadzieję, że wczorajsze i dzisiejsze spotkania były owocne i że wizyta naszych gości z parlamentu libańskiego w Brukseli aktywnie przyczyni się do zbliżenia między naszymi instytucjami. Jeszcze raz dziękuję za przyjazd do Europy, za przyjazd do Parlamentu Europejskiego.

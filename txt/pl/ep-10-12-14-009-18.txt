<CHAPTER ID="009-18">
18. Procedura dotycząca łącznego wniosku o pozwolenie na pobyt i pracę (
<SPEAKER ID="141" NAME="Francesco Enrico Speroni" AFFILIATION="EFD">
(IT) Panie Przewodniczący! Czy można wyświetlić ponownie listę poprawek na ekranie?
<SPEAKER ID="142" NAME="Przewodniczący">
Tak, Panie Pośle Speroni, właśnie sprawdzamy, co się dzieje.
<P>
Czy widzi Pan to jednak na swoim małym ekranie? Tak? No, to już coś.
<P>
Po głosowaniu nad zmienionym wnioskiem:
<SPEAKER ID="143" NAME="Neelie Kroes">
wiceprzewodnicząca Komisji - Panie Przewodniczący! Jak Panu wiadomo, ja się tylko przysłuchuję i przyglądam. Zostałam poinformowana, że mam tu siedzieć i przekazać informację - a jest ona jednoznaczna - do kolegium. Obiecuję, że przekażę tę informację i że będzie to, rzecz jasna, obiektywna informacja, jako że działo się bardzo dużo. Mój kolega wróci do tej kwestii po przedyskutowaniu jej w gronie kolegium.
<SPEAKER ID="144" NAME="Przewodniczący">
Wobec tego wniosek zostaje odesłany do Komisji.
<SPEAKER ID="145" NAME="Alejandro Cercas" AFFILIATION="S&amp;D">
(ES) Panie Przewodniczący! Zgodnie z art. 175 ust. 56 musimy wiedzieć, czy Komisja wycofuje przedmiotowy wniosek prawodawczy. Tak więc wniosek nie zostaje odesłany automatycznie do właściwej komisji Parlamentu. Komisja Europejska powinna zdecydować, czy wycofuje swój wniosek i przedkłada Parlamentowi nowy wniosek.
<SPEAKER ID="146" NAME="Przewodniczący">
Panie Pośle Cercas! Ze słów pani komisarz wnoszę, że wróci on do Komisji. Tak to zrozumiałem. Poprosimy jednak Panią Komisarz o wyjaśnienie stanowiska Komisji.
<P>
Pani Komisarz! Proszę wyjaśnić stanowisko Komisji.
<SPEAKER ID="147" NAME="Véronique Mathieu" LANGUAGE="FR">
Panie Przewodniczący! Muszę przyznać, że jestem zaskoczona.
<P>
(Hałas)
<P>
Negocjujemy ten tekst już od roku. Chciałabym zacząć od tego, że osiągnęliśmy porozumienie z Grupą Porozumienia Liberałów i Demokratów na rzecz Europy. Następnie odkryłam w ostatniej chwili, że wydano zalecenie dotyczące sposobu głosowania, które było całkowicie sprzeczne z naszymi ustaleniami. Odkryłam, że nasze ustalenia z grupą ALDE nie są respektowane. Przyszliśmy na posiedzenie plenarne z ustaleniami, które nie są honorowane.
<P>
Po drugie, pan poseł Cercas proponuje, byśmy zmienili - proszę mi pozwolić mówić, bo inaczej to nie ma sensu - Grupa Socjalistów, a w szczególności pan poseł Cercas, proponują, żeby Komisja zmieniła swój wniosek.
<P>
Jednakże, Panie Pośle Cercas, dyskutujemy o tym już od roku. Proponuje Pan szereg rzeczy. Od roku nie udaje nam się osiągnąć porozumienia. Jaki sens ma więc rozpoczynać wszystko od nowa? Możemy debatować przez 10 lat, Panie Pośle Cercas, a Pan będzie wciąż przeciw. Próbowaliśmy już wszystkiego, a Pan nigdy nie zgodził się z nikim.
<P>
W związku z tym nie rozumiem, jak przedkładanie dalszych wniosków może przynieść postęp. Naprawdę szkoda. Sprzeciwiał się Pan przybywaniu migrantów do Unii Europejskiej. Grupa Socjalistów odmawia tym migrantom takiego samego traktowania, jakie przysługuje europejskim pracownikom.
<P>
(Głosy sprzeciwu)
<P>
To wszystko, co mam do powiedzenia. To naprawdę szkoda, grupa bowiem było zgodna w kwestii równego traktowania. Dla mnie obecna sytuacja jest godna pożałowania.
<P>
(Oklaski)
<SPEAKER ID="148" NAME="Przewodniczący">
Panie i Panowie! Proszę przestać krzyczeć przez chwilę, to będziemy postępować zgodnie z Regulaminem.
<P>
Komisja powinna nam powiedzieć, czy podtrzymuje swój wniosek.
<P>
Proszę zatem pozwolić pani komisarz powiedzieć nam, czy - niezależnie od jej sympatycznych zapewnień o obiektywności - podtrzymuje swój wniosek, czy nie.
<SPEAKER ID="149" NAME="Neelie Kroes">
wiceprzewodnicząca Komisji - Panie Przewodniczący! Nie może mnie Pan winić, jeśli po wysłuchaniu tej dyskusji, która nie była całkiem jasna, jej wynik zabiorę ze sobą do Brukseli. Przedstawię ją z pewnością członkom kolegium. Komisja poinformuje Państwa później o rezultacie jej własnych dyskusji.
<SPEAKER ID="150" NAME="Przewodniczący">
A więc pani komisarz powiedziała nam jednak coś jasno; mianowicie, że na razie nie wycofuje przedmiotowego wniosku.
<P>
To jest to, co nam powiedziała; zobaczymy, co zdarzy się później.
<P>
Na razie Komisja nie wycofuje wniosku.

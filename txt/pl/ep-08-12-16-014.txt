<CHAPTER ID="014">
Monitorowanie i ograniczanie emisji gazów cieplarnianych pochodzących z paliw (transport drogowy i żegluga śródlądowa) (debata) 
<SPEAKER ID="418" NAME="Przewodniczący">
Następnym punktem porządku obrad jest sprawozdanie sporządzone przez Dorette Corbey, w imieniu Komisji Ochrony Środowiska Naturalnego, Zdrowia Publicznego i Bezpieczeństwa Żywności, w sprawie wniosku dotyczącego dyrektywy Parlamentu Europejskiego i Rady zmieniającej dyrektywę 98/70/WE w odniesieniu do specyfikacji benzyny i olejów napędowych oraz wprowadzającej mechanizm monitorowania i ograniczania emisji gazów cieplarnianych pochodzących z wykorzystania paliw w transporcie drogowym oraz zmieniającej dyrektywę Rady 1999/32/WE w odniesieniu do specyfikacji paliw wykorzystywanych przez statki żeglugi śródlądowej oraz uchylającej dyrektywę 93/12/EWG - C6-0061/2007 -.
<SPEAKER ID="419" NAME="Dorette Corbey" LANGUAGE="NL">
Panie przewodniczący, panie komisarzu, panie i panowie! Dzień jutrzejszy zakończy długi proces. Serdecznie dziękuję sprawozdawcom pomocniczym, wszystkim pracownikom służb, Komisji i prezydencji francuskiej za ich wysiłki, działania i gotowość współpracy.
<P>
Jutro uda się nam zatwierdzić porozumienie w pierwszym czytaniu, a dzięki temu - dać zielone światło dyrektywie szczególnej. Po raz pierwszy wymogi w zakresie CO2 zostaną powiązane z produktem i procesem produkcji. Parlament zobowiązał się do dalszego ulepszania dyrektywy.
<P>
Dyrektywa zachęci do stosowania zielonych, nieobciążonych wątpliwościami biopaliw oraz wykorzystania elektryczności w transporcie drogowym - a to może przyczynić się do niewiarygodnych oszczędności dzięki zwiększeniu efektywności - jak również zniechęci do stosowania praktyk spalania gazów metanowych. To wspaniałe rezultaty, dowodzące, że Europa kroczy ścieżką zrównoważonego rozwoju.
<P>
Wróćmy jednak do początku. Dyrektywa w sprawie jakości paliwa zawiera dwa cele: jakość powietrza i ograniczenie emisji CO2. W zakresie jakości powietrza mamy do czynienia z trzema usprawnieniami w porównaniu do pierwotnego wniosku. Przede wszystkim w żegludze wcześniej zostaną wprowadzone czyste paliwa. W odniesieniu do drugiej kwestii, odstępstwa dla etanolu, Komisja zasugerowała zwiększenie dopuszczalnego ciśnienia pary w procesie wprowadzania domieszki etanolu. Było to tematem wielu debat. W szczególności kraje południowe chciałyby wprowadzenia odstępstwa w procesie dodawania domieszki etanolu, ale to właśnie te kraje w największym stopniu dotyka problem szkodliwego ozonu. Zawarto kompromis, że odstępstwo zostanie przyznane jedynie wtedy, jeżeli zostaną spełnione wymogi jakości powietrza.
<P>
Trzecia kwestia dotyczy trikarbonylku (metylocyklopentadieno) manganowego (MMT), dodatku do paliwa, który jest szkodliwy zarówno dla zdrowia, jak i dla samochodów. Wydawałoby się zatem, że z tego względu należy zakazać jego stosowania. Niestety z uwagi na przepisy Światowej Organizacji Handlu niełatwo tego dokonać. Właśnie z tego względu obecnie ustanowiono dopuszczalną wartość, która w oczywisty sposób jest korzystna dla zdrowia oraz pomaga zmniejszyć występowanie substancji neurotoksycznych.
<P>
Teraz chciałabym przejść do drugiego głównego celu, czyli ograniczenia emisji gazów cieplarnianych. Jak wspomniałam przed chwilą, właśnie w tym zakresie prawodawstwo zostało znacznie usprawnione. Po raz pierwszy konkretne wymogi w zakresie emisji CO2 będą powiązane z procesem produkcji. W okresie kilku najbliższych lat sektor naftowy zostanie zobowiązany do składania sprawozdań, dotyczących wielkości emisji gazów cieplarnianych, pochodzących z wydobycia, transportu, dystrybucji i rafinacji ropy naftowej oraz zużycia oleju napędowego i benzyny. Na podstawie tej analizy, obejmującej odcinek od szybu do koła, ustanowiona zostanie wartość standardowa. Ponadto cały łańcuch do 2020 r. będzie zobowiązany do zmniejszenia emisji o 10%.
<P>
Nie trzeba mówić, że bardzo dokładnie omówiliśmy ten cel - wielkość 10%. Z tego sześć procent jest obligatoryjne, a część może zostać osiągnięta poprzez poprawę efektywności w całym łańcuchu, dzięki ograniczeniu spalania w pochodniach, wydajniejszym rafineriom i naprawie wycieków. Kolejną część można osiągnąć dzięki zastosowaniu biopaliw, pod warunkiem użycia ich najwydajniejszych rodzajów. Uprawa takich rodzajów biopaliw, które w bilansie są jedynie nieco lepsze, nie ma dla nas żadnej wartości. Wycięcie lasów tropikalnych pod uprawę biopaliw oznaczałoby dla nas ogromny krok wstecz.
<P>
Z tego względu potrzebujemy restrykcyjnych wymogów w zakresie zrównoważonego rozwoju. Te wymogi zostały obecnie uwzględnione w dyrektywie. Obejmują one efektywność emisji CO2, różnorodność biologiczną, ale również kryteria społeczne. Pozostałe 4% z dziesięcioprocentowej redukcji w pierwszym okresie nie jest obligatoryjne. Z kolei te 4% składają się z dwóch części. Część pierwsza dotyczy projektów mechanizmu czystego rozwoju (CDM) w łańcuchu. Jedną z najskuteczniejszych metod ograniczenia emisji gazów cieplarnianych jest zmniejszenie spalania gazu w pochodniach, ale nie zawsze możliwe jest jego wyśledzenie w powiązaniu z olejem napędowym i benzyną, wprowadzanymi do obrotu na rynku europejskim. Właśnie z tego względu dopuszczono projekty CDM, pod warunkiem ich weryfikacji.
<P>
Pozostałe 2% odnoszą się do nowych technologii, na przykład wychwytywania i składowania dwutlenku węgla (CCS), jak również elektryczności w transporcie drogowym. Elektryczność wydaje się być obiecująca, ale technologia musi dowieść swojej przydatności, zanim zostanie gospodarczo wykorzystana na szeroką skalę. Powinno się to wyjaśnić do 2014 r., kiedy cele indykatywne mogą stać się obligatoryjnymi.
<P>
Podsumowując, uważam, że przedmiotowa dyrektywa w znacznej mierze przyczyni się do ograniczenia emisji CO2 pochodzącego z transportu drogowego. Dobrze wiedzieć, że jest to zgodne z decyzjami, podejmowanymi obecnie przez Stany Zjednoczone. Kalifornijski standard paliwa o małej zawartości dwutlenku węgla jest obecnie kopiowany w całych Stanach Zjednoczonych.
<P>
Chciałabym po raz kolejny podziękować sprawozdawcom pomocniczym za ich wkład i doskonałe wysiłki grupowe, i z niecierpliwością czekam na debatę.
<SPEAKER ID="420" NAME="Jean-Louis Borloo" LANGUAGE="FR">
Panie przewodniczący, panie i panowie! Chciałbym pogratulować sprawozdawczyni, pani Doretcie Corbey, wykonanej przez nią pracy, która z technicznego punktu widzenia jest bardzo złożona, ale jednocześnie całkowicie niezbędna dla przyszłości zagadnienia emisji.
<P>
Mówiąc krótko, udało się osiągnąć kompromis w odniesieniu do koncepcji 6+4. Sześć obligatoryjnych od razu, a cztery w związku z klauzulą okresowego przeglądu. Mamy do czynienia również z korzyściami, w szczególności w zakresie zrównoważonego wpływu biopaliw w samej dyrektywie w sprawie odnawialnych źródeł energii, które naszym zdaniem miały kluczowe znaczenie i były jak najmniejsze. Uważam jednak, że udało się nam osiągnąć bardzo dobry kompromis, za co chciałbym podziękować również Komisji.
<SPEAKER ID="421" NAME="Stavros Dimas" LANGUAGE="EL">
Panie przewodniczący! Komisja z zadowoleniem przyjmuje kompromis w odniesieniu do dyrektywy w sprawie jakości paliw, w którym zachowano najważniejsze elementy wniosku Komisji, ale który stanowi istotny krok naprzód w dziedzinie ochrony środowiska naturalnego. Z tego względu chciałbym podziękować sprawozdawczyni, pani Doretcie Corbey, za jej wkład w osiągnięcie ostatecznego porozumienia. Zasadniczym elementem porozumienia kompromisowego jest zobowiązanie, zgodnie z którym dostawcy energii będą musieli ograniczyć emisje gazów cieplarnianych w okresie całego cyklu użytkowania paliw. To istotny wkład do naszej polityki klimatycznej. Będzie on wspierał postęp technologiczny, a jednocześnie stanowi pierwszy z szeregu zatwierdzonych środków wspierających, które uwzględniono w ramach zmienionej strategii w sprawie emisji dwutlenku węgla pochodzącego z pojazdów.
<P>
Uwzględniając kryteria zrównoważonego rozwoju w odniesieniu do biopaliw, nie tylko tworzymy zachęty do stosowania tych biopaliw, które dają najlepsze wyniki w zakresie emisji gazów cieplarnianych, ale jednocześnie zapobiegamy poważnym zagrożeniom ekologicznym, związanym z ich wytwarzaniem. Ponadto porozumienie kompromisowe umożliwi ograniczenie emisji zanieczyszczeń, głównie poprzez przyjęcie niższych dopuszczalnych wartości dla siarki i wielopierścieniowych węglowodorów aromatycznych, ułatwi wykorzystanie etanolu, usprawni informowanie konsumentów oraz umożliwi ustanowienie pośredniej dopuszczalnej wartości dla dodatku MMT (trikarbonylku (metylocyklopentadieno)manganowego). Krótko mówiąc, porozumienie kompromisowe jest zgodne z naszą tradycyjną polityką ograniczania emisji zanieczyszczeń do atmosfery i stanowi istotny krok naprzód w naszej polityce klimatycznej. Z tego względu wzywam państwa do głosowania jutro za przyjęciem porozumienia.
<SPEAKER ID="422" NAME="Pilar Ayuso" LANGUAGE="ES">
Panie przewodniczący, panie komisarzu! W formie, w jakiej trafił do nas z Komisji, był to dobry wniosek, nie tylko z uwagi na ograniczenie emisji siarki, ale również ze względu na zawarty w nim nowy art. 7a, który dotyczył zobowiązania do stopniowego ograniczenia emisji gazów cieplarnianych przez dostawców, jak również dlatego, że stanowił rozwiązanie starego problemu ciśnienia pary w mieszankach benzynowo-bioetanolowych w tych krajach, w których - jak na przykład mój - występuje gorące lato.
<P>
Wielu z nas z zaniepokojeniem przyjęło usunięcie tych elementów w trakcie głosowania w Komisji Ochrony Środowiska Naturalnego, Zdrowia Publicznego i Bezpieczeństwa Żywności.
<P>
Obecnie dysponujemy porozumieniem, które łagodzi zastosowanie art. 7a i przywraca rezygnację z zagadnienia ciśnienia pary, a jednocześnie oczywiście zaostrza warunki, umożliwiające skorzystanie z odstępstwa. Podobnie, jak ma to miejsce w odniesieniu do reszty pakietu klimatycznego, nie każdy uzna to za całkowicie zadowalające, ale to coś, co wszyscy mogą zaakceptować.
<P>
Chciałabym podziękować pani Doretcie Corbey za jej doskonałą pracę i otwartość przy rozwiązywaniu problemów, jak również chciałbym podziękować panu Claude'owi Turmesowi i oczywiście prezydencji francuskiej, która dowiodła, że jest również w tej dziedzinie bardzo skuteczna.
<SPEAKER ID="423" NAME="Marios Matsakis">
w imieniu grupy ALDE. - Panie przewodniczący! Wielu z nas wreszcie zaczyna zdawać sobie sprawę z tego, że nasza planeta nie jest niezniszczalna i faktycznie ma określony czas życia, który my, ludzie, poprzez nasze niezbyt mądre działania, drastycznie skracamy. Oczywiście nadal istnieją pewni niewierni Tomasze, również w naszej Izbie, ale ich liczba szybko się zmniejsza wraz z pokonywaniem przez nich ograniczeń narzuconego sobie nadzwyczajnego dogmatyzmu lub wraz z uwalnianiem się od manipulacji przez strony trzecie, czasami nader podejrzane.
<P>
UE powinna być - i jest - na pierwszej linii frontu walki o ocalenie naszego środowiska naturalnego, a mile widzianym dowodem na to jest szereg aktów prawnych, służących walce ze zmianami klimatu; są one obecnie przedmiotem debaty w Parlamencie. Ale aby faktycznie odnieść korzyści, takie prawodawstwo musi być rzeczowe i skutecznie realizowane w odpowiednim czasie. Jak zwykle konieczne jest pogodzenie się z pewnymi kompromisami, co miało miejsce również w przypadku sprawozdania pani Doretty Corbey w sprawie monitorowania i ograniczenia emisji gazów cieplarnianych pochodzących z paliw.
<P>
Należy stwierdzić, że sprawozdawczyni podjęła godną szacunku i uporczywą walkę, aby przeciwdziałać rozwadnianiu skutków stanowisk Rady, i wydaje mi się, że w znacznej mierze jej się to udało. Chciałbym jej z tego tytułu pogratulować. Należy również powiedzieć, że w trakcie trudnych negocjacji sprawozdawczyni regularnie i w pełni informowała wszystkich sprawozdawców pomocniczych, a wynikająca z tego współpraca dała pani Doretcie Corbey silną pozycję przy stole negocjacyjnym.
<P>
Pakiet kompromisowy zawiera porozumienia, które w tych warunkach są dość zadowalające, obejmują większość kontrowersyjnych zagadnień, takich jak biopaliwa, dodatki metaliczne i zawartość siarki w niektórych paliwach, a moja grupa całkowicie je popiera.
<SPEAKER ID="424" NAME="Neil Parish" AFFILIATION="PPE-DE">
Panie przewodniczący! Chciałbym przede wszystkim podziękować sprawozdawczyni, pani Doretcie Corbey, i prezydencji francuskiej za ich ogromne wysiłki na rzecz osiągnięcia porozumienia w tej przełomowej kwestii, będącej częścią walki ze zmianami klimatu. Chciałbym również wyrazić uznanie dla pana Josepha Daula, którego zastępuję, za jego ciężką pracę nad przygotowaniem opinii Komisji Rolnictwa i Rozwoju Wsi w odniesieniu do przedmiotowego sprawozdania sporządzonego przez panią Dorettę Corbey w sprawie jakości paliwa.
<P>
W końcowym rozrachunku porozumienie, osiągnięte w odniesieniu do tego sprawozdania, jak również ściśle z nim powiązanego sprawozdania, sporządzonego przez pana Claude'a Turmesa, w sprawie odnawialnych źródeł energii, mają taki kształt, z którego z punktu widzenia sektora rolnego możemy być bardzo zadowoleni. Uważam, że sektor zrównoważonych biopaliw ma przed sobą przyszłość, a te dwie dyrektywy zapewniają niezbędne ramy prawne, aby umożliwić przemysłowi rozwój, pozwalający na przejście w przeszłości w większym zakresie do drugiej generacji biopaliw. Z zadowoleniem przyjmuję fakt, że obecnie dążymy do osiągnięcia celu w postaci 20-procentowego udziału odnawialnych źródeł energii w ogólnym bilansie energetycznym Unii Europejskiej. Przyjmuję przedmiotowe sprawozdanie z dużą radością.
<SPEAKER ID="425" NAME="Claude Turmes" AFFILIATION="Verts/ALE">
Panie przewodniczący! Przede wszystkim chciałbym pogratulować sprawozdawczyni, pani Doretcie Corbey. Dla mnie, jako sprawozdawcy dyrektywy w sprawie odnawialnych źródeł energii, kluczowe znaczenie miała nasza ścisła współpraca w celu dobrego umocowania kryteriów zrównoważonego rozwoju, i to umocowania w taki sam sposób w obu dyrektywach. Dzięki waleczności pani Doretty Corbey ostatecznie udało się nam zapewnić, że w dyrektywie w sprawie jakości paliwa obecnie całkowicie powielono wszelkie szczegóły kryteriów zrównoważonego rozwoju, co ma znaczenie dla czytelności i przejrzystości prawodawstwa UE.
<P>
W zakresie kryteriów zrównoważonego rozwoju uważam, że obecnie udało się nam osiągnąć znaczną poprawę w porównaniu do tego, co proponowała Komisja. Obecnie udało się bardzo dobrze zdefiniować "odcisk węglowy”, nie tylko w odniesieniu do bezpośredniego, ale również pośredniego użytkowania gruntów. Ma to kluczowe znaczenie dla przyszłości. Moim zdaniem udało się nam również zapewnić, aby eksperci w dziedzinie ochrony środowiska i energetyki - Dyrekcje Generalne ds. Środowiska i Transportu na szczeblu Komisji, ale również eksperci na szczeblach krajowych z dziedzin ochrony środowiska i energetyki - współpracowali ze sobą nad tymi kryteriami zrównoważonego rozwoju, co również ma zasadnicze znaczenie.
<SPEAKER ID="426" NAME="Kathy Sinnott" AFFILIATION="IND/DEM">
Panie przewodniczący! Obecnie poświęca się wiele uwagi technologicznym kwestiom ograniczania skutków zmian klimatu poprzez opracowywanie paliw alternatywnych. Chciałabym wyrazić swoje gratulacje dla tych wysiłków i przyłączyć się do tej debaty.
<P>
Chciałabym zwrócić uwagę na olej z alg, który może zostać przekształcony w paliwo, będące alternatywą dla oleju z paliw kopalnych. Można go uznać za paliwo, dające wielostronne zyski, ponieważ w procesie swojej produkcji absorbuje CO2, dzięki czemu jest źródłem energii korzystnym z punktu widzenia bilansu węglowego. Co więcej, w przeciwieństwie do coraz bardziej kontrowersyjnych biopaliw nie zastępuje on produkcji żywności. W rzeczywistości może być uprawiany w naturalnych zbiornikach wodnych lub sztucznych strukturach. Niesie on obopólną korzyść również dlatego, że nadaje się szczególnie do produkcji w społecznościach nadmorskich, w których, wobec problemów w sektorze rybołówczym, musimy szukać nowych gałęzi przemysłu.
<P>
Uwzględniając powyższe fakty, wzywam Komisję do poważnego wzięcia pod uwagę oleju z alg. Ma on również tę zaletę, że jest paliwem o dużym potencjale energetycznym, niewielkiej wadze i jednym z niewielu obiecujących w zakresie zastąpienia paliw rakietowych i lotniczych.
<SPEAKER ID="427" NAME="Dorette Corbey" LANGUAGE="NL">
Panie przewodniczący, przedstawiciele Komisji i Rady, panie i panowie! Dziękuję państwu za uprzejme słowa. Mocno wierzę, że za rezultat odpowiadają dobre relacje robocze, którymi się wzajemnie cieszyliśmy. Tylko jeżeli połączymy siły, możemy być silni, i to sprawdziło się w tym przypadku. Dla dyrektywy w sprawie jakości paliw kluczowe znaczenie ma postrzeganie jej w kontekście całego pakietu klimatycznego.
<P>
Przede wszystkim sprawozdanie pana Claude'a Turmesa jest w tym kontekście oczywiście istotne, wraz z dyrektywą w sprawie odnawialnych źródeł energii. Uznajemy te same kryteria zrównoważonego rozwoju, które moim zdaniem będą stanowić ważny wkład w skali całego świata. Moim zdaniem nadzwyczaj istotne jest to, że jutro będziemy je ustanawiać wspólnie.
<P>
Podzielam entuzjazm pani Kathy Sinnott w odniesieniu do oleju z alg. W rzeczywistości jestem nim równie podekscytowana, jak ona. Piękno przedmiotowej dyrektywy w sprawie jakości paliw polega właśnie na tym, że nowe technologie uzyskują ogromne wsparcie, które może stanowić rzeczywistą zachętę dla rozwoju technologii wykorzystującej algi. Zasadniczo w produkcji alg mamy do czynienia ze znacznie mniejszą ilością CO2, i właśnie z tego względu dla przedsiębiorstw naftowych i innych podmiotów tak atrakcyjne jest inwestowanie właśnie w te technologie.
<P>
W związku z pakietem klimatycznym ogromne znaczenie ma również powiązanie z kolejnym sprawozdaniem, sprawozdaniem pana Guido Sacconiego w sprawie nowych samochodów osobowych. Walczyliśmy konkretnie o uwzględnienie elektryczności w tej dyrektywie. Samochody elektryczne to przyszłość. Elektryczność w transporcie drogowym jest wielokrotnie wydajniejsza, niż wykorzystanie benzyny czy oleju napędowego. Z tego względu powinniśmy rzeczywiście podążać tym kierunku.
<P>
Zauważyłam, że sprawozdanie pana Guido Sacconiego zawiera wiele zachęt w tej dziedzinie, i właśnie w ten sposób możemy rozwiązać dylemat jaja i kury. Konieczne jest zapewnienie sektorowi zarówno motoryzacyjnemu, jak i paliwowemu odpowiednich zachęt, aby rzeczywiście uzyskać czystszy transport drogowy i czystsze paliwa. Mam nadzieję, że dzięki tym składnikom transportowego pakietu klimatycznego przynajmniej uda się nam korzystnie przyczynić się do ograniczenia emisji gazów cieplarnianych. Chciałabym jeszcze raz podziękować wszystkim za współpracę.
<SPEAKER ID="428" NAME="Przewodniczący">
Zamykam debatę.
<P>
Głosowanie odbędzie się w środę, 17 grudnia 2008 r.

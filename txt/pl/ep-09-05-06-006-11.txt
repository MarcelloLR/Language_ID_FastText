<CHAPTER ID="006-11">
11. Ochrona zwierząt podczas ich uśmiercania (
<SPEAKER ID="197" NAME="Janusz Wojciechowski">
sprawozdawca. - Pani przewodnicząca! Mam dwie lub trzy krótkie, ale ważne uwagi techniczne.
<P>
Po pierwsze, mamy blok poprawek zgłoszonych przez Komisję Rolnictwa, między innymi poprawkę 64. Nad przedmiotową poprawką powinniśmy głosować oddzielnie. Dotyczy ona kwestii stworzenia krajowego ośrodka referencyjnego, który jest bardzo ważną częścią całego rozporządzenia. Komisja Rolnictwa złożyła wniosek, dotyczący zlikwidowania obowiązku stworzenia ośrodka referencyjnego na szczeblu krajowym. Moim zdaniem, jako sprawozdawcy, jest to wbrew ogólnej logice całego rozporządzenia. Sugeruję oddzielne głosowanie w sprawie poprawki 64.
<P>
Po drugie, proszę zwrócić uwagę na poprawkę 28, która dotyczy kontrowersyjnej i emocjonalnej kwestii uboju rytualnego. Głosowanie za przedmiotową poprawką uniemożliwi wprowadzenie całkowitego zakazu uboju rytualnego na szczeblu krajowym. Głosowanie przeciwko poprawce 28 spowoduje utrzymanie możliwości wprowadzenia wspomnianego zakazu.
<P>
Trzecia uwaga dotyczy poprawki 85. Komisja zaproponowała skrócenie czasu transportu zwierząt z gospodarstw rolnych i oczekiwania w rzeźniach do 24 godzin. Głosowanie za poprawką 85 spowoduje zniesienie wspomnianego skrócenia czasu transportu. Głosowanie przeciwko poprawce 85 będzie stanowić poparcie wniosku Komisji, mającego na celu skrócenie czasu transportu.

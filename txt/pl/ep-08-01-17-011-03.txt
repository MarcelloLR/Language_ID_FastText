<CHAPTER ID="011-03">
3. Egipt (debata) 
<SPEAKER ID="196" NAME="Przewodniczący">
- Następnym punktem porządku dziennego jest debata nad sześcioma projektami rezolucji w sprawie Egiptu.
<SPEAKER ID="197" NAME="Raül Romeva i Rueda">
autor. - (ES) Panie przewodnicząca! Chciałbym zacząć od stwierdzenia, że byłoby wielkim błędem, jeśliby ten Parlament uległ naciskom ze strony tych, którzy wolą byśmy nie debatowali nad tymi kwestiami, które mogłyby wywołać zażenowanie w innych krajach, szczególnie, kiedy potępiamy akty naruszeń praw człowieka.
<P>
Utrzymujemy uprzywilejowane stosunki z niektórymi krajami, takimi które objęte są europejską polityką sąsiedztwa, z którymi prowadzimy szczególnie jasny dialog i przypominamy im, że biznes nie powinien i nie może być oddzielany od poszanowania praw człowieka, zarówno tu jak i tam.
<P>
Sytuacja w Egipcie zasługuje na refleksję. Również takiej refleksji wymagają stosunki pomiędzy Egiptem a Unią Europejską. Tak więc jest to bardziej niż uprawnione byśmy potępili, jak czynimy to w rezolucji, prześladowania szeregu organizacji pozarządowych, szczególnie zajmujących się prawami człowieka, do których obecnie dochodzi w Egipcie i byśmy udzielali wsparcia kampanii na rzecz wolności stowarzyszania się prowadzonej przez liczne ruchy społeczne w kraju.
<SPEAKER ID="198" NAME="Paulo Casaca">
autor. - (PT) Pani przewodnicząca! Ja również muszę zaznaczyć, że oczywiście nie ma państw ani świętych miejsc, w których podstawową troską nie byłyby prawa człowieka. Jednak musimy wziąć pod uwagę fakt, że spotykamy się z dobrą wolą ze strony ministra spraw zagranicznych Egiptu, który w tym celu przybył do Parlamentu Europejskiego, do Komisji Spraw Zagranicznych, i który zawsze wykazywał gotowość do odpowiadania na pytania dotyczące naruszeń praw człowieka, jakie mu zadawano. Byłem tam, zadałem mu te pytania i otrzymałem odpowiedź od ministra.
<P>
Oprócz pewnych negatywnych czynników ten projekt rezolucji podkreśla również czynniki pozytywne, na które uważam, że należy zwrócić uwagę, takie jak kroki mające na celu zniesienie stanu wyjątkowego w tym roku, a konkretnie w przeciągu następnych kilku miesięcy, oraz współpraca w dziedzinie zwalczania przemytu broni do strefy Gazy. Jednak w moim przekonaniu podstawową sprawą jest fakt, że powinniśmy wykorzystać dobrą wolę egipskich władz i zachęcić je do naprawy pewnych poważnych naruszeń. W tym kontekście pragnę zwrócić państwa uwagę na stałe przetrzymywanie w areszcie byłego kandydata na prezydenta Republiki Egipskiej. Chciałbym powtórzyć wezwanie do zakończenia tej sytuacji, ponieważ byłoby to w zgodzie z podstawowymi zasadami kraju, który broni praw człowieka, orędownikiem których Egipt był wielokrotnie i do czego się zobowiązał.
<SPEAKER ID="199" NAME="Erik Meijer">
autor. - (NL) Pani przewodnicząca! Egipt nie posiada żadnej tradycji demokratycznej. Młodzi wojskowi, Gamal Abdel Nasser i Mohammed Naguib, którzy dokonali przewrotu słabo przędącego ustroju króla Faruka ponad 50 lat temu, przynieśli nadzieję na zmianę i postęp. Nasser dał narodowi dumę i inspirację na przyszłość - miał być tym, który położy kres ich statusowi zacofanego i upokorzonego kraju. Jego następca, Anwar Sadat, dał im nadzieję na wieczny pokój z ich sąsiadem, Izraelem, po serii strasznych wojen.
<P>
Obecny prezydent, Muhhamad Husni Mubarak, nie daje im żadnej nadziei. Stał się symbolem stagnacji. Jego jedyną zasługą było ustabilizowanie sytuacji za pomocą rządów twardej ręki, dzięki czemu może być postrzegany w świecie zewnętrznym jako sojusznik w walce przeciwko terroryzmowi i islamskiemu fundamentalizmowi. Jednak nie ma on do zaoferowania żadnego postępu czy demokratyzacji. Na przejawy opozycji zezwala się wybiórczo, ale nie ma ona normalnej swobody jak zazwyczaj w demokracjach parlamentarnych. W rezultacie przygotowuje on idealny grunt pod wewnętrzny konflikt, do wywołania którego może dojść zarówno ze strony fundamentalistów jak i demokratów.
<P>
Nietolerancja wobec mniejszości religijnych, w tym dużej mniejszości chrześcijan kościoła koptyjskiego, który obecny jest w Egipcie od wieków, również rośnie. Na takich podstawach nie można zbudować długotrwałej stabilności, tam gdzie problemy nie są rozwiązywane, lecz ukrywane z wykorzystaniem przemocy. Dlatego też wszystko przemawia za przyjęciem tej rezolucji.
<P>
Sabotaż organizacji pozarządowych, zastraszanie przeciwników, dyskryminacja mniejszości, aresztowania i tortury oraz wszystkie inne zgłaszane przypadki sprawiają, że obawiamy się najgorszego, jeśli chodzi o to, co może nastąpić po upadku ustroju Mubaraka. Egipt zdaje się pod wieloma względami wracać do czasów zacofanego reżimu króla Faruka, 60 lat temu. Stosunki europejskie z Egiptem powinny przyczyniać się do położenia kresu tej sytuacji tak szybko jak to możliwe.
<SPEAKER ID="200" NAME="Ewa Tomaszewska">
autorka. - Pani Przewodnicząca! Postępujące pogarszanie się sytuacji w zakresie respektowania praw człowieka w Egipcie wywołuje coraz większe zaniepokojenie.
<P>
Zmiany zapisów konstytucyjnych ułatwiają naruszanie praw człowieka. Pod pretekstem ochrony przed atakami terrorystycznymi i w związku z domniemanym problemem przemytu broni do Strefy Gazy uzbraja się służby specjalne w prawa ułatwiające uchylanie się od odpowiedzialności za stosowanie tortur. Coraz częściej następują represje ze względu na przekonania religijne, aresztowania i długie przetrzymywanie więźniów bez uczciwego procesu.
<P>
Organizacje zajmujące się śledzeniem przestrzegania praw człowieka, jak choćby Amnesty International, zwracają uwagę na szczególną obojętność społeczności międzynarodowej wobec tego zjawiska. Zwracam się do Komisji Europejskiej o rozważenie skutecznych form wpływania na władzę Egiptu w celu zablokowania tego procesu.
<SPEAKER ID="201" NAME="Jana Hybášková">
autorka. - (CS) Pani komisarz! Szanowni państwo! Egipt jest bez wątpienia najbardziej znakomitym spośród państw arabskich. Jest kolebką starożytnej cywilizacji i najważniejszym państwem arabskim. Nikt w Unii Europejskiej ani Parlamencie nie ma wątpliwości co do tego, że Egipt jest nie tylko kluczowym partnerem Unii Europejskiej, lecz również partnerem dynamicznym, gotowym do negocjacji i silnym. Są to powody, dla których uważamy dialog z tym krajem za bardzo ważny i o dużym znaczeniu. Nowe negocjacje rozpoczynają się w przyszłym tygodniu i będą dotyczyć planu działań pomiędzy Unią Europejską a Arabską Republiką Egiptu. To dobrze, że nasz Parlament w sposób jednomyślny i wyraźny wyraża swoje poparcie dla tych negocjacji i że w ten sposób jest podmiotem międzynarodowej polityki. Wyraźnie stwierdzamy, że kraj, który pozwala na głęboką ingerencję w niepodległość starej demokratycznej instytucji, tj. sądów, oraz który zezwala na tortury w więzieniach i na zabijanie imigrantów, który narusza wolność słowa, blokuje dostęp do Internetu i stawia członków parlamentu, takich jak bratanek prezydenta Sadata, przed sądem wojennym nie może być partnerem Unii Europejskiej. Egipt jest kluczowym sojusznikiem w walce z terroryzmem i musi nim pozostać zwłaszcza w naszej walce z przyczynami terroryzmu i radykalizacją islamską. Z tej właśnie przyczyny Egipt nie może postępować tak jak to uczynił zabraniając rejestrowania organizacji pozarządowych, nie może niszczyć wolności słowa i musi w szczególności bronić ugruntowanej praworządności, która zawsze istniała w Egipcie. Wierzymy, że Egiptowi może się to wszystko udać i wierzymy w szczególności, że nasza rezolucja pomoże Komisji Europejskiej w ustanowieniu wysokiej jakości planu działań z Egiptem. Dziękuję bardzo za państwa poparcie.
<SPEAKER ID="202" NAME="Bernd Posselt">
w imieniu grupy PPE-DE. - (DE) Pani przewodnicząca! Jestem jedną z niewielu osób tutaj w Izbie, która była obecna, podczas gdy prezydent Sadat wygłosił swoją słynną mowę w Parlamencie Europejskim. Mowę tę można by wziąć za dokument polityczny Roku Dialogu Międzykulturowego, który właśnie się zaczął. To była jedna z najwspanialszych mów wygłoszonych w historii tej Izby.
<P>
Przez lata prezydent Mubarak również był ważnym i rzetelnym partnerem dla Unii Europejskiej i to oczywiście pomimo wielu wad i błędów, które widzieliśmy w Egipcie. Dlatego też wprost nie mogę zrozumieć mowy przewodniczącego Parlamentu egipskiego w reakcji na ten projekt. Mówimy po prostu w rozsądny i powściągliwy sposób, iż uważamy Egipt za jednego z najważniejszych partnerów w strefie Morza Śródziemnego, ale krytykujemy go, wysuwając szereg konkretnych zarzutów i odwołując się do niezaprzeczalnych faktów, że niektóre rzeczy muszą jeszcze zostać zmienione, jeśli Egipt chce zbliżyć się ku demokracji i praworządności.
<P>
Jest to nasze zobowiązanie wobec naszych obywateli i narodu egipskiego. Oczywiście uważam, że zrywanie stosunków, co teraz nam grozi, byłoby całkowicie błędnym posunięciem. Musimy o tym rozmawiać między sobą i z tego powodu popieram projekt rezolucji, który został napisany rozsądnym językiem i wzywa Egipcjan, do traktowania go nie jako zerwania dialogu, ale jako wyraźny sygnał do rozpoczęcia bardziej intensywnego dialogu: tego właśnie chcemy dokonać poprzez ten projekt.
<SPEAKER ID="203" NAME="Bogusław Sonik" AFFILIATION="PPE-DE">
Pani Przewodnicząca! Ja w tej debacie na temat Egiptu chciałbym zwrócić uwagę na dwa aspekty, z których jeden tutaj na pewno już był podnoszony.
<P>
Mianowicie, należy w tych stosunkach - które uważam, że powinny być podtrzymywane i rozwijane z Egiptem, który rzeczywiście powinien być naszym głównym partnerem w tamtej części świata - zwrócić uwagę, że chrześcijanie wyznania koptyjskiego są tam obywatelami drugiej kategorii. I to zarówno ci, którzy są obrządku prawosławnego, jak i katolickiego, i na to w tych kontaktach należy zwracać uwagę. Podobnie zresztą, jak już apelowałem tu wielokrotnie, że w ogóle powinniśmy się przyglądnąć i opracować specjalny raport na temat sytuacji mniejszości religijnej w tamtym obszarze geograficznym.
<P>
I drugi aspekt: nie będzie można mówić o trwałym pokoju, trwałej demokracji i przestrzeganiu praw człowieka w tamtej części świata, póki nie zostanie rozwiązany konflikt palestyńsko-izraelski na Bliskim Wschodzie. To on jest zarzewiem wszelkiej przemocy, gwałtu i rodzenia się terroryzmu i fanatyzmu, który zagraża również i Europie.
<SPEAKER ID="204" NAME="Marcin Libicki" AFFILIATION="UEN">
Pani Przewodnicząca! Chciałem wyrazić pewną satysfakcję, że dzisiaj debatujemy o sprawie Egiptu, gdzie nie musimy mówić o regularnych zbrodniach. Zwykle w czwartki o tej porze, w debatach na temat praw obywatelskich, w których ja z reguły uczestniczę, mówimy o sprawach bardzo, bardzo poważnych i niebezpiecznych, gdzie prawa obywatelskie są łamane, ludzie mordowani, kobiety gwałcone. Natomiast tutaj rzeczywiście mamy pewną satysfakcję, że na tle tych innych spraw, w Egipcie interweniujemy w porę, kiedy naruszane są swobody obywatelskie, ale nie ma jeszcze zbrodni. Dlatego być może nasza, ta w porę podjęta interwencja, będzie dzięki temu skuteczniejsza i zapobiegnie gorszym konsekwencjom, bo jak zwykle zaczyna się od ograniczania mediów - tutaj mówimy o aresztowaniach dziennikarzy, o ograniczeniach praw stowarzyszania, mówimy tutaj o związkach zawodowych, o prześladowaniach mniejszości religijnych - a potem dochodzi do zbrodni. Tu jeszcze na szczęście zbrodni nie ma.
<SPEAKER ID="205" NAME="Meglena Kuneva">
komisarz. -Pani przewodnicząca! Komisja przygląda się z uwagą sytuacji demokracji i praw człowieka w Egipcie, który jest jednym z naszych partnerów w ramach europejskiej polityki sąsiedztwa. Śledzi ona rozwój sytuacji poprzez swoją delegację w Kairze i partnerstwo z państwami członkowskimi. Utrzymuje również regularne kontakty z lokalnymi i międzynarodowymi organizacjami pozarządowymi zajmującymi się prawami człowieka i demokracją.
<P>
Komisja podziela państwa zaniepokojenie wyraźnym pogorszeniem się sytuacji praw człowieka w Egipcie i rosnącą liczbą odnotowywanych przypadków naruszeń praw człowieka, dotyczących w szczególności wolności słowa, tortur oraz złego traktowania, jak również poszanowania mniejszości religijnych.
<P>
Komisja wezwała do szerszych reform politycznych, a poszanowanie praw człowieka jest nieodłączną częścią partnerstwa UE z Egiptem. Komisja z tego powodu wykorzystuje wszelkie dostępne środki, aby zachęcić władze Egiptu do poczynienia postępów w tej dziedzinie.
<P>
Jako członek Rady Praw Człowieka ONZ Egipt zobowiązał się do przestrzegania "najwyższych standardów dotyczących promowania i ochrony praw człowieka”. UE stale podnosi kwestię znaczenia poszanowania praw człowieka - w szczególności w oparciu o art. 2 układu stowarzyszeniowego - w kontaktach dwustronnych z Egiptem, również toczących się na najwyższym szczeblu władzy.
<P>
Wraz z przyjęciem wspólnego planu działania UE-Egipt w ramach europejskiej polityki sąsiedztwa w marcu 2007 r. mamy do dyspozycji kolejne polityczne narzędzie wspierania poszanowania praw człowieka i podstawowych wolności w Egipcie, w oparciu o to, co uznajemy za wspólne wartości. Plan działań mówi o ustanowieniu oficjalnego i regularnego dialogu na temat praw człowieka i demokracji w kontekście podkomisji ds. spraw politycznych: praw człowieka, demokracji oraz spraw międzynarodowych i regionalnych. Celem tej podkomisji jest ułatwienie dialogu o charakterze wszechstronnym i niewykluczającym w kontekście wzajemnego zrozumienia i w poszanowaniu stanowisk obu stron na temat praw człowieka i demokracji, spraw międzynarodowych i regionalnych. Po raz pierwszy zbierze się ona w przyszłym tygodniu w dniach 23 i 24 stycznia 2007 r. w Kairze, co będzie dla Egiptu konstruktywną szansą, by zademonstrować zobowiązanie do promowania wspólnych wartości.
<P>
Komisja jest głęboko przekonana, że dialog z Egiptem w ramach politycznych uzgodnień ustanowionych w układzie stowarzyszeniowym i planie działań europejskiej polityki sąsiedztwa jest najbardziej skutecznym sposobem na przekazanie rządowi egipskiemu obaw UE w odniesieniu do poszanowania praw człowieka i prawa międzynarodowego.
<P>
Komisja podtrzymuje swoje zobowiązanie do udziału w procesie reform w Egipcie poprzez wsparcie finansowe i techniczne. Wsparcie dla reform politycznych, praw człowieka i demokracji jest jednym z priorytetów w krajowym programie indykatywnym na lata 2007-2010 oraz w ramach europejskiego instrumentu na rzecz demokracji i praw człowieka.
<P>
Jestem pewna, że Parlament Europejski będzie nas silnie wspierał w tych wysiłkach.
<SPEAKER ID="206" NAME="Przewodnicząca">
- Debata została zamknięta.
<P>
Teraz przejdziemy do głosowania.

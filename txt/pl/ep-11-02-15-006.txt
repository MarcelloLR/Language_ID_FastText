<CHAPTER ID="006">
Sprostowanie przyjętego dokumentu: Patrz protokół
<SPEAKER ID="126" NAME="Philip Bradbourn" AFFILIATION="ECR">
Pani Przewodnicząca! Mam nadzieję, że zdołam przekrzyczeć ten gwar. Zastanawiam się, czy potrafi mi Pani powiedzieć, kiedy Parlament zamierza podjąć kroki zmierzające do obronienia posłów, którzy w drodze pomiędzy windami, swoimi biurami a tą salą nieustannie muszą przedzierać się przez tłumy zaczepiających ich osób - lobbystów, asystentów itd. - które usiłują wcisnąć im w ręce tony dokumentów, zanim posłowie wejdą na salę przed głosowaniem. Pani Przewodnicząca! To miejsce zaczyna bardziej przypominać uniwersyteckie zgromadzenie studentów niż parlament i mam nadzieję, że podejmie Pani kroki mające na celu zmianę tej sytuacji.
<SPEAKER ID="127" NAME="Przewodnicząca">
Panie Pośle Bradbourn! Dziękuję za tę sugestię. Przekażemy Pańskie spostrzeżenia kwestorom, tak aby mogli przyjąć niezbędne środki.

<CHAPTER ID="008-10">
10. Strategia UE na rzecz młodzieży - Inwestowanie w młodzież i mobilizowanie jej do działania (
<P>
Przed głosowaniem:
<SPEAKER ID="113" NAME="Georgios Papanikolaou" AFFILIATION="PPE">
(EL) Pani przewodnicząca, panie i panowie! Cała Europa przeżywa obecnie niezwykle trudny okres. Dbałość o przyszłość Europy - a tę właśnie kwestię chcę poruszyć - oznacza przede wszystkim troskę o los następnych pokoleń. Optymizm co do przyszłości Europy oznacza zapewnienie młodzieży odpowiednich możliwości, umiejętności i kwalifikacji.
<P>
Przedmiotowe sprawozdanie, jak i każda inna inicjatywa dotycząca tej kwestii, nie będzie miało w przyszłości żadnej wartości, jeżeli my wszyscy, a zwłaszcza ci spośród nas, którzy zostali wyłonieni przez obywateli europejskich w bezpośrednich wyborach, nie będziemy w każdej naszej polityce, w każdym filarze naszej działalności, uwzględniać jako priorytetu potrzeb młodzieży. Zarówno w Grecji, jak i w innych krajach, wierzymy, że możemy ten cel osiągnąć w tych trudnych czasach. Możemy go osiągnąć podejmując rzeczywiste wysiłki we współpracy z młodzieżą, która, jeżeli będzie miała środki, jeżeli będzie miała możliwości, weźmie swoją przyszłość we własne ręce i poprowadzi nas ku lepszej przyszłości.
<P>
Dziękuję kontrsprawozdawcom ze wszystkich grup za współpracę i osiągniętą przez nas jednomyślność.
<P>
(Oklaski)

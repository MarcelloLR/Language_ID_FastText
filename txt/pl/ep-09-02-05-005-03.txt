<CHAPTER ID="005-03">
3. Europejskie MŚP w handlu międzynarodowym (
<P>
- Przed głosowaniem:
<SPEAKER ID="072" NAME="Cristiana Muscardini" LANGUAGE="IT">
Panie przewodniczący, panie i panowie! Proszę mi wybaczyć i przyjąć słowa podziękowania za państwa cierpliwość.
<P>
Jak wiadomo, od lat Parlament Europejski pragnie wyrażać swoje opinie na temat małych i średnich przedsiębiorstw, które stanowią 99% wszystkich europejskich przedsiębiorstw i utrzymują 75 milionów miejsc pracy, przy czym dzisiaj zaledwie 3% tych MŚP ma dostęp do rynków zagranicznych, a tylko 8% - do rynku wewnętrznego.
<P>
Dlatego zwracamy się do Rady i Komisji, by brała te fakty pod uwagę podczas wielostronnych i dwustronnych negocjacji, w dostępie do rynków zewnętrznych, w walce przeciw fałszerstwom, w wykorzystywaniu instrumentów ochrony handlu oraz w procedurze przetargowej. Handel jest kluczem do lepszej koniunktury.
<P>
Chciałabym podziękować moim kolegom z Komisji Handlu Międzynarodowego, a przede wszystkim sprawozdawczyniom dwóch największych grup, pani poseł Saïfi i pani poseł Locatelli oraz złożyć również moje szczere podziękowania pracownikom sekretariatu, zwłaszcza dr Bendiniemu. Uważam, że po wykonaniu całej tej pracy przekazujemy wspólnie przemyślenia i wnioski do Komisji, na temat bliski sercu pani komisarz Ashton, jak wynika to z jej wystąpienia inauguracyjnego jako komisarza; jest to rzecz, która musi być załatwiona niezwłocznie, jeżeli zamierzamy zaradzić - przynajmniej częściowo - poważnemu kryzysowi gospodarczemu i finansowemu, jaki nęka naszych pracowników i obywateli.

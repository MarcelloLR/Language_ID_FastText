<CHAPTER ID="006-03">
3. Sprawozdanie: Jan Andersson (
<P>
Przed głosowaniem
<SPEAKER ID="066" NAME="Jan Andersson">
sprawozdawca. - (SV) Dziękuję panu, panie przewodniczący. Jeśli chodzi o pismo, które tydzień temu Europejska Organizacja Związków Zawodowych wysłała swoim członkom pragnę powiedzieć, że jestem w stanie zrozumieć stanowisko ruchu związków zawodowych w sprawie, czy jakiekolwiek konsultacje pomiędzy partnerami społecznymi i Komisją Europejską miały miejsce. Jednakże, nie mamy żadnej możliwości zajęcia się tą sprawą.
<P>
Treść tej dyrektywy nie ulegnie żadnej zmianie. Jedyne co się stanie, to wprowadzenie tej dyrektywy w życie zostanie opóźnione o cztery lata. Powodem tego jest, że wprowadzenie w życie w kwietniu uniemożliwi stosowanie bardzo ważnego sprzętu medycznego. Prowadzone są obecnie badania mające na celu określenie, w jaki sposób taki sprzęt mógłby być stosowany zgodnie z przedmiotową dyrektywą.
<P>
Dlatego poparliśmy opóźnienie przyjęcia dyrektywy z całkowitą zgodą Komisji Zatrudnienia i Spraw Socjalnych.
<SPEAKER ID="067" NAME="Günter Verheugen">
wiceprzewodniczący Komisji Europejskiej. -Panie przewodniczący! W imieniu Komisji Europejskiej pragnę wyjaśnić kilka kwestii. Proponując wprowadzenie w życie tej dyrektywy, Komisja Europejska zareagowała odpowiedzialnie na nowe dowody naukowe - powtarzam, nowe dowody naukowe - mianowicie wyniki badania zleconego przez rząd brytyjski opublikowane w czerwcu 2007 r. Nowe dowody naukowe wskazują, że ewentualne wejście w życie przedmiotowej dyrektywy w jej obecnym brzmieniu w kwietniu 2008 r. wywarłoby znaczny i niezamierzony negatywny wpływ na praktykę obrazowania metodą rezonansu magnetycznego, najbardziej efektywną i najbezpieczniejszą technologię obrazowania współczesnej medycyny. Ponieważ odpowiadam za ten sektor chciałbym dodać, że bez tej technologii, tysiące pacjentów w Unii Europejskiej nie otrzymałoby możliwie najlepszej opieki medycznej. Pragnę dodać także, że nasi producenci są światowymi liderami w tej dziedzinie.
<P>
Pan Andersson podniósł kwestię konsultacji. Pragnę powiedzieć, że zanim przyjęty został wniosek Komisji Europejskiej przedstawiciele pracowników otrzymali wyczerpujące informacje i uczestniczyli w rozmowach z partnerami społecznymi. Trudności, które mogłyby wystąpić w następstwie wprowadzenia w życie przedmiotowej dyrektywy w jej obecnym brzmieniu oraz zamiary Komisji Europejskiej na przyszłość zostały przedstawione i omówione na szczeblu Komitetu Doradczego ds. Bezpieczeństwa i Zdrowia w Pracy, który został ustanowiony przez Radę. Pełnoprawnymi członkami tego komitetu doradczego są, między innymi trzej przedstawiciele każdego państwa członkowskiego, rządów krajowych, związków zawodowych i organizacji pracodawców.

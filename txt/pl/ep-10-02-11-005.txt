<CHAPTER ID="005">
Oświadczenie przewodniczącego
<P>

<SPEAKER ID="078" NAME="Elizabeth Lynne" AFFILIATION="ALDE">
Panie przewodniczący! Ogłaszam tylko, że oświadczenie pisemne 0054/2009 w sprawie transportu koni uzyskało wymaganą liczbę podpisów. Dziękuję wszystkim sygnatariuszom. To dla nas wspaniałe wieści.
<P>

<SPEAKER ID="079" NAME="Przewodniczący">
Drodzy koledzy i koleżanki, dziś przypada dwudziesta rocznica uwolnienia Nelsona Mandeli z wiezienia w RPA po odbyciu 27 lat z kary dożywocia, na którą został skazany przez reżim w 1964 roku.
<P>
(Oklaski)
<P>
Jak zapewne państwo wiedzą, pan Mandela był pierwszym laureatem Nagrody im. Sacharowa po jej ustanowieniu przez Parlament w 1988 roku.
<P>
Z okazji dwudziestej rocznicy uwolnienia Nelsona Mandeli z więzienia przewodniczący Parlamentu Europejskiego Jerzy Buzek powiedział: "Nelson Mandela jest inspiracją, pozostaje w sercach i umysłach wielu ludzi w Europie, Afryce i na całym świecie. Imię Nelsona Mandeli zawsze będzie kojarzone z walką o wolność, sprawiedliwość i demokrację. Hart ducha, jaki wykazał Nelson Mandela domagając się prawości w demokratycznym życiu, praw człowieka i pojednania z dotychczasowymi wrogami, wyznacza nam najwyższe standardy postępowania i aspiracji.
<P>
(Oklaski)
<P>
Nieustanna walka i praca charytatywna Nelsona Mandeli w starciu z HIV/AIDS uczyniła zeń promień nadziei dla milionów ludzi na świecie.
<P>
Od dwudziestu lat strzeżemy dewizy Nelsona Mandeli, która brzmi: >>to spoczywa w naszych rękach<<”.
<SPEAKER ID="080" NAME="Michael Cashman (S&amp;D">
), przewodniczący delegacji ds. stosunków z RPA. - Panie przewodniczący, będę wyrażał się zwięźle, gdyż Izba nie życzy sobie wstrzymywania jej prac.
<P>
Jak pan słusznie powiedział, 20 lat temu Nelson Mandela został zwolniony z więzienia po odbyciu 27 lat politycznego wyroku. Świat patrzył, jak Mandela wyszedł na ostatnią prostą na drodze ku wolności. Ten dzień zmienił RPA, a zapewne zmienił świat. Mandela utworzył nowoczesną, nową RPA. Uczynił to bez gniewu, urazy ani goryczy, dowodząc, że jest mężem stanu przerastającym o całą głowę i ramiona wielu innych. Uważam, że stanowi on żywy przykład tego, że jesteśmy albo więzieni przez naszą historię, albo przez nią oswobodzeni. Po swoim uwolnieniu oswobodził on kraj, wysłał apartheid na śmietnik historii i zaprowadził w RPA wielorasową demokrację. Oddajemy mu cześć.
<P>
(Oklaski)

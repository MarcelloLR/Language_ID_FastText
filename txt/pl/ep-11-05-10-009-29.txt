<CHAPTER ID="009-29">
29. Skorzystanie z immunitetu poselskiego przez Luigiego de Magistrisa (
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Pani Przewodnicząca! Prosiłbym o jedno wyjaśnienie. Chciałbym wiedzieć, czy nasze głosowanie za chwilę będzie rezultatem automatycznej procedury czy też konkretnego wniosku złożonego przez pana posła de Magistrisa, który od lat znany jest z tego, że atakuje przywileje polityków, mówiąc, iż powinni oni bronić się w sądzie, nie zaś szukać furtek, by tego uniknąć. W gruncie rzeczy chciałbym wiedzieć, czy pan poseł de Magistris złożył wniosek o skorzystanie z immunitetu, czy jest to procedura automatyczna.
<P>
Czy mogłaby Pani wyjaśnić tę kwestię, gdyż jeżeli pan poseł de Magistris stara się uniknąć procesu...
<P>
(Przewodnicząca wyłączyła mikrofon)
<SPEAKER ID="114" NAME="Przewodnicząca">
Panie pośle Silvestris, czy mogę odpowiedzieć? Pytał Pan, czy pan poseł de Magistris złożył wniosek o skorzystanie z immunitetu, czy też jest to procedura automatyczna? Kogo Pan pytał?
<P>
Z tego, co wiem, pan poseł de Magistris złożył wniosek o skorzystanie z immunitetu.

<CHAPTER ID="006-10">
10. Uczenie się przez całe życie na rzecz wiedzy, kreatywności i innowacji - realizacja programu prac - "Edukacja i szkolenie 2010” (
<P>
- Przed głosowaniem:
<SPEAKER ID="093" NAME="Ljudmila Novak">
sprawozdawczyni. - (SL) Ze wspólnego sprawozdania Rady i Komisji za rok 2008 wynika, że dokonany został pewien postęp jeśli idzie o uczenie się przez całe życie, jednak nie możemy być usatysfakcjonowani dotychczasowymi osiągnięciami.
<P>
Największe wyzwanie stanowią rezygnacja uczniów z dalszego kształcenia w młodym wieku, niewielki uczestnictwo w uczeniu się przez całe życie ze strony starszych i nisko wykwalifikowanych pracowników oraz niskie umiejętności pracowników migrujących. Jednak gospodarka oparta na wiedzy będzie wymagać coraz lepiej wykształconej siły roboczej.
<P>
Podkreśliłam w moim sprawozdaniu, że musimy polepszyć jakość kształcenia na wszystkich poziomach, byśmy mogli przygotować dzieci i młodzież do innowacyjnego myślenia i uczenia się. Programy nauczania powinny być ustawicznie unowocześniane, a ludzie starsi powinni więcej korzystać z technologii informatycznej.
<P>
Programy uczenia się przez całe życie winny być powiązane z gospodarką i wspierać przedsiębiorczość, umożliwiając obywatelom zdobywanie wiedzy, która pozwoli im na zakładanie, prowadzenie i rozwijanie własnych przedsiębiorstw. Ważne jest, by uwzględnić lokalne i regionalne potrzeby, możliwości i specyfikę.
<P>
Wzywam rządy państw członkowskich i instytucje Unii Europejskiej, by nie dokonywały cięć w funduszach na edukację w obecnych czasach kryzysu finansowego, ponieważ wysokiej jakości edukacja dostępna dla wszystkich grup społeczeństwa jest najlepszą bronią przeciwko biedzie i najlepszym narzędziem pozwalającym znaleźć wyjście z kryzysu.
<P>
Dziękuję wszystkim kolegom posłom i Biuru za współpracę.
<P>
(Oklaski)

<CHAPTER ID="003-09">
9. Umowa o partnerstwie gospodarczym WE-CARIFORUM (głosowanie) 
<SPEAKER ID="100" NAME="Ignasi Guardans Cambó" AFFILIATION="ALDE">
- Pani przewodnicząca! Odnośnie do poprawki 13, która ma być dodana po ustępie 22, chciałbym, aby została ona uznana za uzupełnienie pierwotnego tekstu a nie zastępowała go. Jeżeli tak się stanie, poprę ją.
<P>
Tak naprawdę ta sama poprawka i dokładnie ten sam wniosek mojej grupy miałyby zastosowanie do jednej poprawki w prawie każdym sprawozdaniu, nad którym mamy głosować. Nie wiem, czy mogę odczytać listę tych poprawek, czy też mam w każdym przypadku zwracać się z tą samą prośbą. Decyzja należy do pani.
<SPEAKER ID="101" NAME="Przewodnicząca">
Panie pośle Guardans Cambó, zastanowimy się nad tym. Muszę zapytać osoby, które zgłosiły poprawkę, czy zgadzają się z proponowanym przez pana uzupełnieniem.
<SPEAKER ID="102" NAME="Caroline Lucas" AFFILIATION="Verts/ALE">
- Pani przewodnicząca! Odpowiedź brzmi "tak”.
<P>
(Poprawka ustna została przyjęta.)
<P>
- Przed głosowaniem nad poprawką 2:
<SPEAKER ID="104" NAME="Ignasi Guardans Cambó" AFFILIATION="ALDE">
- Pani przewodnicząca! Chciałbym w tym miejscu zgłosić poprawkę ustną do poprawki 2; chodzi mi o usunięcie dla ścisłości ostatniego zdania, gdyż nie jest ono już ścisłe. Usunęlibyśmy zdanie: "Uważa, że to monitorowanie należy rozpocząć po przyjęciu każdej przejściowej umowy o partnerstwie gospodarczym”. Nie ma to w tym przypadku zastosowania. Jest to pełna a nie przejściowa umowa o partnerstwie gospodarczym, więc chcąc odzwierciedlić rzeczywistość, chcielibyśmy zdanie to usunąć.

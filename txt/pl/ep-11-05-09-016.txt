<CHAPTER ID="016">
Porządek obrad
<SPEAKER ID="026" NAME="Przewodniczący">
Rozdany został końcowy projekt porządku dziennego sporządzony zgodnie z art. 137 Regulaminu przez Konferencję Przewodniczących na posiedzeniu w czwartek 5 maja 2011 r. Zaproponowano następujące zmiany:
<P>
[Środa]:
<P>
Jest propozycja, którą przedstawi zaraz pan współprzewodniczący Speroni. W odniesieniu do debaty dotyczącej polityki zagranicznej, bezpieczeństwa i obrony grupa Europy Wolności i Demokracji zwróciła się z wnioskiem o uwzględnienie w tytule oświadczenia Wysokiej Przedstawiciel/Wiceprzewodniczącej Komisji w sprawie sytuacji w Syrii i w obozie Ashraf również koptyjskiej wspólnoty chrześcijańskiej w Egipcie. To jest wniosek związany ze środą, z poranną dyskusją o godz. 9.00 w obecności pani Ashton. Pan współprzewodniczący Speroni przedstawi ten wniosek, bardzo proszę.
<SPEAKER ID="027" NAME="Francesco Enrico Speroni" LANGUAGE="IT">
Panie Przewodniczący! Nie chcieliśmy wprowadzać żadnej zasadniczej zmiany - czy raczej proponować zasadniczej zmiany - w porządku obrad przez dodanie czy zmianę jego punktu; po prostu prosimy o rozszerzenie tematu, który zreferuje wiceprzewodniczący.
<P>
Prosimy jedynie, by w temacie będącym przedmiotem dyskusji uwzględniono sprawy Syrii, obozu Ashraf i mniejszości chrześcijańskiej, a przede wszystkim sprawę mniejszości koptyjskiej w Egipcie. Omawiamy wrażliwe kwestie i temat dotyczący ochrony mniejszości, w związku z czym proszę szanownych posłów o zatwierdzenie tego wniosku.
<SPEAKER ID="028" NAME="Bruno Gollnisch" AFFILIATION="NI">
(FR) Panie Przewodniczący! W pełni popieram ten wniosek, ale poprosiłem Pana o możliwość zabrania głosu, aby wypowiedzieć się na temat wtorkowego porządku obrad. Nie wiem, czy może mi Pan udzielić teraz głosu, czy może Pan to uczyni po podjęciu decyzji w sprawie wniosku pana Speroni.
<SPEAKER ID="029" NAME="Przewodniczący">
Musimy teraz skończyć rozpoczętą dyskusję nad punktem, który dotyczy środy.
<SPEAKER ID="030" NAME="Mario Mauro" AFFILIATION="PPE">
(IT) Panie Przewodniczący! Zabieram głos, aby poprzeć wniosek pana Speroni, dokładnie dlatego, że sytuacja zdominowana konfliktami z udziałem wspólnoty koptyjskiej obrazuje zagrożenia związane z bieżącymi wydarzeniami w Egipcie.
<P>
Apeluję zatem o poparcie tego wniosku, gdyż nie chodzi tu o obronę prawa wspólnoty koptyjskiej do podkreślania swojej tożsamości. Sytuacja ta dowodzi raczej złożoności sytuacji, jaka ma miejsce w Egipcie. Uważam zatem, że zdecydowanie zachodzi konieczność dokładnego jej monitorowania przez Parlament Europejski, zwłaszcza za sprawą oświadczenia pani komisarz Ashton.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Panie Przewodniczący, Szanowni Państwo! Wydarzenia w Egipcie zaskoczyły wszystkich. Musimy jednak zachować rozsądek. Jest sześć punktów do omówienia z panią baronessą Ashton. Mamy sprawę Syrii, obozu Ashraf, sprawozdanie pana Gualtieriego, sprawozdanie pana Albertiniego, kwestię Europy jako pełnoprawnego podmiotu w Organizacji Narodów Zjednoczonych. To naprawdę nie ma sensu.
<P>
Uważam, że powinniśmy zwrócić się do Komisji Spraw Zagranicznych, aby omówiła sytuację w Egipcie, w tym wszystkie wydarzenia związane z mniejszościami, sporządzając następnie sprawozdanie z inicjatywy własnej, natomiast miesiąc później powinniśmy odbyć debatę na temat Egiptu z udziałem pani baronessy Ashton. Musimy przeprowadzić odpowiednią debatę nad wydarzeniami w Egipcie. Jeżeli dodamy szósty punkt, jedna osoba go omówi, natomiast inne będą omawiały jeszcze coś innego. Nie skoncentrujemy się na debacie w sprawie Egiptu, omawiając sześć punktów z baronessą Ashton.
<P>
Rozumiem zatem Państwa emocje, ale dodawanie czegoś, co nie zostanie omówione w środę rano tak czy inaczej nie stanowi rozwiązania.
<SPEAKER ID="033" NAME="Bruno Gollnisch" AFFILIATION="NI">
(FR) Panie Przewodniczący! Powiem krótko: Konferencja Przewodniczących zaplanowała głosowanie nad ewentualnym zniesieniem mojego parlamentarnego immunitetu na jutro, czyli we wtorek.
<P>
Nie chcę się rozwodzić nad tą sprawą, ale chcę powiedzieć, że jestem lekko zaskoczony - delikatnie mówiąc - że nie zaplanowano debaty i nie mogę przedstawić Parlamentowi mojego punktu widzenia, zajmując zaledwie dwie czy trzy minuty. Uważam, że powinienem go przedstawić, wydaje mi się bowiem, że sprawozdawca przetworzył przytoczony ostatnio przez panią poseł Wallis argument, że należałoby odebrać mi immunitet parlamentarny, co Trybunał Sprawiedliwości bardzo wyraźnie potępił.
<P>
(Przewodniczący wyłączył mikrofon)
<SPEAKER ID="034" NAME="Przewodniczący">
To nie jest punkt porządku dziennego.
<SPEAKER ID="035" NAME="Bruno Gollnisch" AFFILIATION="NI">
(FR) Panie Przewodniczący! Apeluję o przeprowadzenie debaty, wnoszę o udzielenie mi głosu na dwie lub trzy minuty. O ile mi wiadomo, jest to punkt porządku dziennego. Dwie lub trzy minuty na obronę godności posła PE - to wszystko, o co proszę. Czy istnieje taka możliwość, że któregoś dnia ten Parlament uszanuje prawo do obrony jednego ze swoich posłów, nie poświęcając czasu jedynie na sprawy Gwatemali czy Indonezji, ale przeznaczając go na swoje wewnętrzne sprawy?
<SPEAKER ID="036" NAME="Przewodniczący">
Panie Kolego Gollnisch! My postępujemy zgodnie z art. 7 ust. 8 naszego Regulaminu i jest tam wyraźnie powiedziane, jak w takich przypadkach postępować. Wszystkie uwagi, jakie Pan zgłasza odnośnie do porządku obrad, muszą być zgłoszone co najmniej na godzinę przed dyskusją, którą w tej chwili rozpoczęliśmy. A więc powtarzam - to jest art. 7 ust. 8 naszego Regulaminu.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Panie Przewodniczący! Konferencja Przewodniczących zaplanowała na środę po południu debatę nad propozycjami rządów Włoch i Francji dotyczącymi zmian w układzie z Schengen. Proszę mi wybaczyć, ale w rzeczywistości debata ta jest zaplanowana na wtorek po południu, o godz. 15.00.
<P>
Konferencja Przewodniczących stwierdziła, że w debacie powinien uczestniczyć pan przewodniczący Barroso i chciałbym wiedzieć, czy są jakieś informacje na temat jego obecności. Czemu jest to dla nas tak ważne? Jest to ważne, ponieważ przewodniczący Komisji - pan Barosso jako pierwszy przyjął stanowisko po spotkaniu na szczycie z udziałem swoim i pana Sarkozy'ego, podczas gdy komisarze wyrazili potem odmienny pogląd.
<P>
Mając na uwadze, że przewodniczący Komisji jest w obowiązku ją reprezentować, bardzo chcemy, aby pan Barosso był obecny we wtorek po południu o godz. 15.00. Przepraszam, że pomyliłem wtorek ze środą.
<SPEAKER ID="038" NAME="Przewodniczący">
Panie Cohn-Bendit! Dziękuję Panu za uwagi. Sprawdzę to. Na chwilę obecną nie mam żadnych innych informacji, ale mogę to dla Pana sprawdzić. Zrobię ten szczególny gest.
<SPEAKER ID="040" NAME="Przewodniczący">
Ogłaszam przyjęcie porządku obrad na ten tydzień.

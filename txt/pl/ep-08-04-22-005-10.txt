<CHAPTER ID="005-10">
10. Absolutorium za rok 2006: budżet ogólny UE, sekcja 1 - Parlament Europejski (
<P>
Przed głosowaniem
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Panie przewodniczący! Mam małą propozycję dla pana oraz dla wszystkich przewodniczących, którzy przewodniczą w trakcie głosowań. Przeprowadzamy wiele głosowań imiennych, lecz nie sądzę, aby Regulamin Parlamentu wymagał od przewodniczącego odczytywania liczb. Każdy może odczytać wynik na ekranie. Wystarczy, jeżeli powie pan "przyjęte” lub "odrzucone”.
<P>
Gdyby pan się z tym zgodził, zaoszczędzilibyśmy czas.
<SPEAKER ID="103" NAME="Przewodniczący">
Jeśli wszyscy się zgadzają, to przewodniczący też.
<P>
- Przed głosowaniem nad ust. 65
<SPEAKER ID="104" NAME="José Javier Pomés Ruiz">
sprawozdawca. - (ES) Panie przewodniczący! Wystąpił błąd w numeracji. Tym, nad czym powinniśmy głosować jako pierwsi, drogą głosowania odrębnego, jest ust. 65 z wyjątkiem tiret 4, a następnie mamy przeprowadzić głosowanie imienne nad tiret 4. Miała miejsce zmiana numerów - tylko tyle.
<SPEAKER ID="105" NAME="Przewodniczący">
To prawda, panie pośle Pomés, dlatego też przejdźmy do głosowania nad ust. 65, z wyłączeniem tiret 4.
<P>
- Przed głosowaniem nad poprawką 9:
<SPEAKER ID="106" NAME="Jan Andersson   -" AFFILIATION="PSE">
(SV) Panie przewodniczący! W ramach ust. 65 nie głosowaliśmy nad tiret 5. Głosowaliśmy odrębnie nad numerem cztery, ale nie nad numerem pięć.
<SPEAKER ID="107" NAME="Przewodniczący">
Panie pośle Andersson! Są różne wersje językowe i to, nad czym już głosowaliśmy - to, do czego pan się odnosi - zostało już uwzględnione.
<P>
A więc jeżeli nie ma już żadnych wątpliwości, to teraz będziemy głosować wyłącznie nad tym, co mówił poseł Andersson, czyli "krewni posłów nie powinni być zatrudniani”.
<P>
- Przed głosowaniem nad ust. 72
<SPEAKER ID="108" NAME="Alexander Alvaro" AFFILIATION="ALDE">
(DE) Panie przewodniczący! Nawet jeśli jest zbyt późno, aby to powiedzieć, to myślę, że sprzeciw posła mógł zostać źle zrozumiany. Chciał on głosować nad ust. 65 tiret piąte. Głosowaliście nad tym, czy członkowie rodzin posłów mogą być zatrudniani. Ustęp 65, tiret piąte nie reguluje tej kwestii, lecz określa to, czy płatności mogą zostać zawieszone w przypadku, gdy istnieje podejrzenie niezgodnych z etyką praktyk. Nie głosowaliśmy nad tym, albo też zapowiedział pan coś nieprawidłowo. To tylko tytułem wyjaśnienia, tak aby wszyscy wiedzieli, co się dzieje.
<SPEAKER ID="109" NAME="Przewodniczący">
Panie pośle Alvaro! Problem polega na tym, że w różnych wersjach językowych zdanie to jest odmiennie skonstruowane. To powoduje trudności. Dlatego też głosujemy, mówiąc dokładnie to, za przyjęciem czego głosowaliśmy. Nie ma więc tu żadnych wątpliwości. Czy pan rozumie, pośle Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Panie przewodniczący! Chciałabym zaznaczyć, że ci, którzy przygotowywali listy głosowań, byli świadomi tego problemu, tak więc oznaczenia widoczne na pańskiej liście głosowań już uwzględniają różne problemy lingwistyczne. Czyli było całkowicie jasne, jak głosowały grupy. W tym przypadku nie było tak, że nikt nie wiedział, nad czym głosuje. Próbowaliśmy to naprawić w biurze składania dokumentów i zostało to poprawione.
<SPEAKER ID="111" NAME="Przewodniczący">
W każdym razie głosowanie było jasne, więc problem już nie istnieje.

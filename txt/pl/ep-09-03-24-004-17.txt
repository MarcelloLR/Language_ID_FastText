<CHAPTER ID="004-17">
17. Wielojęzyczność: atut dla Europy i wspólne zobowiązanie (
<P>
- Przed głosowaniem
<SPEAKER ID="124" NAME="Vasco Graça Moura" LANGUAGE="PT">
Panie przewodniczący! Moje sprawozdanie jest zgodne ze wszystkimi wcześniejszymi dokumentami w sprawie wielojęzyczności, niezależnie od tego czy zostały przygotowane przez tę Izbę, Radę, czy Komisję.
<P>
Złożony wniosek alternatywny jest próbą przeniesienia do Parlamentu Europejskiego pewnych sporów na tle narodowym, do których dochodzi w Hiszpanii. Nawet wczoraj hiszpańska gazeta "El Pais” podała, że Hiszpański Sąd Najwyższy zdecydował trzy miesiące temu, że formularz wypełniany przed zapisaniem dziecka do szkoły powinien zawierać pozycję, w której rodzice pytani są, w jakim języku ich dziecko ma się uczyć, oraz że władze w Katalonii nie stosują się do tej decyzji.
<P>
Sygnatariusze wniosku alternatywnego nie chcą, aby to prawo rodziców zostało uznane w krajach, w których jest więcej niż jeden język urzędowy lub regionalny.
<P>
Nie chcą oni uznać podstawowej potrzeby, jaką jest nauka w języku ojczystym, nie tylko z punktu widzenia sukcesu edukacyjnego ale także w szczególności w kontekście nauki innych języków.
<P>
Nie chcą oni w takiej sytuacji zapewnić pełnego wzajemnego zrozumienia między użytkownikami różnych języków w jednym kraju, co się tyczy w szczególności osób starszych, systemu prawnego, zdrowia, administracji i zatrudnienia.
<P>
Nie przyjmują oni do wiadomości, że w tych krajach jeden język nie powinien być promowany kosztem praw użytkowników drugiego języka lub innych języków.
<P>
Jest to sprzeczne ze tym, co postuluje Parlament i inne europejskie instytucje.
<P>
W konsekwencji wersja alternatywna nie zawiera ustępów 11, 12, 14 oraz 17 mojego sprawozdania. Patrząc na te ustępy, widzimy, że tak negatywne stanowiska są jednoznacznie sprzeczne z podstawowymi prawami i swobodami i wyraźnie naruszają zasadę pomocniczości.
<P>
W moim sprawozdaniu nie atakuję tak zwanych języków mniejszościowych, ani im nie szkodzę. Wyrażam w nim dla nich szacunek i uznaję ich wartość, ale próbuję także określić ogólne i podstawowe zasady.
<P>
Ta Izba nie może być instrumentem ekstremistycznego nacjonalizmu, ani lokalnych nienawiści i niechęci. Na szali jest nasza odpowiedzialność jako posłów do PE. Dlatego też wzywam państwa do zagłosowania za odrzuceniem wniosku alternatywnego i przyjęcia tekstu mojego autorstwa.
<SPEAKER ID="125" NAME="Przewodniczący">
- Panie i panowie! Proszę o chwilę uwagi. O zabranie głosu poprosiła jedna osoba i mogą o to poprosić też inni. Znając treść właśnie zakończonego wystąpienia sprawozdawcy, zakładam, że niektórzy posłowie i posłanki go nie poprą, jednak, jak państwo wiecie, Regulamin przewiduje, że jedynie sprawozdawca może przemawiać przez dwie minuty; nie przewiduje on otwarcia debaty.
<P>
Dlatego nie mogę udzielić głosu innym i ponownie otworzyć debaty; mogę to zrobić tylko wtedy, gdy zgłoszona zostanie prośba o zabranie głosu w kwestii formalnej, co jest zgodne z Regulaminem. Jeżeli mówimy o kwestiach formalnych, to udzielam głosu panu posłowi Guardansowi Cambó. Proszę nie uznać tego za niegrzeczność z mojej strony, jeśli przerwę jego wystąpienie, kiedy uznam, że nie odnosi się on do żadnej kwestii regulaminowej.
<SPEAKER ID="126" NAME="Ignasi Guardans Cambó" AFFILIATION="ALDE">
Panie przewodniczący! To naprawdę kwestia formalna. Nie zamierzam rozpoczynać debaty, ale sprawozdawca powiedział właśnie coś, co nie ma związku z przedmiotem głosowania. Powiedział, że z wniosku alternatywnego usunięto cztery ustępy zawarte w jego pierwotnej rezolucji, a to nie jest prawda: wprowadzono tam jedynie zmiany w numeracji. Z czterech ustępów, które wymienił, w obu rezolucjach nie znajdziemy tylko jednego. Takie są fakty. Pozostałe trzy są w obu rezolucjach.
<P>
(Krzyki)
<P>
Zatem to jest kwestia formalna dotycząca sprostowania. Posłowie będą głosować nad tym, o co sprawozdawca ich poprosił. Obie rezolucje różnią się tyko w jednym punkcie, który nie ma żadnego związku z Hiszpańskim Sądem Najwyższym. Z uwagi na to, że stwierdzenie sprawozdawcy było błędne, uznaję, że jest to kwestia formalna.
<SPEAKER ID="127" NAME="Przewodniczący">
Dziękuję panie pośle Guardans Cambó. Przechodzimy do głosowania. Głosujemy nad poprawką 1. Będzie to głosowanie imienne. Otwieram głosowanie.
<SPEAKER ID="128" NAME="Cristiana Muscardini" AFFILIATION="UEN">
- (IT) Panie przewodniczący, panie i panowie! Chciałabym tylko zapytać, czy nie zakrawa na absurd to, że kradnie się sprawozdanie jednej osoby i zamiast niego przedkłada się identyczne sprawozdanie, mimo że zgodnie ze starym systemem, złożono poprawki. W związku z tą sytuacją zachęcam pana do zalecenia przeglądu naszego Regulaminu, gdyż wprowadza on ogromne zamieszanie i oficjalnie pozwala czynić niesprawiedliwość.
<SPEAKER ID="129" NAME="Przewodniczący">
- Zobowiązuję się ponownie zwrócić uwagę Prezydium na tę kwestię, choć, jak pani wie, niektóre uprawnienia regulacyjne zostały odebranie Prezydium i wykonywane są poprzez skoordynowane działania przewodniczących grup. Jednak niezależnie od tego, kto podejmie w tej kwestii decyzje, jeśli faktycznie jest to absurd, to absurdem pozostanie; i nic tego nie zmieni.

<CHAPTER ID="007-10">
10. Wniosek o uchylenie immunitetu Franka Vanhecke (
<P>
- Przed głosowaniem:
<SPEAKER ID="132" NAME="Bruno Gollnisch" AFFILIATION="NI">
- Panie przewodniczący! Moja prośba opiera się na art. 168 Regulaminu. Przez dziesięć lat, panie przewodniczący, zasiadałem w Komisji ds. Regulaminu, Weryfikacji Mandatów i Immunitetów. Szczegółowo zapoznałem się ze sprawozdaniem pana posła Lehne'go i muszę wyrazić - niezależnie od perswazji politycznej rzeczonego pana posła - swoje zdumienie, że w tym momencie odstępujemy od ustanowionego przez komisję orzecznictwa, które mówi o zachowaniu immunitetu przez posłów prześladowanych z powodów politycznych.
<P>
Jednakże, przeciwko panu posłowi Vanhecke'mu wniesiono oskarżenie jako szefowi publikacji. Jest on oskarżony ze względu na artykuł, którego autor jest znany, a zgodnie z prawem belgijskim, co zostało uznane w sprawozdaniu, w tej sytuacji szef publikacji nie powinien być oskarżony. Co więcej, oskarżenie opiera się na tym, że ujawniono zagraniczne pochodzenie osób, które dokonały zbezczeszczenia grobów. Zostało ono wszczęte z inicjatywy belgijskich radnych socjalistów.
<P>
Panie przewodniczący! Jasne jest, i jest to mój ostatni punkt, że...
<P>
(Przewodniczący wyłączył mikrofon )
<SPEAKER ID="133" NAME="Przewodniczący">
Panie pośle Gollnisch, przepraszam, ale nie są dozwolone tego typu debaty w sprawie głosowania, oddałem panu głos na minutę, żeby mógł pan zilustrować swoją prośbę, ale pan mówił dłużej, a nie możemy otwierać debaty.
<P>
(Wniosek o ponowne skierowanie sprawy do komisji parlamentarnej został odrzucony).

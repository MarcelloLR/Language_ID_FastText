<CHAPTER ID="005-11">
11. Stosunki handlowe i gospodarcze z Ukrainą (głosowanie) 
<P>
Zaleski
<P>
- Przed głosowaniem:
<SPEAKER ID="114" NAME="Zbigniew Zaleski  " AFFILIATION="PPE-DE">
sprawozdawca. - (DE) Panie przewodniczący! Przed głosowaniem ja I moi współpracownicy z Komisji Handlu Międzynarodowego chcielibyśmy podziękować panu za tę pracę wykonaną z dobrym skutkiem, co pozwala nam zaoszczędzić czas ze względu na brak poprawek.
<P>
Przedmiotowe sprawozdanie wysyła wyraźny sygnał nowemu rządowi i parlamentowi na Ukrainie, że z naszej strony zrobiliśmy wszystko, co konieczne w celu zapewnienia, aby negocjacje dotyczące strefy wolnego handlu odbyły się. Jesteśmy partnerami budzącymi zaufanie w tym dialogu. Jeśli jest tu dziś przedstawiciel Ukrainy, proszę, aby przekazał on parlamentowi krajowemu, że Parlament Europejski zaleca niezwłoczne głosowanie w sprawie przystąpienia do Światowej Organizacji Handlu i ratyfikowania traktatu akcesyjnego, gdy tylko zostanie podjęta decyzja w Genewie.
<P>
Z wzajemną korzyścią dla UE i Ukrainy proszę wszystkich teraz o poparcie tego sprawozdania. Dziękuję bardzo.
<P>
(Oklaski)
<SPEAKER ID="115" NAME="Przewodniczący">
Panie pośle Zaleski, gdyby wolno mi było pogratulować panu tego, jak dobrze wypowiada się pan w moim języku, zrobiłbym to.

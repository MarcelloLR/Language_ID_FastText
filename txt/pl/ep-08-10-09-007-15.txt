<CHAPTER ID="007-15">
15. Razem na rzecz zdrowia: Strategiczne podejście dla UE na lata 2008-2013 (
<P>
- Przed głosowaniem:
<SPEAKER ID="123" NAME="Alojz Peterle">
sprawozdawca. - Panie przewodniczący! Chciałbym wyjaśnić czemu, jako sprawozdawca, siedem razy głosowałem "nie” w stosunku do poprawek przygotowanych przez Grupę Socjalistyczną. Chodziło o moją wiarygodność, ponieważ trzy tygodnie temu Komisja Ochrony Środowiska Naturalnego, Zdrowia Publicznego i Bezpieczeństwa Żywności odrzuciła sześć spośród tych siedmiu poprawek. Nie słyszałem żadnego sprzeciwu w tej sprawie i dlatego nie widzę żadnych nowych powodów, by teraz zmieniać swoje stanowisko.
<P>
Kolejnym powodem jest przyjęcie przez nas w styczniu rezolucji w sprawie bezpieczeństwa w miejscu pracy i uważam, że przedmiotowa kwestia została tam doskonale ujęta. Moim zdaniem problem nie leży w treści poprawek. Sądzę po prostu, że nie należy powtarzać niektórych elementów w różnych rezolucjach. Tak, czy inaczej, w porozumieniu z kontrsprawodawcami , chciałbym przedłożyć wniosek dotyczący poprawki ustnej, by nadać tekstowi stosowną strukturę. Poprawki 1, 3 i 4 należy umieścić w tekście za ust. 32, poprawkę 5 za punktem M, a poprawkę 6 za punktem Q. Chodzi tu jedynie o zamianę kolejności.
<SPEAKER ID="124" NAME="Przewodniczący">
Krótko mówiąc, nasz sprawozdawca nie proponuje poprawki do tekstu. Chce jedynie mieć pewność, że po głosowaniu służby zmienią układ tekstu zgodnie z jego wnioskiem.

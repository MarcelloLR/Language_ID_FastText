<CHAPTER ID="005">
Wsparcie dla zaostrzenia wydanego przez Unię Europejską zakazu odcinania płetw rekinom - Większe wsparcie Unii Europejskiej dla sportów uprawianych na poziomie podstawowym - Strategia UE na rzecz przeciwdziałania bezdomności (oświadczenia pisemne) 
<SPEAKER ID="997" NAME="Przewodnicząca">
Oświadczenia pisemne 0071/2010, 0062/2010 i 0061/2010 zostały podpisane przez większość członków Parlamentu, a zatem, na mocy art. 123 ust. 3 i 4 Regulaminu zostaną przesłane adresatom i opublikowane w przyjętych tekstach tej debaty wraz z nazwiskami sygnatariuszy.
<SPEAKER ID="110" NAME="Seán Kelly" AFFILIATION="PPE">
Pani Przewodnicząca! W imieniu współsygnatariuszy, Ivo Beleta, Hannu Takkuli, Mary Honeyball i Joanny Senyszyn, dziękuję wszystkim Państwu Posłom za podpisanie tego oświadczenia pisemnego. Znamienne, że prawie 50 % sygnatariuszy stanowiły kobiety, chciałbym im zatem podziękować za współpracę, a także złożyć szczególne wyrazy uznania Joannie Senyszyn. Zrobiła kawał dobrej roboty i może także będzie chciała powiedzieć kilka słów.
<P>
A wszystkim dziękuję i życzę wiele przyjemności i zabawy oraz wiele sportu w okresie Świąt Bożego Narodzenia.
<SPEAKER ID="111" NAME="Przewodnicząca">
Kolejnym punktem porządku obrad jest oświadczenie pisemne nr 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Pani Przewodnicząca, Panie i Panowie! Z niejakim wzruszeniem, w imieniu koleżanek i kolegów: pani poseł Thomsen, pani poseł Lynne, pani poseł Figueiredo i pana posła Protasiewicza, chciałabym wyrazić szczere podziękowania za poparcie przez państwa oświadczenia pisemnego nr 61/2010 w sprawie strategii UE na rzecz przeciwdziałania bezdomności.
<P>
Kiedy dziś Komisja Europejska prezentuje swoją sztandarową inicjatywę - Europejską platformę współpracy w zakresie walki z ubóstwem i wykluczeniem społecznym - przedmiotowa deklaracja stanowi zdecydowany przekaz Parlamentu pod adresem Komisji Europejskiej i państw członkowskich.
<P>
Nie czas już na gadanie. Teraz jest czas na działanie. Można teraz wdrożyć konkretne wnioski. Dopilnujmy tego, żeby do roku 2015 nie było już ludzi mieszkających na ulicy.
<P>
Życzę Państwu Wesołych Świąt i ufam, że dobrze zaczniemy przyszły rok.
<P>
(Oklaski)
<SPEAKER ID="113" NAME="Przewodnicząca">
Pan poseł Besset poprosił o udzielenie mu głosu. Proszę bardzo, słuchamy.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Pani Przewodnicząca! W imieniu trojga kolegów posłów, pani poseł Pietikäinen, pani poseł Sârbu i pana posła Daviesa, chciałbym wyrazić serdeczne podziękowania dla 410 posłów do Parlamentu Europejskiego, którzy podpisali złożone przez nas oświadczenie pisemne nr 71/2010 o wzmocnieniu unijnego zakazu obcinania płetw rekinom.
<P>
Rzeczywiście, ten delikatny gatunek doświadcza istnej masakry na morzach, w wyniku praktyki obcinania płetw i wyrzucaniu do morza okaleczonych ciał.
<P>
Dziękuję Państwu za podpisanie tej deklaracji pisemnej przez przytłaczającą większość. Jest to zdecydowanym sygnałem dla Komisji, żeby wzmocniła przepisy dotyczące ochrony tego gatunku.
<P>
(Oklaski)

<CHAPTER ID="008">
Kolizje pojazdów ciężarowych (oświadczenie pisemne): patrz protokół
<SPEAKER ID="102" NAME="Przewodniczący">
Na początek przeczytam Państwu oświadczenia pisemne. Pierwsze, przedstawione przez posłów Marca Tarabellę, Reginę Bastos, Pascala Canfina, Marie-Christine Vergiat i Renate Weber, w sprawie ustanowienia europejskich statutów dla towarzystw wzajemnych, stowarzyszeń i fundacji. Złożyła pod nim podpisy większość posłów do Parlamentu Europejskiego. W związku z tym, zgodnie z artykułem 123 Regulaminu, zostanie ono przekazane adresatom i opublikowane w tekstach przyjętych w obecnej sesji plenarnej ze wskazaniem w protokole nazwisk sygnatariuszy.
<P>
Drugie oświadczenie pisemne zostało przedstawione przez posłów Fionę Hall, Inés Ayalę Sender, Isabelle Durant, Dietera-Lebrechta Kocha i Sabinę Wils w sprawie kolizji pojazdów ciężarowych. Złożyła pod nim podpisy większość posłów do Parlamentu Europejskiego. W związku z tym, zgodnie z artykułem 123 Regulaminu, zostanie ono przekazane adresatom i opublikowane w tekstach przyjętych w obecnej sesji plenarnej ze wskazaniem w protokole nazwisk sygnatariuszy.
<SPEAKER ID="103" NAME="Mike Nattrass" AFFILIATION="NI">
Panie Przewodniczący! W związku z tym, co zostało powiedziane wcześniej, chcę dodać, że poziom bezpieczeństwa tego budynku został poprawiony - i chcę podziękować kobietom i mężczyznom, którzy nas ochraniają. Chcę również usłyszeć zapewnienie, że naruszenia zasad bezpieczeństwa w Brukseli są rzetelnie badane, także te związane z bronią palną. Te naruszenia naraziły na poważne niebezpieczeństwo pracujący tu personel, naszych gości i nas samych. Czy mogę również usłyszeć, że kadra kierownicza, jeśli zajdzie taka konieczność, zostanie pociągnięta do odpowiedzialności i nie poświęci się żołnierzy, by ratować generałów?
<P>
(Oklaski)
<SPEAKER ID="104" NAME="Przewodniczący">
Chciałbym Pana Posła zapewnić, że prowadzi się tę sprawę nieustannie, żeby wzmocnić bezpieczeństwo naszej Izby.
<SPEAKER ID="105" NAME="Marc Tarabella" AFFILIATION="S&amp;D">
(FR) Panie Przewodniczący, Panie i Panowie! W związku z podpisaniem pisemnego oświadczenia 84/2010 chcę, oczywiście, podziękować wszystkim Posłom, którzy podpisali je razem ze mną: Pani Poseł Bastos z Europejskiej Partii Ludowej (Chrześcijańskich Demokratów), Panu Posłowi Canfinowi z Grupy Zielonych/Wolnego Przymierza Europejskiego, Pani Poseł Vergiat z Konfederacyjnej Grupy Zjednoczonej Lewicy Europejskiej/Nordyckiej Zielonej Lewicy, a także Pani Poseł Weber z Grupy Porozumienia Liberałów i Demokratów na rzecz Europy. Razem udało nam się zebrać podpisy większości.
<P>
Dziękuję działaczom ze środowiska społeczno-gospodarczego, którzy wykazali się inicjatywą i dzięki którym Parlament mógł jasno zakomunikować Komisji potrzebę ustanowienia europejskich statutów dla towarzystw wzajemnych, stowarzyszeń i fundacji.
<P>
(Oklaski)

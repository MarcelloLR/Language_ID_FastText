<CHAPTER ID="008-05">
5. Rozszerzenie zakresu stosowania rozporządzenia w sprawie zawodowego, transgranicznego, drogowego transportu znaków pieniężnych denominowanych w euro między państwami członkowskimi należącymi do strefy euro (
<SPEAKER ID="124" NAME="Sophie Auconie" LANGUAGE="FR">
Panie Przewodniczący, Panie i Panowie! Jako sprawozdawczyni, a także w imieniu grup politycznych, które zawarły porozumienie, wnoszę o przesunięcie głosowania nad dwoma sprawozdaniami w sprawie transportu znaków pieniężnych. Odnoszę się tu do sprawozdania, które obecnie omawiamy oraz do sprawozdania, które jest piątym punktem, nad którym mamy głosować po punkcie, w którym się obecnie znajdujemy.
<P>
Przesunięcie to jest uzasadnione względami proceduralnymi, a także ma na celu zapewnienie najlepszej możliwej współpracy z Komisją i Radą. Dlatego też zachęcam wszystkich Państwa do przesunięcia na późniejszy termin głosowania nad przedmiotowym sprawozdaniem oraz nad sprawozdaniem wyznaczonym pięć punktów po nim.
<SPEAKER ID="125" NAME="Przewodniczący">
Proszę teraz o dwie wypowiedzi. Proszę jedną osobę, która chce poprzeć tę propozycję, o wypowiedź. Bardzo proszę panią Bowles.
<SPEAKER ID="126" NAME="Sharon Bowles">
Przewodnicząca Komisji Gospodarczej i Monetarnej - Panie Przewodniczący! Pragnę wyjaśnić, że komisja poprosiła o przesunięcie, gdyż w stosunku do nas doszło do naruszenia procedury. Punkt preambuły uzgodniony w ramach dialogu trójstronnego, a więc taki, co do którego nie może być wątpliwości, został usunięty w tekście uzgodnionym przez Coreper (Komitet Stałych Przedstawicieli). Powiedziano nam też, że służby prawne Komisji nie zgodzą się na tekst nie w pełni zgodny z wspólnymi ustaleniami, pomimo iż wspólne ustalenia nie są prawnie wiążące.
<P>
W żadnym razie nie możemy przyjąć takiej jednostronnej zmiany jako precedensu, nie będziemy zatem głosować do czasu rozstrzygnięcia tej sprawy. Nie możemy zezwolić na umowy międzyinstytucjonalne ani na wspólne porozumienia lub jakiekolwiek inne rozwiązania ograniczające władzę niniejszego Parlamentu nadaną nam na mocy Traktatu, a zatem nie można procedować w sprawie przedmiotowego tekstu. Zanim podejmiemy dalsze kroki, musimy także wyraźnie ustalić, że taka sytuacja nie może się powtórzyć.
<SPEAKER ID="127" NAME="Francesco Enrico Speroni" AFFILIATION="EFD">
(IT) Panie Przewodniczący! Nie jestem przeciwny wnioskowi jako takiemu, ale ponieważ zatwierdzamy porządek obrad na cały tydzień w poniedziałek po południu, zastanawiam się, dlaczego wniosek o przesunięcie głosowania nie został złożony wczoraj, a dopiero teraz, tuż przed głosowaniem.

<CHAPTER ID="005-01">
1. Zmiana rozporządzenia (WE) nr 1234/2007 ustanawiającego wspólną organizację rynków rolnych w zakresie norm handlowych odnoszących się do mięsa drobiowego (
<P>
- Przed głosowaniem:
<SPEAKER ID="077" NAME="Ilda Figueiredo" LANGUAGE="PT">
Panie przewodniczący, panie i panowie! Chciałabym zwięźle wyjaśnić, że przedmiotowe sprawozdanie zawiera poprawki jednogłośnie przyjęte przez Komisję Rolnictwa i Rozwoju Obszarów Wiejskich w następstwie przyjęcia przez Parlament rezolucji z dnia 19 czerwca 2008 r., w której Parlament odrzucił wniosek Komisji mający na celu dopuszczenie do obrotu mięsa drobiowego przeznaczonego do spożycia przez ludzi nawet po tym jak zostało poddane działaniu środków bakteriobójczym.
<P>
Dlatego chcę podziękować wszystkim, którzy współpracowali ze mną podczas przygotowywania tego sprawozdania, w tym członkom i sprawozdawcy komisji opiniodawczej Komisji Środowiska Naturalnego, Zdrowia Publicznego i Bezpieczeństwa Żywności.
<P>
Mamy nadzieję, że Komisja Europejska i Rada wezmą pod uwagę zarówno to sprawozdanie, jak i opinię Parlamentu Europejskiego, które mają na celu ochronę zdrowia publicznego, bezpieczeństwa żywności oraz producentów mięsa drobiowego w Unii Europejskiej.

<CHAPTER ID="010-02">
2. Uganda: Bahati Bill i dyskryminacja wobec osób LGBT 
<SPEAKER ID="284" NAME="Przewodniczący">
Kolejnym punktem porządku dziennego jest debata w sprawie Ugandy: ustawa Bahatiego i dyskryminacja wobec lesbijek, gejów, biseksualistów i transwestytów.
<SPEAKER ID="285" NAME="Véronique De Keyser" LANGUAGE="FR">
Panie Przewodniczący, Panie Komisarzu! Dokładnie rok temu przyjęliśmy w tym Parlamencie rezolucję dotyczącą gejów i lesbijek oraz ustawy Bahatiego w Ugandzie.
<P>
Po co rok później wracać z nieomal identyczną rezolucją?
<P>
Ponieważ problem jest daleki od rozwiązania. Po pierwsze, ruch ewangelicki "Rodzina”, który stał za ustawą Bahatiego, nie poddał się i nadal jesteśmy świadkami regularnego pojawiania się tej ustawy w Ugandzie.
<P>
Drugim powodem jest to, że w październiku i listopadzie tego roku ugandyjska gazeta Rolling Stone przeprowadziła zawstydzającą kampanię i opublikowała listę ugandyjskich homoseksualistów, których natychmiast wyśledzono oraz zaatakowano i którzy nadal żyją obecnie w ukryciu jako wyrzutki. Ugandyjski Trybunał Konstytucyjny wstrzymał wydawanie tej gazety, ale wyraźnie widać, że pogorszyła się atmosfera. To obława.
<P>
Po trzecie, tylko 13 krajów afrykańskich uznaje prawa homoseksualistów. Pozostałe kraje mają bardzo różne ustawodawstwo, ale niektóre z nich - Sudan, północna Nigeria, Mauretania - nadal stosują karę śmierci wobec homoseksualistów.
<P>
Mimo to, i na tym zakończę, całkiem niedawno kraje Afryki, Karaibów i Pacyfiku wydały oświadczenie - moim zdaniem nieco jednostronne - w którym przyznają, że choć wiedzą, iż problem poszanowania prawa homoseksualistów nieco nas martwi, to sprawy te stanowią część ich kultury. Nie, to prawa człowieka, to wartości uniwersalne, i naprawdę chcemy, by Komisja i cała Unia Europejska broniła tych uniwersalnych wartości.
<SPEAKER ID="286" NAME="Charles Tannock">
autor - Panie Przewodniczący! Społeczeństwa w Afryce mają generalnie poglądy konserwatywne w kwestiach społecznych. Niestety w wielu krajach afrykańskich homoseksualizm rzeczywiście oznacza bycie wyjętym spod prawa. Wiele osób w Afryce czuje się zagrożonych działaniami na rzecz wspierania homoseksualizmu, w szczególności kiedy działania te są prowadzone przez organizacje pozarządowe i pochodzące z krajów zachodnich. W niektórych częściach Afryki panuje powszechne przekonanie, że liberalne demokracje usiłują narzucić swoje bardziej tolerancyjne wartości społeczeństwom o bardzo odmiennych i długich tradycjach.
<P>
Ale nawet jeśli tak jest, to ani nie usprawiedliwia, ani nie uzasadnia to niepohamowanej homofobii, która występuje powszechnie w niektórych częściach Afryki. Niestety tę homofobię często prowokują rządy i ich medialne tuby. Uganda po raz kolejny pojawia się w wiadomościach z uwagi na ekstremizm i histerię części swoich prawodawców. Popierają oni ustawę, która nakładałaby karę śmierci lub dożywotniego więzienia na homoseksualistów, w zależności od charakteru "przestępstwa”, którego się dopuścili. Podobnie jak grupa ECR sprzeciwiam się tej drakońskiej ustawie, która byłaby nieludzkim pogwałceniem praw jednostki, i wzywam prezydenta Museveniego do jej zawetowania. Uganda jest krajem, w którym większość ludności utrzymuje się za jednego dolara dziennie: z pewnością krajowi prawodawcy mogą znaleźć lepsze sposoby służenia interesom społeczeństwa ugandyjskiego, niż stawianie gejom zarzutów karnych.
<SPEAKER ID="287" NAME="Marietje Schaake">
autorka - Panie Przewodniczący! W debatowanej przez ugandyjski parlament tak zwanej ustawie przeciwko homoseksualizmowi przewiduje się karę więzienia za czyny homoseksualne od siedmiu lat do dożywocia, a nawet karę śmierci. Parlament Europejski zdecydowanie potępia tę ustawę, i czyniąc to nie narzuca europejskich wartości innym państwom, jak niektórzy sugerują, starając się uniknąć odpowiedzialności za pogwałcenie praw człowieka i odpowiedzialności za ochronę obywateli przez atakami związanymi z orientacją seksualną.
<P>
O rzeczywistym zagrożeniu i atmosferze strachu świadczą październikowe i listopadowe wydania Rolling Stone, miejscowej gazety, która opublikowała listę nazwisk i dane osobowe domniemanych homoseksualistów, zachęcając czytelników do ich krzywdzenia i wieszania. W wyniku tego kilka osób zaatakowano.
<P>
W rzeczywistości homoseksualizm jest zgodny z prawem tylko w 13 krajach afrykańskich, a jest zakwalifikowany jako przestępstwo w 38 pozostałych krajach. W Mauretanii, Sudanie i północnej Nigerii karany jest śmiercią.
<P>
Zgodnie z umową z Kotonu władze ugandyjskie są zobowiązane do przestrzegania międzynarodowych przepisów i praw człowieka, a Komisja, Rada Unii Europejskiej i Służba Działań Zewnętrznych także powinny zrobić pełny użytek z narzędzi wspierania i ochrony praw człowieka wszystkich osób LGBT.
<SPEAKER ID="288" NAME="Raül Romeva i Rueda">
autor - Panie Przewodniczący! Ustawa przeciwko homoseksualizmowi Davida Bahatiego przedłożona w parlamencie ugandyjskim, na mocy której za akty homoseksualne grozi kara pozbawienia wolności na okres od siedmiu lat do dożywocia, jak również kara śmierci, jest po prostu niedopuszczalna.
<P>
Pamiętajmy, że w Afryce homoseksualizm jest zgodny z prawem tylko w 13 krajach afrykańskich, jest uznawany za przestępstwo w 38 krajach, a w Mauretanii, Sudanie i północnej Nigerii karany śmiercią.
<P>
Dlatego należy ponownie przypomnieć, że orientacja seksualna jest kwestią należącą do sfery prawa do prywatności. Gwarantuje się ją międzynarodowymi prawami człowieka, zgodnie z którymi należy wspierać równość i niedyskryminację, a także gwarantować wolność wypowiedzi. Dlatego musimy ponownie potępić wszelkie próby podsycania nienawiści i namawiania do przemocy wobec jakiejkolwiek grupy mniejszościowej, także ze względu na płeć czy orientację seksualną. Trzeba przypomnieć władzom ugandyjskim o ich zobowiązaniach na mocy prawa międzynarodowego i na podstawie umowy z Kotonu.
<P>
Właśnie dlatego zwracam się również do Komisji i Rady oraz Europejskiej Służby Działań Zewnętrznych o pełne wykorzystanie w swoich kontaktach z Ugandą dostępnych im narzędzi w celu wspierania i ochrony możliwości korzystania z pełni praw człowieka przez lesbijki, gejów, biseksualistów i transwestytów.
<SPEAKER ID="289" NAME="Filip Kaczmarek" LANGUAGE="PL">
Panie Przewodniczący! Próby dyskryminowania obywateli ze względu na orientację seksualną w Ugandzie to poważna sprawa. Uganda ma w tej sprawie wsparcie wielu krajów afrykańskich, które nie chcą, aby wspólnota międzynarodowa i Unia Europejska wywierały nacisk na dekryminalizację homoseksualizmu.
<P>
Nieporozumienie polega na tym, że w naszym przekonaniu, o czym mówiła zresztą pani De Keyser, zakaz dyskryminacji w tym zakresie stanowi jedno z powszechnych, uniwersalnych praw człowieka. W większości państw afrykańskich się z tym nie zgadzają, dlatego dialog jest taki trudny. My mówimy, że nie możemy milczeć w takich przypadkach, a oni mówią, że wtrącamy się w nieswoje sprawy.
<P>
Projekty zmian przepisów w Ugandzie są naprawdę radykalne. Wprowadzają potencjalną karę śmierci za wielokrotne naruszanie już obowiązujących zakazów czy za szczególnie nasilony homoseksualizm, nie wiadomo zresztą, co miałoby to znaczyć. Nie zgadzamy się z tymi propozycjami i mamy nadzieję, że nie zostaną uchwalone.
<SPEAKER ID="290" NAME="Marie-Christine Vergiat" LANGUAGE="FR">
Panie Przewodniczący! Uganda jest jednym z państw afrykańskich, w których homoseksualiści są nadal obiektem poważnych prześladowań. Jest wręcz jednym z krajów cieszących się najgorszą sławą i okrutną reputacją w tym obszarze, ponieważ Uganda, pod przywództwem amerykańskich fundamentalistów ewangelickich, z którymi ugandyjski przywódca jest mocno związany, rozpoczęła prawdziwą krucjatę przeciwko homoseksualistom. Straciliśmy rachubę, jeżeli chodzi o liczbę osób, które doświadczyły prześladowania i tortur wyłącznie ze względu na swoją orientację seksualną.
<P>
Muzułmanie i chrześcijanie zjednoczyli siły - po raz pierwszy w tym kraju - aby potępić tę ohydę. Christopherowi Senyonjo, 70-letniemu biskupowi anglikańskiemu, jego przełożeni zabronili odprawiania nabożeństw, ponieważ był jednym z niewielu, którzy stanęli po stronie homoseksualistów.
<P>
Wspomniana już ustawa może rzeczywiście ponownie pojawić się w dowolnym momencie. Posuwa się ona tak daleko, że przewiduje wyrok śmierci dla homoseksualistów podejrzanych o pozytywny wynik HIV lub o utrzymywanie kontaktów z nieletnimi. Wzywa się w niej do ujawniania ich tożsamości.
<P>
Miejscowa gazeta Rolling Stone, która nie ma nic wspólnego z popularnym magazynem o tej samej nazwie, faktycznie opublikowała listę nazwisk i adresów liderów ruchów gejowskich pod odrażającym tytułem: "Powiesić ich!”. Czasowo zabroniono wydawania tego brukowca, ale - jak wspomniano - co się stało, to się nie odstanie.
<P>
W Afryce homoseksualizm bardzo często jest postrzegany jako zło pochodzące z Zachodu, które sprawia, że Afryka traci wartości swoich przodków. Organizacje pozarządowe twierdzą, że 500 tys. spośród 32 milionów mieszkańców Ugandy to homoseksualiści. Wielu z nich występuje o azyl w krajach europejskich. Czy moglibyśmy przynajmniej postarać się zapewnić, by ich wnioski azylowe były traktowane ze szczególną uwagą, a także by wyjątkowa uwagę poświęcono samym mężczyznom i kobietom będącym ofiarami ucisku i tortur?
<SPEAKER ID="291" NAME="Monica Luisa Macovei">
w imieniu grupy PPE - Panie Przewodniczący! Jestem zaniepokojona używaniem prawa karnego w odniesieniu do odbywających się za obopólną zgodą i w prywatności stosunków między osobami tej samej płci. Ugandyjskie prawo jest już teraz do tego wykorzystywane, przewidując karę dożywotniego więzienia. Niemniej ustawa Bahatiego jeszcze bardziej pogorszyłaby sytuację. Umożliwiłaby stosowanie kary śmierci i zakazałaby zrzeszania się i wypowiadania w kwestiach LGBT.
<P>
Nowa ustawa jeszcze bardziej podsyci atmosferę strachu i wrogości w kraju, w którym już teraz dochodzi do prześladowania osób LGBT. Obywatele byliby zobowiązani do donoszenia na siebie nawzajem w sprawach prywatnych. Życie tych osób będzie zagrożone. Godność ludzka nie będzie nic warta w Ugandzie, jeśli taka ustawa zostanie przyjęta. Nie wolno nam pozwolić, by to się stało.
<SPEAKER ID="292" NAME="Michael Cashman">
w imieniu grupy S&D - Panie Przewodniczący! Oczywiście, wiele się zmieniło w ciągu ostatniego roku. 23 listopada ten Parlament sam przypomniał o zasadzie powszechności praw człowieka i niedyskryminacji jako podstawy zacieśniania naszego partnerstwa ze Wspólnym Zgromadzeniem Parlamentarnym AKP-UE. Ten Parlament wezwał także do wzmocnienia zasady stosowania niepodlegających negocjacjom klauzul dotyczących praw człowieka i kar za nieprzestrzeganie takich klauzul, między innymi w odpowiedzi na dyskryminację itp. ze względu na orientację seksualną.
<P>
Faktem jest, że te kraje chcą z nami współpracować. Decydują się na zawieranie z nami partnerstw. Mamy Wspólne Zgromadzenie Parlamentarne AKP-UE, mamy umowy z Kotonu. Dlatego zwracamy się do tych krajów, by współpracowały z nami na podstawie wspólnych, uniwersalnych wartości, które nie podlegają negocjacjom. Jeśli nie będą chciały działać na tej podstawie, wzywam Komisję i Radę do nakładania na nie niezbędnych sankcji, tak by podkreślać, że mamy zasady, których będziemy bronić. Analogicznie, domagamy się, by w ramach przyszłych strategicznych partnerstw UE-Afryka wszystkie działania przeprowadzane w ramach poszczególnych partnerstw były prowadzone bez dyskryminacji z jakiegokolwiek względu, włącznie z orientacją seksualną.
<P>
Obrona praw innych osób to nie kolonializm. Prawa człowieka są uniwersalne i niepodzielne, a stanie z boku z założonymi rękami, kiedy narusza się czyjeś prawa człowieka, to współudział w tym działaniu. Nie da się promować homoseksualizmu w Afryce. Każdy mieszkaniec Afryki, który postanowiłby się ujawnić, stwierdzając: "dzisiaj będę homoseksualistą”, byłby szaleńcem. Jego życie znalazłoby się w niebezpieczeństwie, a jego rodzina musiałaby go zgłosić na policję. Niech sobie państwo wyobrażą, że są tą osobą i podejmą działania na rzecz obrony tych praw.
<SPEAKER ID="293" NAME="Alexandra Thein" LANGUAGE="DE">
Panie Przewodniczący! Powszechna deklaracja praw człowieka ONZ, Europejska konwencja o ochronie praw człowieka i podstawowych wolności, a także Karta praw podstawowych Unii Europejskiej zabraniają dyskryminacji ze względu na orientację seksualną. Unia Europejska nie tylko ma obowiązki w zakresie praw człowieka na swoim terytorium, ale także międzynarodowy obowiązek nalegania na przestrzeganie tych praw i krytykowania ich naruszania w kontaktach z krajami trzecimi, w szczególności kiedy zapewniamy krajom trzecim, takim jak Uganda, która zawarła z nami umowy o partnerstwie, wsparcie finansowe za pomocą Europejskiego Funduszu Rozwoju.
<P>
Dlatego mamy prawo zabierać głos, kiedy te kraje trzecie nie przestrzegają wymogów w zakresie praw człowieka określonych w takich umowach o partnerstwie. Dlatego Uganda musi przestrzegać międzynarodowych norm praw człowieka, ponieważ były one częścią umowy z Kotonu, która przewiduje zorganizowaną pomoc rozwojową dla krajów AKP z naszej strony.
<P>
Zaledwie rok temu wezwaliśmy Ugandę, by nie realizowała swoich planów legislacyjnych mających na celu uczynienie homoseksualistów przestępcami. Rok później sytuacja się pogorszyła. Nadal mamy zagrożenie wyrokami długiego pozbawienia wolności, a nawet karą śmierci. Razem z innymi osobiście demonstrowałem w maju tego roku przed ambasadą Ugandy. Nie przyniosło to żadnego skutku. Chcielibyśmy jeszcze raz podkreślić, że UE generalnie sprzeciwia się karze śmierci i tego rodzaju homofobicznemu ustawodawstwu.
<SPEAKER ID="294" NAME="Ryszard Czarnecki">
w imieniu grupy ECR - (PL) Panie Przewodniczący! To ciekawa i ważna dyskusja. Chciałbym zwrócić uwagę na dwa problemy. Po pierwsze, tak naprawdę to Uganda nie jest wyspą dyskryminacji w tym obszarze na oceanie przestrzegania praw człowieka. Trzy czwarte krajów afrykańskich w tej sprawie ma bardzo surowe regulacje prawne idące w kierunku dyskryminacji. Jest to absolutnie nie tyle problem Ugandy, co szerszy problem tego kontynentu i kultury afrykańskiej. Kwestia druga: oczywiście Uganda nie jest prymusem przestrzegania praw człowieka w Afryce. Wiemy wiele, mamy wiele przykładów łamania praw człowieka i ta sprawa jest częścią szerszego problemu i, oczywiście, trzeba o tym głośno mówić.
<SPEAKER ID="295" NAME="Corina Creţu" AFFILIATION="S&amp;D">
(RO) Panie Przewodniczący! Nasza rezolucja jest wymierzona przeciwko niezwykle poważnym przypadkom łamania praw człowieka, a niestety ściganie homoseksualizmu jako przestępstwa karnego jest w Afryce normą. Świadczy o tym ustawodawstwo 38 państw, wobec jedynie 13 państw afrykańskich, w których homoseksualizm jest uznawany za zgodny z prawem.
<P>
W tym kontekście, ustawa służąca wprowadzeniu w życie określonych kar w Ugandzie, począwszy od wyroków pozbawienia wolności aż do kary śmierci, stanowi poważny atak na prawa człowieka, w tym na prawo do prywatności. Opublikowanie w miejscowej gazecie czarnej listy 100 osób oskarżonych o homoseksualizm i nawoływanie czytelników do powieszenia ich jest przykładem konkretnego zagrożenia dla wspólnoty oskarżanej z racji orientacji seksualnej.
<P>
Jak wspomniano w rezolucji, nasze działania nie mają na celu - o co się nas często oskarża - narzucenia typowo europejskich wartości, ale obronę praw człowieka, która jest jednym z głównych celów Unii Europejskiej. Sądzę, że w tym kontekście Europejska Służba Działań Zewnętrznych i inne instytucje europejskie powinny nałożyć dotkliwsze sankcje w celu zapewnienia przestrzegania podpisanych przez Ugandę umów międzynarodowych.
<SPEAKER ID="296" NAME="Cristian Dan Preda" AFFILIATION="PPE">
(RO) Panie Przewodniczący! Już kilka miesięcy temu omawialiśmy w tym Parlamencie kwestię Ugandy i homoseksualizmu. Od tego czasu nic szczególnego się nie wydarzyło. Oczywiście, czasem mówi się, że brak wiadomości to dobra wiadomość. Niemniej jednak w tym przypadku to nie jest prawdą, ponieważ choć projekt ustawy Davida Bahatiego nie został przegłosowany, to nie został również wycofany. Nadal jest wstrzymywany w komisji ds. prawnych i parlamentarnych, a cały wywierany nacisk międzynarodowy nie doprowadził ostatecznie do wycofania projektu.
<P>
Tym, co jest naprawdę okropne, a o czym mówiła już część koleżanek i kolegów, jest kampania antygejowska, którą prowadzi się w tym kraju. Oczywiście, nadal liczymy na racjonalizm władz i na końcowe zwycięstwo zasady brzmiącej: "nie dla dyskryminacji”.
<SPEAKER ID="297" NAME="Joe Higgins" AFFILIATION="GUE/NGL">
Panie Przewodniczący! Prowadzona w Ugandzie kampania nienawiści przeciwko gejom i lesbijkom jest naprawdę przerażająca. Podsycanie przez niektóre grupy wyznawców i część mediów bezwzględnej i reakcyjnej kampanii homofobii, która obejmuje groźby mordowania gejów, oznacza, że wiele lesbijek, gejów, biseksualistów i transwestytów w Ugandzie żyje obecnie w ogromnej niepewności i strachu. To godne potępienia, że również niektórzy politycy wykorzystują tę kwestię i podsycają nienawiść, proponując nawet egzekucję homoseksualistów.
<P>
Gratuluję odwagi członkom środowiska gejów w Ugandzie, którzy odważnie walczą każdego dnia z tym poważnym zagrożeniem ich tożsamości a nawet życia. Kampanię homofobii prowadzi się za pomocą oszczerstw, kłamstw i wypaczeń wobec gejów i tego, co oznacza bycie gejem. Trzeba wysłać jak najmocniejszy sygnał do rządu ugandyjskiego, który może obejmować weryfikację pomocy, chociaż oczywiście nie chcemy krzywdzić zwykłych Ugandyjczyków.
<P>
Należy wspierać aktywną solidarność z ugandyjskimi organizacjami walczącymi o prawa gejów, aby pomóc im w tej kluczowej walce o sprawiedliwość i prawa człowieka, a także o podstawowe prawo do bycia sobą.
<SPEAKER ID="298" NAME="Andris Piebalgs">
komisarz - Panie Przewodniczący! Projekt ustawy przeciw homoseksualizmowi, zgłoszony w ugandyjskim parlamencie, wzbudza poważne wątpliwości pod względem praw człowieka. Ochrona praw człowieka w środowisku lesbijek, gejów, biseksualistów i transwestytów jest jednym z priorytetów UE. W pełni podzielam obawy Parlamentu Europejskiego dotyczące sytuacji w Ugandzie, ale także w innych krajach, w których przyjęto przepisy karne i dyskryminujące w stosunku do środowiska LGBT lub w których rozważa się ich wprowadzenie.
<P>
Komisja uważa, że kryminalizacja homoseksualizmu, jak przewidziano w projekcie ustawy, stoi w sprzeczności ze zobowiązaniami wynikającymi z Powszechnej deklaracji praw człowieka, której Uganda jest stroną i którą musi respektować.
<P>
Projekt ustawy stoi również w sprzeczności z deklaracją Organizacji Narodów Zjednoczonych w sprawie orientacji seksualnej i tożsamości płciowej. Prezydencja UE i szef misji UE w Ugandzie kilkukrotnie poruszali tę sprawę w rozmowach z rządem ugandyjskim w trakcie spotkań z prezydentem, premierem, ministrem spraw zagranicznych i ministrem sprawiedliwości, na oficjalnych spotkaniach w ramach dialogu politycznego, a także z ugandyjską komisją ds. praw człowieka.
<P>
Opublikowanie przez gazetę Rolling Stone w dniu 2 października 2010 r. opatrzonej zdjęciami listy nazwisk i adresów osób zidentyfikowanych jako geje, wraz z nagłówkiem "Powiesić ich!”, było skandalicznym czynem, który naraził te osoby na śmierć, i w pełni to potępiamy.
<P>
Delegatura Unii Europejskiej nadal uważnie śledzi sytuację, razem z misjami państw członkowskich UE obecnymi w Ugandzie, jak również z krajami partnerskimi takimi jak Norwegia i Stany Zjednoczone, a także z Biurem Wysokiego Komisarza ONZ ds. Praw Człowieka.
<P>
Kwestią tą zajęła się także techniczna grupa robocza ds. praw człowieka, która stanowi forum mające na celu włączanie partnerów z Ugandy do dyskusji, monitorowania, koordynacji i podejmowania konkretnych działań w sprawach związanych z prawami człowieka. Komisja zamierza nadal zgłaszać przy każdej okazji swoje obawy w odniesieniu do projektu ustawy przeciwko homoseksualizmowi i innych działań zmierzających do prześladowania środowiska LGBT w Ugandzie.
<P>
Komisja będzie nadal wspierać lokalne organizacje zajmujące się prawami człowieka w ich wysiłkach na rzecz zmiany postaw w kraju i poprawy sytuacji prawnej środowiska LGBT.
<SPEAKER ID="299" NAME="Przewodniczący">
Zamykam debatę.
<P>
Głosowanie odbędzie się po zakończeniu kolejnej debaty.

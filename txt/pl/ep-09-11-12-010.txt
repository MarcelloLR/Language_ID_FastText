<CHAPTER ID="010">
Powitanie
<SPEAKER ID="100" NAME="Przewodniczący">
Mam przyjemność powitać delegację przedstawicieli politycznych i innych gości z kanadyjskiego parlamentu oraz z misji kanadyjskiej w Unii Europejskiej, zasiadających w miejscach dla obserwatorów. Członkowie delegacji przebywają w Brukseli w celu spotkania się ze swoimi odpowiednikami w Parlamencie Europejskim z okazji 32. międzyparlamentarnego spotkania Parlamentu Europejskiego i przedstawicieli Kanady.
<P>
W poniedziałek i wtorek w tym tygodniu mieli oni okazję porozmawiać z wieloma naszymi posłami, natomiast wczoraj odwiedzili Ypres z okazji Dnia Rozejmu. Życzę delegacji dalszego przyjemnego pobytu w Unii Europejskiej.

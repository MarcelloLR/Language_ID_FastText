<CHAPTER ID="012">
Głosowanie
<SPEAKER ID="231" NAME="Przewodnicząca">
Następnym punktem posiedzenia jest głosowanie.
<P>
(Wyniki głosowania i inne informacje dotyczące głosowania: patrz protokół)
<P>
- Przed głosowaniem:
<SPEAKER ID="232" NAME="Martine Roure" AFFILIATION="PSE">
(FR) Pani przewodnicząca! Pomyśli pani, że jestem zbyt nadpobudliwa, ale uważam, że głosowania nad tak ważnymi sprawozdaniami, tak ważnymi rezolucjami, nie powinny odbywać się przy udziale tak niewielu posłów - i nie należy za to winić tu obecnych - szczerze uważam, że sytuacja jest beznadziejna i naprawdę stawia pod znakiem zapytania naszą wiarygodność.
<P>
Dlatego osobiście nie mogę dłużej zgadzać się, by obecnych było tak niewielu posłów i w którymś momencie musimy zadać sobie pytanie, czy nie powinno zostać stwierdzone kworum. Wiem, że wniosek o stwierdzenie kworum może być złożony przez co najmniej 40 posłów. Ponieważ jest tu niewiele ponad 40 osób, jest to trudne, ale w dalszym ciągu uważam, że należy coś zrobić w tej sprawie.
<P>
(Oklaski)
<SPEAKER ID="233" NAME="">
Ponieważ wniosek został złożony przez mniej niż 40 posłów, przechodzimy do głosowania.
<SPEAKER ID="234" NAME="Marios Matsakis" AFFILIATION="ALDE">
Pani przewodnicząca! Taka sytuacja ma miejsce od pięciu lat. To żadna nowość. Jest już zbyt późno, żeby dzisiaj się tym zajmować.
<SPEAKER ID="235" NAME="Zuzana Roithová" AFFILIATION="PPE-DE">
(CS) Chciałabym tylko podkreślić, że problem dotyczy socjalistów i prawdopodobnie również innych ugrupowań, ale nie Europejskiej Partii Ludowej, która jest świadoma swojej odpowiedzialności w kwestii tak ważnego tematu i jesteśmy tu obecni w dużo większej liczbie niż pozostali.
<SPEAKER ID="236" NAME="Gérard Onesta" AFFILIATION="Verts/ALE">
(FR) Pani przewodnicząca! Ma pani całkowitą rację. Procedura stwierdzenia kworum może zostać zastosowania na wniosek 40 posłów lub przewodniczącego posiedzenia. Dlatego jeśli pani zdaniem, zgodnie z tym co powiedziała pani poseł Martine Roure, ta debata jest zbyt ważna, by ją zakończyć już teraz, może pani teraz zażądać stwierdzenia kworum i możemy przesunąć to głosowanie, jeśli uzna je pani za istotne.
<SPEAKER ID="237" NAME="Mario Mauro">
autor. - (IT) Pani przewodnicząca! Dziękuję panu posłowi Oneście, jednak uważam, że kolejna próba ratowania w ostatniej chwili wielokrotnie skazanego terrorysty została stracona.
<SPEAKER ID="238" NAME="Bernd Posselt" AFFILIATION="PPE-DE">
(DE) Pani przewodnicząca! Chciałem tylko powiedzieć, że w najważniejsze sprawy są dyskutowane w czwartek po południu i dlatego ze względu na fakt, że są to kwestie niecierpiące zwłoki, muszą faktycznie być załatwione w czwartek po południu. Można mieć pretensje tylko do osób nieobecnych w czwartek. To obiboki, które powinny zastanowić się, czy zamierzają ponownie startować w wyborach do Parlamentu Europejskiego.
<SPEAKER ID="239" NAME="Przewodnicząca">
Sprawa ma szerszy polityczny wymiar. Wiele osób skłonnych jest obwiniać grupy polityczne i pojedynczych posłów. Nie mogę postąpić wbrew procedurze panie pośle Onesta. Regulamin mówi, że mogę odpowiedzieć na wniosek 40 posłów, co nie ma tutaj zastosowania.

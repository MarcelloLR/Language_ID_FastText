<CHAPTER ID="003-17">
17. Dostosowanie do decyzji Rady 1999/468/WE zmienionej decyzją 2006/512/WE niektórych aktów - Dostosowanie do procedury regulacyjnej połączonej z kontrolą (część czwarta) (
<P>
- Przed głosowaniem
<SPEAKER ID="029" NAME="Margot Wallström">
wiceprzewodnicząca Komisji. - Panie przewodniczący! Komisja z zadowoleniem przyjmuje porozumienie osiągnięte przy pierwszym czytaniu w sprawie ostatniego z naszych czterech wniosków w sprawie dostosowania istniejących aktów prawodawstwa w nowej procedurze regulacyjnej połączonej z kontrolą.
<P>
W związku z tym porozumieniem Komisja chciałaby złożyć dwa oświadczenia, których teksty przekażę państwa służbom w celu umieszczenia ich w protokole z posiedzenia.
<P>
Pierwsze oświadczenie odnosi się do zobowiązania Komisji do przekazywania projektów środków Parlamentowi Europejskiemu w przypadku skrócenia terminów, drugie oświadczenie natomiast dotyczy stosowania procedury regulacyjnej połączonej z kontrolą w odniesieniu do zasad proceduralnych uaktualniania wspólnotowego wykazu przewoźników lotniczych podlegających zakazowi wykonywania przewozów.
<P>
Oświadczenia Komisji
<P>
Przekazywanie projektów środków Parlamentowi Europejskiemu
<P>
Terminy, w których Parlament Europejski i Rada mogą wyrazić sprzeciw wobec projektu środków, zgodnie z art. 5a ust. 3 lit. c) decyzji Rady 1999/468/WE, zostały skrócone do czterech tygodni lub jednego miesiąca w niektórych przepisach następujących aktów podstawowych: dyrektywie 2004/17/WE, dyrektywie 2004/18/WE i w rozporządzeniu (WE) nr 2111/2005. Komisja zobowiązuje się, że przy przekazywaniu projektów środków Parlamentowi Europejskiemu Radzie zgodnie z tymi przepisami, za wyjątkiem okresów przerw pracy Parlamentu Europejskiego, będzie brała pod uwagę konieczność odbycia przez Parlament Europejski posiedzenia plenarnego przed upływem danego skróconego terminu, i ponownie potwierdza swoje zobowiązanie podjęte w ramach porozumienia pomiędzy Parlamentem Europejskim i Komisją w sprawie procedur wprowadzania w życie decyzji Rady 1999/468/WE zmienionej decyzją 2006/512/WE, w szczególności w odniesieniu do sytemu wczesnego ostrzegania przewidzianego w ust. 16 tego porozumienia.
<P>
(FR) Stosowanie procedury regulacyjnej
<P>
Komisja z ubolewaniem przyjmuje decyzję dotyczącą stosowania procedury regulacyjnej połączonej z kontrolą do art. 8 ust.1 rozporządzenia (WE) nr 2111/2005. Chciałaby w związku tym podkreślić, że środki wykonawcze, o których jest mowa w tym artykule mają charakter proceduralny i administracyjny i że przewidują one szczegółowe zasady już ustanowione w akcie podstawowym. Komisja chciałaby po raz kolejny zwrócić uwagę na ważne znaczenie zagwarantowania bezpieczeństwa lotniczego na możliwie najwyższym poziomie. Dla osiągnięcia tego celu posługuje się rygorystycznymi, międzynarodowo uznanymi kryteriami, które stosuje w sposób obiektywny. Tak było zawsze przy aktualizacji wykazu przewoźników lotniczych podlegających zakazowi wykonywania przewozów od czasu wejścia w życie rozporządzenia (WE) nr 2111/2005. Zdaniem Komisji prace w tej dziedzinie w dalszym ciągu należy kontynuować wyłącznie w oparciu o kryteria techniczne, dlatego też uważa, że w każdym razie przepisy proceduralne powinny zapewniać wysoki poziom bezpieczeństwa i skuteczność.

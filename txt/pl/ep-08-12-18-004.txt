<CHAPTER ID="004">
Oficjalne powitanie
<SPEAKER ID="062" NAME="Przewodniczący">
Mam zaszczyt poinformować, że gości dziś u nas delegacja Zgromadzenia Narodowego Wietnamu z okazji 7. spotkania międzyparlamentarnego Parlament Europejski - Wietnam. Witam wszystkich państwa bardzo serdecznie.
<P>
(Oklaski)
<P>
Spotkanie to ma miejsce w bardzo istotnym dla naszych stosunków momencie. Wietnam negocjuje obecnie umowę o partnerstwie i współpracy z UE, a także zajmuje ważną pozycję w Stowarzyszeniu Narodów Azji Południowo-Wschodniej ASEAN, z którym UE negocjuje obszar wolnego handlu. Jak państwu wiadomo przewodniczącym naszej delegacji jest pan poseł Nassauer.
<P>
Pragnę również bardzo serdecznie powitać delegację wietnamską, na czele której stoi pan Nguyen Van Son, przewodniczący Komisji Spraw Zagranicznych Wietnamskiego Zgromadzenia Narodowego i życzyć państwu owocnych rozmów. My obaj spotkaliśmy się już oczywiście w dniu wczorajszym.
<P>
Raz jeszcze serdecznie państwa witam!

<CHAPTER ID="006-01">
1. Szczepienia przeciw chorobie niebieskiego języka (
<P>
Przed głosowaniem:
<SPEAKER ID="102" NAME="Paolo De Castro" LANGUAGE="IT">
Pani Przewodnicząca, Panie i Panowie! Chciałbym powiedzieć kilka słów wyłącznie w celu podkreślenia znaczenia sporządzonego przez pana posła Wojciechowskiego sprawozdania dotyczącego choroby niebieskiego języka dla instytucjonalnego problemu, który dotyczy nas wszystkich.
<P>
Jeżeli chodzi o treść przedmiotowego sprawozdania, Komisja, Parlament i Rada są zgodne. Jednakże uwzględnienie w tekście tablic korelacyjnych nadal jest bardzo delikatnym problemem. Chociaż Rada była mu całkowicie przeciwna, to Komisja Rolnictwa i Rozwoju Wsi podjęła w głosowaniu decyzję o przyjęciu tekstu, w którym takie tablice korelacyjne się znalazły, co zobowiązuje państwa członkowskie do powiadomienia o sposobie transpozycji dyrektywy.
<P>
Obecnie to Rada musi podjąć decyzję, czy zgodzić się na tablice korelacyjne i zawrzeć porozumienie w pierwszym czytaniu, czy też ponieść odpowiedzialność wobec rolników europejskich za rezygnację w tym roku z kampanii szczepień przeciw chorobie niebieskiego języka, aby postawić na swoim.
<P>
Uważam, że przedmiotowe sprawozdanie może stanowić precedens dla przyszłych negocjacji z Radą. Musimy w jednomyślny i zdeterminowany sposób podejść do naszych apeli o maksymalną przejrzystość ze strony państw członkowskich oraz do obrony ścisłego przestrzegania prawa UE.
<SPEAKER ID="103" NAME="Przewodnicząca">
Wydaje mi się, że sprawozdawca także chciałby zabrać głos.
<SPEAKER ID="104" NAME="Janusz Wojciechowski" LANGUAGE="PL">
Pani Przewodnicząca! W zasadzie pan De Castro powiedział to, co chciałem powiedzieć. Tylko przyłączam się do tego apelu, aby Rada nie czyniła przeszkód w szybkim wprowadzeniu w życie nowej dyrektywy. Tablice korelacyjne są bowiem początkiem i precedensem, który, moim zdaniem, tworzy na przyszłość dobrą praktykę , pomagającą łatwiej śledzić zgodność prawa europejskiego z prawem krajowym.

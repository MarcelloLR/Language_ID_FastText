<CHAPTER ID="012">
Porządek obrad: patrz protokół
<SPEAKER ID="019" NAME="Monica Frassoni" AFFILIATION="Verts/ALE">
(IT) Panie przewodniczący, panie i panowie! Mam pytanie dotyczące Rady Europejskiej. Słyszeliśmy, że na posiedzeniu Rady Europejskiej powiedział pan, że Parlament zgadza się co do tego, iż głosowanie w sprawie przewodniczącego Komisji powinno odbyć się 15 lipca, zaś głosowanie w sprawie pozostałego składu Komisji powinno mieć miejsce już po przyjęciu traktatu lizbońskiego.
<P>
Chciałabym dowiedzieć się, czy jest to prawda, a jeśli tak, to na jakiej podstawie dokonał pan takiego stwierdzenia.
<SPEAKER ID="020" NAME="Przewodniczący">
Pani poseł Frassoni! Jako że była pani wówczas tam obecna, jestem pewien, że przypomina sobie pani, iż dyskutowaliśmy na temat tej kwestii na Konferencji Przewodniczących. Był tylko jeden głos sprzeciwu - sprzeciw pani poseł - wobec terminu 15 lipca. Przewodniczący wszystkich pozostałych grup podzielili mój pogląd wyrażony w oświadczeniu, które złożyłem na posiedzeniu Rady. W każdym razie może pani przeczytać moje wystąpienie w dokładnym brzmieniu. Wystąpienie udostępniono wszystkim państwu posłom do Parlamentu Europejskiego a także opinii publicznej.

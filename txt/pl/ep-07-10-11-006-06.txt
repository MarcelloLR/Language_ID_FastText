<CHAPTER ID="006-06">
6. Skład Parlamentu Europejskiego (głosowanie)
<P>
- Sprawozdanie: Alain Lamassoure, Adrian Severin
<P>
- Przed głosowaniem:
<SPEAKER ID="067" NAME="Adrian Severin  " AFFILIATION="PSE">
sprawozdawca. - Pani przewodnicząca! Chciałbym jedynie coś wyjaśnić, gdyż w sprawozdaniu i poprawkach użyto pewnych pojęć, i chciałbym, aby wszyscy wiedzieli, czego będzie dotyczyło głosowanie. Antonio Tajani i inni posłowie złożyli kilka poprawek, w których mówiąc o "obywatelach” miano na myśli obywateli kraju, a nie obywateli Europy. Podczas głosowania dotyczącego tych poprawek proszę pamiętać o tym, że nie mówią one o obywatelach Europy, lecz o obywatelach kraju. Jestem pewien, że wszyscy rozumieją tę ważną różnicę.
<SPEAKER ID="068" NAME="Przewodnicząca">
Dziękuję panu za wyjaśnienie.
<SPEAKER ID="069" NAME="Antonio Tajani" AFFILIATION="PPE-DE">
(IT) Pani przewodnicząca, panie i panowie! Chciałbym uzyskać pewne wyjaśnienia od sprawozdawców i przedstawicieli Parlamentu. Chciałbym się dowiedzieć, czy jeśli poprawka 1 złożona przez Jaime Mayora Oreję zostanie przyjęta, to poprawka 51 upadnie. Myślę, że to pomyłka i że jeśli poprawka 1 złożona przez posła Mayora Oreję zostanie przyjęta, poprawka 51 nie upadnie, lecz w wyniku tego zmieni się zamiar głosowania włoskiej delegacji.
<SPEAKER ID="070" NAME="Przewodnicząca">
Panie pośle Tajani, jeden ze współprawozdawców wyjaśni tę sprawę, gdy dojdziemy do tego punktu. Myślę że ma pan rację, ale póki co proszę pozwolić nam przejść do następnej kwestii.
<SPEAKER ID="071" NAME="Mauro Zani" AFFILIATION="PSE">
(IT) Pani przewodnicząca, panie i panowie! Chciałbym zauważyć, że od traktatu z Maastricht obywatelstwo europejskie jest zbieżne z obywatelstwem krajowym w treści wszystkich Traktatów. Są to te same, identyczne rzeczy. Czy ten fakt jest jasny dla mojego kolegi, posła Severina?
<P>
(Głosowanie zostało odroczone o kilka minut z uwagi na problemy techniczne.)
<SPEAKER ID="073" NAME="Thomas Wise" AFFILIATION="IND/DEM">
Pani przewodnicząca! Zanotowałem liczbę głosów za i przeciw z dwóch ostatnich głosowań i jest ona dokładnie taka sama. To wtedy pojawił się pierwszy problem. Być może powinna pani powtórzyć głosowanie nad poprawką 21 złożoną przez grupę IND/DEM.
<SPEAKER ID="074" NAME="Przewodnicząca">
Myślę, że ma pan całkowitą rację. Mnie również zaniepokoiło to, co działo się na tamtym etapie.
<P>
(Głosowanie ponownie zostało odroczone o kilka minut.)
<SPEAKER ID="075" NAME="Véronique De Keyser" AFFILIATION="PSE">
(FR) Pani przewodnicząca! Inne głosowania nie mają formy głosowania imiennego. Jeśli nie ma pani nic przeciwko, może moglibyśmy zacząć od głosowania nad sprawozdaniami, które nie wymagają głosowania imiennego, aby móc kontynuować posiedzenie?
<SPEAKER ID="076" NAME="Przewodnicząca">
Problem w tym, że jesteśmy w samym środku sprawozdania, więc obawiam się, że musimy je dokończyć, zanim zajmiemy się innymi kwestiami.
<P>
- Przed głosowaniem nad poprawką 1:
<SPEAKER ID="077" NAME="Alain Lamassoure  " AFFILIATION="PPE-DE">
sprawozdawca. - (FR) Pani przewodnicząca! Przepraszam wszystkich za pytanie, które wynika z mojego braku doświadczenia: to dopiero moja trzecia kadencja w tym Parlamencie.
<P>
O ile dobrze zrozumiałem, przyjęcie poprawki 1 utrzymałoby tekst ustępu zawarty w poprawce i usunęłoby liczby odpowiadające liczbie miejsc w sprawozdaniu. Czy tak powinienem to rozumieć? Zwracam się z pytaniem do autorów poprawki: czy tak należy to rozumieć?
<P>
Oznacza to, że popełniłem pomyłkę, za którą przepraszam wszystkich zainteresowanych. Podczas sporządzania listy do głosowania grupy PPE-DE zaleciłem głosowanie za przyjęciem poprawki, ponieważ myślałem, że poprawka dotyczyła tylko tekstu. Jeśli jednak dotyczy to liczb, instrukcja dla grupy PPE-DE zmienia się na wolne głosowanie i wraz z moim współsprawozdawcą zachęcam wszystkich posłów pragnących poprzeć wnioski Komisji Spraw Konstytucyjnych i sprawozdawców do głosowania za odrzuceniem poprawki 1.
<P>
(Oklaski)
<SPEAKER ID="078" NAME="Antonio Tajani" AFFILIATION="PPE-DE">
(IT) Pani przewodnicząca, panie i panowie! Nadal nie jest jasne, czy poprawka 1 jest kompatybilna z poprawką 51. Jeśli poprawka 1 jest kompatybilna z poprawką 51, a tak mi się wydaje, delegacja włoska zagłosuje za poprawką 1; potrzebujemy jednak wyjaśnienia tej kwestii.
<SPEAKER ID="079" NAME="Przewodnicząca">
Ta poprawka wyeliminuje wszystkie pozostałe.
<P>
Składamy podziękowania dla współsprawozdawców i obsługi technicznej.

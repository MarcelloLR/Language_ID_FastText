<CHAPTER ID="006">
Przyjęcie protokołu poprzedniego posiedzenia
<SPEAKER ID="096" NAME="Véronique De Keyser" AFFILIATION="S&amp;D">
(FR) Panie przewodniczący! Nie chcę wracać do godnego ubolewania incydentu, jaki miał miejsce wczoraj w tej Izbie, incydentu niewartego tego Parlamentu, w trakcie którego znieważono pana przewodniczącego Van Rompuya. Przewodniczący Rady Europejskiej jest w stanie samodzielnie doskonale się bronić, ale nie będę tolerować kogoś, kto w tej Izbie stwierdza, że mój kraj nie jest krajem. To jeden z krajów-założycieli Unii Europejskiej i niedługo obejmie prezydencję. Nie rozumiem, jak to możliwe, aby w tej Izbie ktoś upadł tak nisko, aby mówić takie rzeczy, i domagam się przeprosin, panie przewodniczący.
<P>
(Oklaski)
<SPEAKER ID="097" NAME="Gerard Batten" AFFILIATION="EFD">
Panie przewodniczący! W kwestii formalnej, chciałbym zabrać głos na podstawie tego samego artykułu Regulaminu, na podstawie którego wypowiadała się pani poseł, odnosząc się do mojego kolegi, pana posła Nigela Farage'a.
<P>
To się nazywa polityka. Narzucili państwo naszym krajom traktat lizboński bez konsultowania się z naszymi obywatelami, a kiedy mój kolega mówi coś na ten temat i niektórym się to nie podoba, to wówczas narzekają. To się nazywa polityka. Właśnie to mieliśmy w naszych krajach, zanim Unia Europejska nie zniszczyła naszej demokracji, zatem proszę się przyzwyczaić w tym miejscu do wysłuchiwania sprzeciwu.
<SPEAKER ID="098" NAME="Przewodniczący">
Panie pośle Batten! Poprzednie wystąpienie zostało wygłoszone w odpowiedzi na coś, co zostało powiedziane w Parlamencie wczoraj. Właśnie na podstawie tego artykułu zabrano głos. A nie w kwestii formalnej. Dlatego też pańska wypowiedź nie była kwestią formalną.

<CHAPTER ID="006-07">
7. Koordynacja systemów zabezpieczenia społecznego: rozporządzenie wykonawcze (
<P>
- Przed głosowaniem:
<SPEAKER ID="088" NAME="Jean Lambert">
sprawozdawca. - Panie przewodniczący! Zacznę od podziękowań dla kolegów i koleżanek, którzy angażowali się w tę sprawę przez ostatnie pięć lat, oraz dla Komisji i Rady za ich pracę nad przedmiotowym rozporządzeniem wykonawczym.
<P>
Koordynacja systemów zabezpieczenia społecznego istnieje od 1971 roku - wbrew temu, co uważali niektórzy podczas ostatniej dyskusji nad tą sprawą, nie jest koncepcją nową - to jest rozporządzenie, które będziemy omawiać w czwartek rano w kontekście debaty nad transgraniczną opieką zdrowotną. Jest to rozporządzenie, które się do tej opieki odnosi, a chodzi o jej wdrożenie.
<P>
Sądzimy, że udało nam się osiągnąć widoczny postęp, nie tylko w sferze elektronicznych środków porozumiewania się, które, miejmy nadzieję, przyspieszą ten proces z korzyścią dla wszystkich obywateli, ale tu w Parlamencie uważamy również, że obywatele zyskali więcej praw w ramach procesu - obecnie przysługuje im o wiele więcej informacji, co dotyczy nie tylko osób oddelegowanych w związku z pracą. Wierzymy, że udało się poczynić niewielki postęp, jeśli chodzi o terminy - choć to akurat leży w gestii państw członkowskich.
<P>
Jest to ważne - oznacza bowiem, że możemy wprowadzić zaktualizowane rozporządzenie oraz, miejmy nadzieję, przyspieszyć prace w najlepiej pojętym interesie wszystkich obywateli. Ponownie pragnę podziękować wszystkim kolegom, którzy przyczynili się w tym długim, żmudnym działaniu prowadzącym do uzyskania - mam nadzieję - bardzo owocnego wyniku.
<P>
(Oklaski)

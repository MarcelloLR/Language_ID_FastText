<CHAPTER ID="015">
Porządek obrad
<SPEAKER ID="021" NAME="Przewodniczący">
Rozdana została ostateczna wersja projektu programu zgodnego z ustaleniami uczestników konferencji przewodniczących, podjętymi podczas czwartkowego spotkania z 28 sierpnia 2008 roku, stosownie do artykułów 130 i 131 Regulaminu. Nie wysunięto żadnych propozycji zmian, w związku z czym program został przyjęty.
<SPEAKER ID="022" NAME="Hannes Swoboda" AFFILIATION="PSE">
(DE) Panie przewodniczący! Patrząc na program i zakładając, że debata na temat Gruzji odbędzie się dzisiaj, nie mamy żadnych specjalnych żądań. Niemniej jednak, jeżeli wystąpią opóźnienia i posiedzenie się przedłuży, debata na temat Gruzji będzie mogła odbyć się dopiero jutro. W takiej sytuacji zaapelujemy, aby debata na temat pakietu środków społecznych została przełożona na drugą wrześniową sesję częściową, ponieważ uważam, że przedyskutowanie jednego ranka zarówno pakietu środków społecznych, jak i spraw związanych z Gruzją jest niemożliwe. Chciałem jedynie powiadomić o tym Izbę z wyprzedzeniem.
<SPEAKER ID="023" NAME="Przewodniczący">
Dziękuję panu, panie pośle Swoboda. Pańska wypowiedź nie została przetłumaczona, zwłaszcza na angielski, jeśli dobrze zrozumiałem zaniepokojenie kolegów. Chciałbym powtórzyć to, o czym przed chwilą mówił poseł Swoboda. Jeżeli debata nie odbędzie się podczas dzisiejszego szczytu, ale jutro, wówczas debata na temat pakietu środków społecznych powinna zostać przesunięta na drugą wrześniową sesję częściową, ponieważ czas przydzielony na tę debatę zostanie wówczas przeznaczony na rozmowy o dzisiejszym szczycie. Tak zrozumiałem tę wypowiedź. Zgadza się? Wydaje mi się, że tak. Teraz przejdziemy do jednominutowych wystąpień na temat ważnych kwestii politycznych zgodnie z artykułem 144 Regulaminu.

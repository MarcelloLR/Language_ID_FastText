<CHAPTER ID="009">
Podpisanie aktów prawnych przyjętych zgodnie ze zwykłą procedurą ustawodawczą
<SPEAKER ID="398" NAME="Przewodniczący">
Koleżanki i Koledzy! Rozpoczniemy od podpisania obywatelskiej inicjatywy ustawodawczej. Szanowny Panie Ministrze Martonyi, Panie Urzędujący Przewodniczący Rady, Szanowni Przewodniczący, Sprawozdawcy! Dziś rozprawiamy nad kwestiami prawnymi: nad wprowadzeniem w życie bardzo ważnego europejskiego ustawodawstwa. To ważne, ponieważ dodajemy nowy mechanizm, który pozwoli zachować równowagę sił naszych instytucji.
<P>
Rozporządzenie w sprawie europejskiej inicjatywy obywatelskiej, które zostało przyjęte w trybie zwykłej procedury ustawodawczej, ma na celu zapewnienie naszym obywatelom tej samej inicjatywy politycznej, z jakiej już teraz korzystają Rada Ministrów i Parlament Europejski. Potrzebny jest milion podpisów - tylko 0,2 % naszych obywateli - by skłonić Komisję Europejską do działań ustawodawczych dotyczących obywateli w sposób bezpośredni. Daje ona obywatelom możliwość bycia wysłuchanymi. Stworzy bezpośrednie ogniwo między obywatelami a unijnymi instytucjami, zmniejszając różnicę między nimi, między nami wszystkimi w Unii Europejskiej.
<P>
Parlament Europejski i Rada ciężko pracowały, by zapewnić szybkie przyjęcie tego przyjaznego dla obywateli rozporządzenia w pierwszym czytaniu. Chciałabym podziękować wszystkim tym, którzy przyczynili się do tego sukcesu: poszczególnym prezydencjom - w szczególności belgijskiej i węgierskiej - Komisji i posłom do tego Parlamentu. Pragnę szczególnie gorąco podziękować przewodniczącym Komisji Spraw Konstytucyjnych (AFCO) i Komisji Petycji, Carlo Casiniemu i Erminii Mazzoni. Proszę Państwa o podejście i złożenie podpisu pod procedurą. Proszę czworo sprawozdawców: Alaina Lamassoure'a, Zitę Gurmai, Dianę Wallis i Geralda Häfnera - mam nadzieję, że jesteście obecni i możemy przeprowadzić tę procedurę wspólnie - a także wielu innych posłów zaangażowanych w prace w charakterze kontrsprawozdawców.
<P>
Możecie być dumni z pracy wykonanej dla naszych obywateli. Wspólnie z Radą podpiszemy teraz ten akt prawny, ale zanim to nastąpi, poproszę naszego gościa, który często będzie obecny w Parlamencie Europejskim w tym półroczu, ministra Martoniego, by powiedział kilka słów.
<SPEAKER ID="399" NAME="János Martonyi">
urzędujący przewodniczący Rady - Panie Przewodniczący! W tym wyjątkowym i uroczystym momencie przypominają mi się pierwsze dni europejskiej konwencji, kiedy to rozmawialiśmy o sposobach wyeliminowania, czy przynajmniej ograniczenia, tzw. "demokratycznego deficytu procesu integracji europejskiej”. Mieliśmy wszyscy wspólny cel, a była nim poprawa demokratycznego funkcjonowania Unii Europejskiej.
<P>
Właśnie znaleźliśmy jeden ze sposobów uczynienia tego. Jest nim wzmocnienie uczestniczenia samych obywateli w życiu demokratycznym Unii. I tak oto przewidziano w Traktacie inicjatywę obywatelską, dzięki której teraz obywatele mogą zwracać się do Komisji Obywatelskiej bezpośrednio o przyjęcie danego wniosku aktu prawnego Unii Europejskiej.
<P>
Jestem gorąco przekonany, że jest to kamień milowy na drodze do wzmocnienia demokracji w Unii. Jest to również pierwszy element demokracji bezpośredniej. Zapewnia on bezpośredni kontakt i dialog między instytucjami i obywatelami, a także zachęca do bezpośredniego transgranicznego dialogu i współpracy. Stwarza również poczucie odpowiedzialności: Europa to nie oni - Europa to my, i Europa będzie nabierała takiego kształtu, jaki sami jej nadamy, wszyscy wspólnie. Tak, nasze motto, "silna Europa o ludzkim obliczu”, zależy od nas wszystkich.
<P>
Aby zrealizować te cele i wdrożyć Traktat, konieczne było ustanowienie jasnych, prostych i przyjaznych zasad postępowania. Udało się to w wyniku współpracy między wszystkimi instytucjami - Komisją, Radą, a nade wszystko Parlamentem Europejskim. Pragnę szczególnie gorąco podziękować panu Marošowi Šefčovičowi z Komisji; chciałbym podziękować prezydencjom hiszpańskiej i belgijskiej, czyli pozostałym prezydencjom z naszej trójki; wielkie podziękowania i gratulacje należą się również Parlamentowi Europejskiemu; wszystkim tym, którzy uczestniczyli w realizacji tego niezwykle ważnego zadania - przewodniczącym komisji, a także sprawozdawcom: Alainowi Lamassoure'owi, Zicie Gurmain, Dianie Wallis i Geraldowi Häfnerowi, a także wszystkim pozostałym posłom, którzy uczestniczyli w tej niezwykle ważnej pracy.
<P>
To dowód na doskonałą współpracę i zrozumienie nie tylko między europejskimi instytucjami, ale również między różnymi rodzinami i grupami politycznymi. Pozostaje mi tylko wyrazić nadzieję, że ta współpraca i zrozumienie będą wzorem na przyszłość, zarówno dla instytucji, jak i grup politycznych.

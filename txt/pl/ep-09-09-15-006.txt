<CHAPTER ID="006">
Wyjaśnienia dotyczące sposobu głosowania
<P>
Pisemne wyjaśnienia dotyczące sposobu głosowania
<SPEAKER ID="065" NAME="David Casa  " AFFILIATION="PPE">
na piśmie. - W wyniku orzeczeń Trybunału Sprawiedliwości w sprawach dotyczących Otwartego Nieba Komisja wyraziła zgodę na zastąpienie umowami wspólnotowymi umów dwustronnych, które zostały zawarte między niektórymi państwami członkowskimi a krajami trzecimi. Komisja wynegocjowała zatem umowę, która zastąpi umowy dwustronne między Mongolią a niektórymi państwami członkowskimi UE.
<SPEAKER ID="066" NAME="Nuno Teixeira  " LANGUAGE="PT">
Wniosek ma na celu zastąpienie niektórych postanowień dwustronnych umów dotyczących usług lotniczych zawartych w przeszłości przez państwa członkowskie UE i rząd Mongolii oraz reguluje aspekty, które uważam za zasadnicze, w tym kwestie techniczne, opodatkowanie paliwa i ceny.
<P>
Ze szczególnym zadowoleniem wagę przykładaną do zgodności ze wspólnotowym prawem konkurencji, ponieważ niektóre postanowienia we wcześniejszych umowach dwustronnych były wyraźnie antykonkurencyjne. Popieram zatem sprawozdanie pana posła Simpsona, ponieważ jest zgodne z tymi ogólnymi wytycznymi.
<SPEAKER ID="068" NAME="David Casa  " AFFILIATION="PPE">
na piśmie. - Kiedy Rumunia i Bułgaria przystępowały do UE, w akcie przystąpienia sprecyzowano, że zostanie sporządzony protokół zmieniający Umowę o transporcie morskim między UE i jej państwami członkowskimi a Chinami. Głosowałem za przyjęciem tego protokołu.
<SPEAKER ID="070" NAME="Luís Paulo Alves  " LANGUAGE="PT">
Głosowałem za przyjęciem sprawozdania w sprawie uruchomienia Funduszu Solidarności Unii Europejskiej na rzecz Francji, ponieważ uważam, że dzięki niemu kraje mogą skutecznie i elastycznie zareagować na sytuacje wywołane klęskami żywiołowymi, a w omawianym przypadku chodzi o burzę, która w styczniu nawiedziła południowo-zachodnią część Francji, powodując poważne zniszczenia. Finansowy instrument solidarności jest uruchamiany w przypadkach, gdy szkoda wywołana przez klęskę żywiołową jest tak poważna, że zasoby krajowe nie wystarczają, aby skutecznie zareagować na kryzys, a jego celem jest stymulowanie naprawy gospodarczej i zaspokojenie potrzeb państwa członkowskiego dotkniętego klęską.
<SPEAKER ID="994" NAME="Jean-Pierre Audy  " LANGUAGE="FR">
Głosowałem za przyjęciem sprawozdania, w którym mój szacowny niemiecki kolega i przyjaciel, pan poseł Böge, wzywa Parlament Europejski do zatwierdzenia wniosku dotyczącego decyzji w sprawie uruchomienia Funduszu Solidarności Unii Europejskiej w celu przekazania w 2009 roku około 109 milionów euro w postaci środków na zobowiązania i płatności jako pomocy dla Francji, będącej ofiarą orkanu Klaus, który w styczniu 2009 roku nawiedził 31 departamentów w południowo-zachodniej części kraju, powodując poważne zniszczenia szacowane na 4 miliardy euro. Korzystając z udzielonego mi głosu, chciałbym pogratulować panu posłowi Lamassoure, przewodniczącemu Komisji Budżetowej Parlamentu, za szybkie zajęcie się omawianą sprawą wraz ze służbami Komisji Europejskiej.
<SPEAKER ID="071" NAME="David Casa  " AFFILIATION="PPE">
na piśmie. - W styczniu 2009 roku burza nawiedziła południowo-zachodnią Francję, powodując poważne zniszczenia, co uprawniło Francję do wnioskowania o środki z Funduszu Solidarności Unii Europejskiej. Głosowałem za uruchomieniem wspomnianych środków.
<SPEAKER ID="072" NAME="Diogo Feio  " LANGUAGE="PT">
W mojej opinii solidarność między państwami członkowskimi Unii Europejskiej, a w szczególności europejskie wsparcie dla krajów dotkniętych klęskami, są jasnym sygnałem, że UE nie jest już tylko obszarem wolnego handlu. Przyjmując specjalne instrumenty pomocowe, takie jak Fundusz Solidarności Unii Europejskiej, Wspólnota, którą staramy się uczynić "zjednoczoną w różnorodności”, dowodzi zdolności do trwania w jedności wobec przeciwności losu, nawet w sytuacjach wymagających zaangażowania znacznych zasobów ludzkich i materialnych. Szczerze popieram takie inicjatywy.
<P>
Mam nadzieję, że Fundusz Solidarności nie będzie wykorzystywany zbyt często, gdyż to oznaczałoby, że Europę dotyka wiele nadzwyczajnych sytuacji o poważnych skutkach, lecz mam również nadzieję, że struktura i dostępność funduszu będą stale usprawniane i często oceniane, aby instrument stanowił szybką i pozbawioną biurokracji reakcję na rzeczywiste potrzeby.
<P>
Muszę tu wspomnieć o pożarach, które nawiedzały mój kraj, zwłaszcza w 2003 roku, i przyznać, że mechanizmy takie jak wspomniany fundusz okazały się niezwykle ważne i użyteczne. Uważam, że szczególnie poważna sytuacja, jakiej Francja doświadczyła w styczniu bieżącego roku, uzasadnia uruchomienie funduszu. Powszechne głosowanie za uruchomieniem funduszu w Komisji Budżetowej potwierdza, że to dobry środek.
<SPEAKER ID="073" NAME="Véronique Mathieu  " LANGUAGE="FR">
Pochwalam interwencję Funduszu Solidarności Unii Europejskiej - którego beneficjentem będzie Francja - w celu wsparcia naprawienia szkód wywołanych w styczniu 2009 roku burzą, która poważnie dotknęła europejski i francuski sektor leśnictwa. Przyznana kwota zostanie udostępniona do października 2009 roku, czyli dziewięć miesięcy po burzy. Ta interwencja nastąpiła szybciej, niż ma to średnio miejsce w przypadku Funduszu, gdzie przybliżony czas od klęski do wypłaty pomocy wynosi jeden rok.
<P>
Chociaż należy pochwalić ten postęp, warto nadal podejmować działania, aby fundusz był uruchamiany szybciej. Utrudnia to obecna procedura zarządzania Funduszem Solidarności. Niemniej jednak Komisja Europejska przedstawiła zmieniony wniosek dotyczący rozporządzenia, a Parlament poparł go zdecydowaną większością w maju 2006 roku. Ubolewam, że Rada wciąż jeszcze nie zajęła się tą sprawą i zachęcam ją, aby jak najszybciej rozważyła możliwość szybszego uruchamiania Funduszu Solidarności Unii Europejskiej.
<SPEAKER ID="993" NAME="Jean-Pierre Audy  " LANGUAGE="FR">
Głosowałem za przyjęciem sprawozdania, w którym mój szacowny niemiecki kolega i przyjaciel, pan poseł Böge, wzywa Parlament Europejski do zatwierdzenia wniosku dotyczącego decyzji w sprawie uruchomienia Europejskiego Funduszu Dostosowania do Globalizacji (EFG) w celu przekazania 4,1 miliona euro w postaci środków na zobowiązania i płatności jako pomocy dla hiszpańskiego i portugalskiego sektora włókienniczego (Katalonia i Region Północno-Centralny). Celem tego działania jest zapewnienie wsparcia pracownikom, ponoszącym konsekwencje poważnych zmian w strukturze światowego handlu, i udzielenie im pomocy w reintegracji na rynku pracy. Podzielam opinię moich kolegów w zakresie przyspieszenia uruchamiania funduszu i oceny jego komplementarności z innymi istniejącymi instrumentami, takimi jak Fundusz Społeczny.
<SPEAKER ID="075" NAME="Edite Estrela  " LANGUAGE="PT">
Głosowałam za przyjęciem wniosku dotyczącego decyzji Parlamentu Europejskiego i Rady w sprawie uruchomienia Europejskiego Funduszu Dostosowania do Globalizacji w celu zapewnienia dodatkowego wsparcia portugalskim pracownikom, będącym ofiarami zwolnień w przemyśle włókienniczym i ponoszącym konsekwencje poważnych zmian w strukturze światowego handlu.
<P>
Uruchomienie 832 800 euro z Funduszu ma na celu reintegrację pracowników na rynku pracy w ramach osobistych planów zatrudnienia, sporządzanych wraz z pracownikami, które obejmują rozwój własnych umiejętności i strategie integracji na rynku pracy.
<SPEAKER ID="076" NAME="Diogo Feio  " LANGUAGE="PT">
Wsparcie UE, zwłaszcza z Europejskiego Funduszu Dostosowania do Globalizacji, ma podstawowe znaczenie w przypadku zapewniania pomocy tym, którzy stracili pracę w wyniku przenoszenia produkcji, do którego dochodzi na globalnym rynku. W ostatnich latach, zwłaszcza w wyniku światowego kryzysu gospodarczego, Portugalia odczuła skutki problemu, dotyczącego ponownej absorpcji i reintegracji bezrobotnych na rynku pracy.
<P>
Niezliczone przedsiębiorstwa przeniosły produkcję w celu wykorzystania niższych kosztów pracy, na przykład w Chinach i Indiach, ze zgubnym skutkiem dla całej gospodarki krajowej. Zatwierdzenie środków z EFG w celu wsparcia tych pracowników ma zasadnicze znaczenie, nie tylko dla poprawy ich sytuacji rodzinnej i osobistej, lecz również w kontekście całej gospodarki krajowej, ponieważ w dłuższej perspektywie mają one służyć wspieraniu tych pracowników w poszukiwaniu i utrzymaniu nowej pracy.
<SPEAKER ID="077" NAME="José Manuel Fernandes  " LANGUAGE="PT">
Głosowałem za przyjęciem sprawozdania, ponieważ uważam, że omawiane wsparcie ma istotne znaczenie dla portugalskich pracowników. Moim zdaniem wniosek Portugalii nie był jednak dostatecznie ambitny. Rząd portugalski wnioskował o 833 euro z EFG dla każdego zwolnionego pracownika w sektorze włókienniczym, tymczasem Hiszpania złożyła wniosek o 3 006 euro dla każdego pracownika w tym samym sektorze.
<P>
Dziwi mnie również nieco fakt, że w środku kryzysu gospodarczego, przy rosnącym bezrobociu i odczuwalnych skutkach globalizacji, EFG otrzymał i zaakceptował tak niewiele wniosków z państw członkowskich. W istocie EFG dysponuje w tym roku 500 milionami euro dla wszystkich państw członkowskich, a dotychczas wykorzystano jedynie około 60 milionów euro.
<SPEAKER ID="078" NAME="Ilda Figueiredo  " LANGUAGE="PT">
Głosowaliśmy za przyjęciem sprawozdania, ponieważ Parlament Europejski udzielił Portugalii zgody na wykorzystanie 832 800 euro jako pomocy dla pracowników zwolnionych w przemyśle włókienniczym w portugalskich regionach Norte i Centro. To jednak niewielka suma, która jest głównie środkiem łagodzącym, mając na uwadze wysokie bezrobocie, którego doświadcza obecnie Portugalia, zwłaszcza we wspomnianych regionach.
<P>
Jak wszyscy wiemy, Portugalia skierowała do Komisji Europejskiej wniosek o tę kwotę w styczniu bieżącego roku, a dotyczy ona 1 588 przypadków zwolnień w 49 przedsiębiorstwach włókienniczych w Regionie Północnym i Centralnym kraju w okresie od lutego do listopada 2008 roku.
<P>
Zatwierdzono jednak również pomoc na kwotę 3 306 750 euro dla 1 720 pracowników zwolnionych w 30 przedsiębiorstwach włókienniczych w hiszpańskiej Katalonii.
<P>
Tym, co naprawdę było potrzebne, była jednak polityka wspierania produkcji, zwłaszcza w sektorze włókienniczym, abym zapobiec dalszemu zamykaniu przedsiębiorstw i dalszym zwolnieniom.
<SPEAKER ID="079" NAME="Patrick Le Hyaric  " LANGUAGE="FR">
Chociaż zgadzam się z podstawową zasadą, uważam, że powaga kryzysu wymaga przepisów na zupełnie inną skalę, które co najmniej dadzą MŚP dostęp do kredytów i zapewnią kredyty umożliwiające utrzymanie zatrudnienia, rozwój terytorialny i rozwój potencjału ludzkiego.
<SPEAKER ID="080" NAME="Andreas Mölzer  " LANGUAGE="DE">
Złożone przez Hiszpanię i Portugalię wnioski o uruchomienie Europejskiego Funduszu Dostosowania do Globalizacji (EFG) raz jeszcze uwidaczniają konsekwencje globalizacji. W krajach południowo-wschodniej Azji, a zwłaszcza w specjalnych strefach ekonomicznych, gdzie ludzie są eksploatowani i zatrudniani bez minimalnych standardów socjalnych, wyroby włókiennicze produkuje się po cenach dumpingowych, a następnie sprzedaje się je na rynku europejskim.
<P>
Europejskie przedsiębiorstwa, które szanują prawa socjalne pracowników, ustanawiane i zdobywane przez dziesięciolecia, znajdują się w niekorzystnym położeniu ze względu na ponoszone przez siebie wyższe koszty. Musimy natychmiast powstrzymać dalszy rozwój takiej sytuacji. Należy jak najszybciej zablokować przywóz do UE produktów, które nie są produkowane zgodnie z określonymi minimalnymi standardami socjalnymi. Do tego czasu możemy jedynie podejmować działania ograniczające szkody powstałe w wyniku globalizacji w poszczególnych krajach. Z tego względu bez zastrzeżeń głosowałem za udzieleniem pomocy z Funduszu.
<SPEAKER ID="081" NAME="Nuno Teixeira  " LANGUAGE="PT">
W wyniku uznania szkodliwego wpływu globalizacji, który jest nazbyt oczywisty w przemysłowych regionach Europy, Europejski Fundusz Dostosowania do Globalizacji (EFG) opiera się na solidarności projektu europejskiego i zbliża go do obywateli, zapewniając wsparcie tym pracownikom, którzy zostali najbardziej dotknięci tymi zmianami. Portugalskie regiony Norte i Centro, w których gospodarka opierała się na tradycyjnych sektorach, takich jak włókiennictwo, były modernizowane od wczesnych lat dziewięćdziesiątych, co stanowiło próbę dostosowania ich do szybko rosnącej konkurencji.
<P>
W przybliżeniu 15% siły roboczej z tych obszarów kraju znajduje zatrudnienie w sektorze włókienniczym, a prawie 98% bezrobotnych w tym sektorze w całym kraju pochodzi z wymienionych dwóch regionów. Pogarszający się klimat gospodarczy, który zaszkodził tym regionom, a także innym - zwłaszcza regionom zamorskim takim jak Madera, gdzie bardzo ważną rolę odgrywa turystyka - ma niepokojące konsekwencje, przede wszystkim na płaszczyźnie spójności społecznej, ponieważ prowadzi do wzrostu bezrobocia. Z tego względu popieram uruchomienie 832 800 euro z EFG w wyniku 1 588 przypadków zwolnień w sektorze włókienniczym w portugalskich regionach Norte i Centro. Kwotę tę należy mądrze wykorzystać na przeszkolenie zwolnionych pracowników oraz ich szybką i trwałą reintegrację na rynku pracy.
<SPEAKER ID="083" NAME="David Casa  " AFFILIATION="PPE">
na piśmie. - Chodzi o przegląd tradycyjnych zasobów własnych, VAT i DNB oraz dostosowania wynikające z prognoz gospodarczych. Wniosek jest bardzo techniczny, zatem oświadczam jedynie, że głosowałem za jego przyjęciem.
<SPEAKER ID="085" NAME="David Casa  " AFFILIATION="PPE">
na piśmie. - W styczniu 2009 roku południowo-zachodnią część Francji nawiedziła burza, która spowodowała poważne zniszczenia, co upoważnia Francję do dostępu do środków z Funduszu Solidarności UE. Popieram przyjęcie opinii sprawozdawczyni, która proponuje zaakceptować projekt budżetu korygującego nr 7/2009.
<SPEAKER ID="086" NAME="Patrick Le Hyaric  " LANGUAGE="FR">
Uznaję za niedopuszczalne mieszanie w tym samym głosowaniu środków na promowanie szczepień przeciwko chorobie niebieskiego języka ze środkami na Europol i Eurojust. Popieram środki na zwalczanie choroby niebieskiego języka, lecz opowiadam się przeciwko środkom na Europol i Eurojust.
<SPEAKER ID="087" NAME="Andreas Mölzer  " LANGUAGE="DE">
W styczniu 2009 roku Francję nawiedziła potężna burza. Orkan Klaus doprowadził do zniszczeń, zwłaszcza infrastruktury kraju. Celem Funduszu Solidarności jest pokrywanie części kosztów szkód, na które są przeznaczane środki publiczne. Omawiany przypadek spełnia wszystkie wymogi. Z tego powodu, a zwłaszcza z powodu solidarności transgranicznej z obywatelami francuskimi, którzy doświadczyli, a w niektórych przypadkach nadal doświadczają skutków orkanu Klaus, głosowałem za projektem budżetu korygującego.
<SPEAKER ID="088" NAME="Robert Rochefort  " LANGUAGE="FR">
Pochwalam dzisiejsze przyjęcie sprawozdania pani poseł Haug, które w pełni popieram. Dzięki temu głosowaniu umożliwiamy uruchomienie Funduszu Spójności Unii Europejskiej po raz drugi w tym roku. Unia Europejska, która najpierw pośpieszyła z pomocą Rumunii, obecnie okazuje solidarność z ludnością Francji, która w styczniu 2009 roku doświadczyła w pełni niszczycielskiej siły bardzo gwałtownego orkanu Klaus, który był opisywany jako "ogromna klęska żywiołowa” i jako taki kwalifikował się do pomocy z Funduszu. Ogółem w ten sposób udostępniono 120 milionów euro.
<P>
Jak państwo wiedzą, departamenty w południowo-zachodniej części mojego kraju, w których wystąpiły poważne zniszczenia, bardzo potrzebowały tej pomocy. Chciałbym podziękować posłom za głosowanie za przyjęciem sprawozdania. Oczywiście teraz trzeba będzie dopilnować, aby rząd francuski uczciwie włączył władze lokalne w cały proces, a wspomniane władze lokalne nie zostały oszukane co sposobu wykorzystania pieniędzy. Byłoby niedopuszczalne, gdyby skorzystał z nich tylko sektor prywatny.
<SPEAKER ID="090" NAME="John Stuart Agnew, John Bufton i David Campbell Bannerman  " AFFILIATION="EFD">
na piśmie. - Mamy świadomość bardzo realnej potrzeby szczepień przeciwko chorobie niebieskiego języka, zwłaszcza w gospodarstwach w południowej i wschodniej części Anglii, gdzie dzięki powszechnym szczepieniom hodowcy stworzyli zaporę przed chorobą niebieskiego języka, z której skorzystali hodowcy z północy i zachodu. Aby zagłosować za środkami UE na szczepienia, jesteśmy zmuszeni (w tym samym głosowaniu) poprzeć zwiększenie środków na Eurojust i Europol. Te dwie agencje prowadzą działalność poza granicami dopuszczalnymi w prawie brytyjskim, co przekłada się na znaczny wzrost uprawnień państwa kosztem wolności jednostki. To podłe, że UE próbuje ukryć takie przepisy w tego rodzaju sprawozdaniach i wymaga od posłów do PE głosowania nie nad poszczególnymi częściami, lecz nad całym pakietem. Nie możemy zatem z czystym sumieniem poprzeć takiego sprawozdania, co wyjaśnia nasze wstrzymanie się od głosu.
<SPEAKER ID="091" NAME="David Casa  " AFFILIATION="PPE">
na piśmie. - Omawiane sprawozdanie dotyczy zmian budżetu, mających na celu utworzenie nowych zobowiązań na kwotę 51 640 000 euro. Środki te zostaną przeznaczone na zwalczanie choroby niebieskiego języka, stworzenie reaktora wysokostrumieniowego i przekazane Europolowi oraz OLAF-owi. Mój sposób głosowania jest zgodny z opinią sprawozdawcy.
<SPEAKER ID="092" NAME="Derek Roland Clark  " AFFILIATION="EFD">
na piśmie. - Mam świadomość bardzo realnej potrzeby szczepień przeciwko chorobie niebieskiego języka i wyrażam ubolewanie z powodu odmowy udzielenia wsparcia społeczności hodowców w tej ważnej kwestii przez rząd Wielkiej Brytanii. Sprawozdanie zawiera przepisy związane z tą sytuacją. Niemniej jednak w sprawozdaniu znajdują się również przepisy całkowicie niezwiązane z hodowlą, które miałyby katastrofalny wpływ na Wielką Brytanię. W sprawozdaniu wezwano przede wszystkim do finansowania Eurojustu i Europolu, agencji prowadzących działalność poza granicami dopuszczalnymi w prawie brytyjskim.
<P>
To podłe, że UE próbuje ukryć takie przepisy w tego rodzaju sprawozdaniach i wymaga od posłów do PE głosowania nie nad poszczególnymi częściami, lecz nad całym pakietem. Nie mogę zatem z czystym sumieniem poprzeć takiego sprawozdania, co wyjaśnia moje głosowanie w tej kwestii.
<SPEAKER ID="093" NAME="Nigel Farage  " AFFILIATION="EFD">
na piśmie. - Mam świadomość bardzo realnej potrzeby szczepień przeciwko chorobie niebieskiego języka i przyjąłem do wiadomości nieprzyjazną postawę rządu Wielkiej Brytanii w tej ważnej sprawie. Sprawozdanie zawiera przepisy związane z tą sytuacją. Niemniej jednak w sprawozdaniu znajdują się również przepisy całkowicie niezwiązane z hodowlą, które miałyby katastrofalny wpływ na Wielką Brytanię.
<P>
W sprawozdaniu wezwano przede wszystkim do finansowania Eurojustu i Europolu, agencji prowadzących działalność poza granicami dopuszczalnymi w prawie brytyjskim. To podłe, że UE próbuje ukryć takie przepisy w tego rodzaju sprawozdaniach i wymaga od posłów do PE głosowania nie nad poszczególnymi częściami, lecz nad całym pakietem. Nie mogę zatem z czystym sumieniem poprzeć takiego sprawozdania, co wyjaśnia moje głosowanie w tej kwestii.
<SPEAKER ID="094" NAME="Mairead McGuinness  " AFFILIATION="PPE">
na piśmie. - Członkowie partii Fine Gael w grupie PPE głosowali za przyjęciem projektu budżetu korygującego nr 8/2009. Przyjmujemy do wiadomości fakt, że głosowanie uwzględnia utworzenie pozycji budżetowej obejmującej dodatkowe środki na reaktor wysokostrumieniowy w Petten, w Holandii. Początkowo urządzenie miało oceniać materiały wykorzystywane w reaktorach funkcjonujących na zasadzie rozszczepienia jądrowego i syntezy jądrowej. Stało się natomiast niezbędnym urządzeniem do produkcji izotopów promieniotwórczych do zastosowań medycznych, zaspokajającym około 60% zapotrzebowania europejskiego. W sprawozdaniu przewidziano również środki między innymi na zwiększenie budżetu na zwalczanie choroby niebieskiego języka oraz wsparcie europejskiej policji i zwalczania nadużyć. Po namyśle, mając na uwadze charakter reaktora wysokostrumieniowego i zestaw uwzględnionych pozycji budżetowych, delegacja partii Fine Gael głosowała za przyjęciem projektu budżetu korygującego nr 8/2009.
<SPEAKER ID="095" NAME="Kyriacos Triantaphyllides  " AFFILIATION="GUE/NGL">
na piśmie. - Głosowałem za przyjęciem omawianego sprawozdania, które zawiera postanowienia dotyczące zwiększenia zobowiązań z tytułu pożyczek na programy mające na celu zwalczanie i śledzenie chorób zwierzęcych oraz obserwację dobrostanu fizycznego zwierząt w przypadku ewentualnego zagrożenia dla zdrowia publicznego powiązanego z czynnikami zewnętrznymi.
<P>
Równocześnie chciałbym podkreślić, że nie zgadzam się z innymi kwestiami przedstawionymi w sprawozdaniu, które nie powinny się w nim znaleźć. Chodzi o:
<P>
utworzenie pozycji budżetowej 10 04 04 02 [funkcjonowanie reaktora wysokostrumieniowego (HFR)];
<P>
utworzenie pozycji budżetowej 18 05 02 03 (Europejski Urząd Policji);
<P>
zwiększenie dotacji wspólnotowej dla EUROJUST-u;
<P>
zmiany w planie zatrudnienia OLAF-u bez dodatkowych przepisów finansowych.
<SPEAKER ID="096" NAME="Marie-Christine Vergiat  " LANGUAGE="FR">
Sprawozdanie w sprawie projektu budżetu korygującego nr 8/2009 Unii Europejskiej na rok budżetowy 2009 zawiera kilka sprzecznych punktów. Położono w nim nacisk na zwalczanie choroby niebieskiego języka u owiec, kontynuację programu badań nad wykorzystaniem reaktora jądrowego zainstalowanego w Holandii, programy Europolu i Eurojustu oraz OLAF.
<P>
Głosując przeciwko sprawozdaniu, nie chciałam oczywiście wystąpić przeciwko przepisom, które mają istotne znaczenie dla hodowców owiec.
<P>
Chciałam zająć stanowisko przeciwko wciąż utrzymującemu się wykorzystaniu energii jądrowej.
<P>
Przede wszystkim chciałam potwierdzić moje zobowiązanie do walki z budowaniem warownej, ukierunkowanej na zabezpieczenia i nieskutecznej Europy, która ma zapewnić bezpieczeństwo naszym obywatelom za pomocą budżetu na Europol i Eurojust.
<P>
Należy ograniczyć politykę w tych dziedzinach, gdzie - w ramach walki z brakiem bezpieczeństwa i terroryzmem - coraz bardziej podważa się podstawowe wolności i prawa naszych obywateli, a także dokonać przeglądu mandatów różnych agencji i organów wspólnotowych zaangażowanych w tę politykę oraz ponownie zdefiniować ich uprawnienia.

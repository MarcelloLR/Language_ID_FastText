<CHAPTER ID="008-03">
3. Szczyt UE-Rosja, 18 listopada 2009 r. w Sztokholmie (głosowanie) 
<SPEAKER ID="083" NAME="Hannes Swoboda" AFFILIATION="S&amp;D">
(DE) Panie przewodniczący! Chciałbym przedłożyć następującą poprawkę, która została sformułowana w porozumieniu w autorem wniosku. Odczytam tekst w języku angielskim.
<P>
"Potępia brutalne zabójstwo Maksharipa Ausheva, znanego obrońcy praw człowieka i opozycjonisty, który został zastrzelony w Inguszetii;”. Następnie wykreślilibyśmy tekst, po czym umieścilibyśmy, co następuje: "wzywa w szczególności władze rosyjskie do przyjęcia zapobiegawczych środków ochronnych wobec obrońców praw człowieka, takich jak wszczęcie dochodzenia przez prokuraturę lub wymiar sprawiedliwości natychmiast po otrzymaniu wiadomości o zagrożeniu, w obliczu którego się znalazły;”.
<P>
Byłby to wyraźny komunikat i stąd chciałbym poprzeć poprawkę tego rodzaju wraz z grupą zielonych, która poddała ją pod głosowanie.
<SPEAKER ID="086" NAME="Vytautas Landsbergis" AFFILIATION="PPE">
Panie przewodniczący! Zważywszy, że wycofanie podpisu Rosji z Traktatu karty energetycznej to nie jednostkowy przypadek, ale metoda stosowana ostatnio wiele razy, warto by było umieścić zapis, że ostatnie wycofanie "podważa ogólnie wiarygodność podpisu tego kraju”.
<P>
Powinniśmy zwrócić się do naszego zacnego partnera, aby w przyszłości, kiedy będziemy ubiegać się o kolejne podpisy, był poważniejszy.
<SPEAKER ID="088" NAME="Vytautas Landsbergis" AFFILIATION="PPE">
Panie przewodniczący! W motywie H jest pomyłka, która wynika z błędu redakcyjnego albo powstała wskutek przeoczenia, gdyż znajduje się tam wzmianka o ostatnim konflikcie "między Gruzją a jej regionami separatystycznymi”, a przecież rzeczywistość jest inna. W treści motywu brakuje jednego słowa.
<P>
Według sprawozdania z misji wyjaśniającej, była to wojna lub konflikt wojskowy w Gruzji między Rosją a Gruzją, w który zaangażowały się również jednostki aliantów i najemników Rosji z północnego Kaukazu. W związku z tym, w rezolucji, która nie wygląda na naiwną ani tendencyjną, powinniśmy dodać zapis w brzmieniu: "między Rosją i separatystycznymi regionami Gruzji a Gruzją”.
<P>
Nikt tak naprawdę nie pomyśli, że armia Południowej Osetii bombardowała Gori i zbliżała się do Tbilisi. To dlatego prezydent Sarkozy poleciał na spotkanie z prezydentem Miedwiediewem, a nie z prezydentem Kokoity.
<P>
Wypełnijmy tę przypadkową lukę wyraźnym zapisem.

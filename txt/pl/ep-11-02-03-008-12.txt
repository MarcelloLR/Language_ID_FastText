<CHAPTER ID="008-12">
12. Zamknięcie ksiąg Europejskiego Kolegium Policyjnego za rok budżetowy 2008
<SPEAKER ID="112" NAME="Véronique Mathieu" AFFILIATION="PPE">
(FR) Panie Przewodniczący, Panie i Panowie! W dniu 7 października 2010 r. Parlament przyjął 618 głosami za, przy braku głosów sprzeciwu i 7 głosach wstrzymujących się, decyzję o odmowie udzielenia absolutorium Europejskiemu Kolegium Policyjnemu za rok budżetowy 2008.
<P>
Zgodnie z Regulaminem Parlamentu w przypadku nieudzielenia absolutorium należy podczas następnej sesji miesięcznej przedłożyć formalną propozycję zamknięcia ksiąg. Decyzja, nad którą będziemy dzisiaj głosować, jest zatem środkiem technicznym służącym zamknięciu ksiąg za dany rok budżetowy, nie zaś udzieleniem absolutorium. Chciałam, aby było to jasne.

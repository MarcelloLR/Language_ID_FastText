<CHAPTER ID="006-01">
1. Wybór Europejskiego Rzecznika Praw Obywatelskich (głosowanie)
<SPEAKER ID="104" NAME="Margot Wallström">
wiceprzewodnicząca Komisji. - Panie przewodniczący! Po pierwsze, pragnę pogratulować Nikiforosowi Diamandourosowi wyboru na urząd Europejskiego Rzecznika Praw Obywatelskich.
<P>
Jak zauważył w swoim ubiegłorocznym sprawozdaniu, najważniejsze jest zbudowanie zaufania obywateli do UE i my wszyscy musimy się do tego przyczynić. Wszyscy mamy do odegrania ważną rolę w realizacji tak ważnego celu, zarówno jako przedstawiciele instytucji, jak i osoby prywatne.
<P>
Stosunki między Komisją a rzecznikiem zawsze były bardzo dobre i konstruktywne. Myślę, że nasza współpraca jest teraz jeszcze bardziej bezproblemowa i produktywna.
<P>
Dzięki konsultacjom europejski rzecznik praw obywatelskich i jego zespół zrobili wiele, aby rozwinąć i umocnić kulturę służby w Komisji. Z poczynionych uwag krytycznych wyciągnięto bardzo ważne wnioski, dostrzegamy też większą wolę przyjmowania bardziej przyjaznych rozwiązań. Postęp ten powinien być kontynuowany i wiem, że Komisja będzie nadal uważnie obserwować działania rzecznika i z zadowoleniem przyjmie jego propozycje.
<P>
Nadchodzące lata będą dla rzecznika ciekawe i pełne wyzwań. Mam oczywiście na myśli nowe możliwości wynikające z traktatu lizbońskiego. Jak państwo wiedzą, karta praw podstawowych zawiera prawo do dobrej administracji.
<P>
Nie mam wątpliwości, że rzecznik jeszcze bardziej przyczyni się do umocnienia demokracji w Europie. Jego narzędzia pracy to przejrzystość i służebność instytucjonalna. Wszyscy jesteśmy odpowiedzialni za wspieranie go w jego pracy.
<P>
Zatem jeszcze raz gratuluję panu wyboru i życzę wszystkiego najlepszego w realizacji niezwykle ważnych zadań stojących przed nami wszystkimi.

<CHAPTER ID="003">
Wykładnia Regulaminu
<SPEAKER ID="006" NAME="Przewodniczący">
Podczas głosowania na wczorajszym posiedzeniu plenarnym ogłoszono wykładnię art. 56 i art. 50 Regulaminu Parlamentu Europejskiego przyjętą przez Komisję Spraw Konstytucyjnych na posiedzeniu, które odbyło się w poniedziałek, 14 lutego 2011 r. Ponieważ nie złożono żadnego sprzeciwu na podstawę art. 211 ust. 4 Regulaminu, wykładnię uważa się za przyjętą. W rezultacie głosowanie nad sprawozdaniem pani Mathieu na temat procedury dotyczącej łącznego wniosku o pozwolenie na pobyt i pracę zostanie usunięte z porządku dziennego obecnej sesji miesięcznej. Sprawa była, jak Państwo wiecie, szeroko dyskutowana i tu mamy wykładnię związaną z Regulaminem i zasadami naszego działania.

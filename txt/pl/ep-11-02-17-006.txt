<CHAPTER ID="006">
Głosowanie
<SPEAKER ID="070" NAME="Przewodniczący">
Następnym punktem porządku dziennego jest głosowanie.
<P>
(Wyniki głosowania oraz pozostałe szczegóły na ten temat: patrz protokół)
<P>
- Przed głosowaniem:
<SPEAKER ID="071" NAME="Sajjad Karim" AFFILIATION="ECR">
Panie Przewodniczący! Dziennik Le Figaro dziś rano doniósł, że w zeszłym tygodniu dziennikarz nie tylko wszedł do Parlamentu Europejskiego z imitacją broni, ale również zdołał znaleźć się bardzo blisko księcia Karola, który jest przyszłym następcą brytyjskiej głowy państwa.
<P>
Czy w związku z wciąż utrzymującymi się obawami o bezpieczeństwo w tym Parlamencie może nas Pan dziś zapewnić, że traktuje Pan tę sprawę poważnie i że tak zwane sprawdzenie przeprowadzane w tajemnicy przez Prezydium Parlamentu Europejskiego nie będzie jedynie pozorowanym działaniem, ale gruntowną reformą bezpieczeństwa?
<SPEAKER ID="072" NAME="Przewodniczący">
Panie Pośle Karim! Mogę Pana zapewnić, że ta sprawa jest traktowana bardzo poważnie. Według moich informacji jest ona przedmiotem dyskusji na forum Konferencji Przewodniczących, więc może być Pan pewien, że Parlament poświęca bardzo wiele uwagi temu problemowi. Jest to bardzo poważna sprawa.
<SPEAKER ID="073" NAME="Przewodniczący">
W świetle ostatnich wydarzeń tekst dotyczący prawa mediów na Węgrzech, nad którym dziś miało się odbyć głosowanie, trzeba będzie zweryfikować. Proponuję zatem, by to głosowanie odroczyć zgodnie z art. 177 ust. 4. Decyzja w sprawie dalszych działań w odniesieniu do tej kwestii i niezbędnych nowych terminów będzie podjęta na posiedzeniu Konferencji Przewodniczących w czwartek, 3 marca 2011 r.
<P>
Kto jest za? Kto jest przeciw?
<SPEAKER ID="074" NAME="Renate Weber">
w imieniu grupy ALDE - Panie Przewodniczący! Po ostatnich wydarzeniach, które zgłoszono Komisji, ale nie Parlamentowi, uważam, że musimy odroczyć głosowanie w sprawie rezolucji, ponieważ musi być dostosowana do tej nowej sytuacji.
<SPEAKER ID="075" NAME="Przewodniczący">
A więc to był argument popierający propozycję. Kto chce się wypowiedzieć przeciw niej? Nikt? Przejdźmy więc do głosowania. Kto jest za odroczeniem? Kto jest przeciw? Kto się wstrzymuje od głosu? Wniosek został przyjęty. Głosowanie nad tym punktem zostało odroczone.

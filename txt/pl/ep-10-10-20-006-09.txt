<CHAPTER ID="006-09">
9. Poprawa systemu zarządzania gospodarczego i ram stabilności Unii, zwłaszcza w strefie euro (
<SPEAKER ID="155" NAME="Olle Schmidt" AFFILIATION="ALDE">
Panie przewodniczący! Mam ważną poprawkę ustną: "mając na uwadze że, na ile to możliwe, wszystkie 27 państw członkowskich powinno maksymalnie stosować się do wszelkich propozycji zarządzania gospodarczego, przy czym dla państw członkowskich spoza strefy euro będzie się to odbywało na zasadzie dobrowolności”.
<P>
Została ona zaakceptowana przez grupę PPE, przez grupę S&D, a nawet przez pana komisarza. Mam nadzieję, że wszyscy państwo przyjmą tę poprawkę ustną. To istotne dla mnie, dla grupy ALDE, a szczególnie istotne dla mojego kraju, Szwecji, jeżeli kiedykolwiek przystąpimy do strefy euro.
<P>
(Poprawka ustna została przyjęta)
<SPEAKER ID="157" NAME="Przewodniczący">
Zakończyliśmy głosowanie.
<P>
Ponieważ głosowanie trwało tak długo, co jest efektem państwa doskonałej pracy, chciałbym prosić osoby, które zwróciły się z wnioskiem o umożliwienie przedstawienia wyjaśnienia dotyczącego sposobu głosowania, o zmianę z wersji ustnej na pisemną lub odroczenie swojej kolejki do jutra, ponieważ przedłożono 62 wnioski i nie jesteśmy w stanie ich wszystkich zrealizować.
<SPEAKER ID="158" NAME="Michał Tomasz Kamiński" AFFILIATION="ECR">
Panie przewodniczący! Chciałbym panu pogratulować pańskiej doskonałej pracy w dniu dzisiejszym. Naprawdę doceniam sposób, w jaki przewodniczył pan dziś obradom i mam nadzieję, że podzieli się pan swoimi doskonałymi umiejętnościami z innymi wiceprzewodniczącymi Parlamentu.
<SPEAKER ID="159" NAME="Nicole Sinclaire" AFFILIATION="NI">
Panie przewodniczący! Wzięłam dziś udział w głosowaniu, a moi wyborcy mogą zobaczyć, jak dzisiaj głosowałam, zatem powinni mieć również możliwość uzyskania dzisiaj ode mnie wyjaśnienia dotyczącego sposobu głosowania.
<SPEAKER ID="160" NAME="Przewodniczący">
Zwróciłem się do państwa z wnioskiem o zmianę wyjaśnień ustnych na wyjaśnienia pisemne. To nadal da państwa wyborcom możliwość zapoznania się z przesłankami, jakie skłoniły państwa i innych posłów do głosowania w ten czy inny sposób w różnych sprawach. W żaden sposób nie chcemy pozbawiać państwa należnych praw. Zwracam się jedynie o przyłączenie się do innych posłów do PE, którzy rezygnują ze swojego prawa do przedstawienia ustnego wyjaśnienia na rzecz przedłożenia wyjaśnienia pisemnego. To wszystko.
<SPEAKER ID="161" NAME="Barbara Matera" AFFILIATION="PPE">
(IT) Panie przewodniczący! Postąpię zgodnie z pańskim wnioskiem. Wraz z panem posłem Mastellą przedstawimy nasze wyjaśnienia na piśmie. Ponadto przyłączę się do koleżanek i kolegów z ponownymi gratulacjami dla pana, panie przewodniczący.
<SPEAKER ID="162" NAME="Licia Ronzulli" AFFILIATION="PPE">
(IT) Panie przewodniczący! Jeżeli pan się zgodzi i aby wszyscy byli zadowoleni, proponuję do jutra odroczyć ustne wyjaśnienia.
<SPEAKER ID="163" NAME="Przewodniczący">
Tak, z pewnością zgadzam się. Jeżeli zgadza się również pani poseł Sinclaire, liczę na dobrą wolę posłów do PE, wzywając ich do przedstawienia jutro ustnych wyjaśnień dotyczących sposobu głosowania lub pisemnych wyjaśnień w dniu dzisiejszym, a teraz umożliwimy pani poseł Sinclaire przedstawienie jej wyjaśnienia.

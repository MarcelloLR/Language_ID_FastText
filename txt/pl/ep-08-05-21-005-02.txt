<CHAPTER ID="005-02">
2. Bezpieczne składowanie i zakaz wywozu rtęci metalicznej (
<P>
- Przed głosowaniem:
<SPEAKER ID="127" NAME="Dimitrios Papadimoulis" LANGUAGE="EL">
Panie przewodniczący! Jeszcze raz dziękuję sprawozdawcom pomocniczym za świetną współpracę. Podczas dialogu z ich przedstawicielami, którzy byli obecni na każdym etapie, doszliśmy do niezwykle satysfakcjonującego kompromisu z Radą, dzięki wkładowi Komisji.
<P>
Istnieje jednak ryzyko, że jeśli przyjęte zostaną poprawki 37 i 41 w sprawie Almadén, ten kompromis upadnie i powrócimy do punktu wyjścia.
<P>
Pozwolę sobie państwu przypomnieć, że podczas pierwszego czytania ja także, jako sprawozdawca, poparłem poprawki w sprawie Almadén, ale teraz stanęliśmy w obliczu faktów. Ani Rada, ani Komisja nie akceptuje tych poprawek. Jeśli zostaną one zatwierdzone, wrócimy do punktu wyjścia. Rok temu Rada zatwierdziła tyko jedną poprawkę Parlamentu Europejskiego. Teraz, przy współpracy wszystkich grup politycznych, zdołaliśmy przeforsować 22 poprawki do treści umowy. Moje pytanie brzmi: czy poświęcimy ten sukces? Wczoraj komisarz Dimas wyraził się jasno. Komisja nie akceptuje poprawek 37 i 41. W Radzie nawet rząd Hiszpanii nie nalegał na ich zatwierdzenie.
<P>
W związku z tym wzywam wszystkich posłów do odrzucenia tych poprawek, abyśmy wykorzystali znaczący postęp, jaki uzyskaliśmy w naszym porozumieniu z Radą w sprawie ochrony środowiska i zdrowia publicznego. To pozwoli nam zatwierdzić odpowiednie kroki podjęte w kierunku wydania zakazu eksportu rtęci zdecydowaną większością głosów.

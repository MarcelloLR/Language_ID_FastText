<CHAPTER ID="006-09">
9. Dodatki do żywności inne niż barwniki i substancje słodzące (trombina wołowa lub wieprzowa) (
<P>
Przed głosowaniem:
<SPEAKER ID="135" NAME="Jo Leinen" LANGUAGE="DE">
Nie musimy korzystać z okrężnej drogi w przypadku tego głosowania. Możemy zadecydować bezpośrednio. Komisja Ochrony Środowiska Naturalnego, Zdrowia Publicznego i Bezpieczeństwa Żywności rekomendowała wprowadzenie przez zgromadzenie plenarne zakazu sklejania różnych kawałków mięsa, zatem zakazu stosowania trombiny jako dodatku.
<P>
Stek musi pozostać stekiem, a szynka - szynką. Jestem pewien, że właśnie tego domagają się wyborcy wszystkich posłów do tej Izby. Dlatego proszę głosować za przyjęciem naszej poprawki, aby nie włączać do naszego rozporządzenia żywnościowego trombiny jako dodatku.
<SPEAKER ID="136" NAME="Pilar Ayuso" LANGUAGE="ES">
Panie przewodniczący! Trombina jest dodatkiem, który może być stosowany do sklejania mięsa, ponieważ to fakt, że jej stosowanie nie powoduje żadnych problemów technologicznych lub zagrożenia dla bezpieczeństwa żywności. W rzeczywistości stosuje się ją już w niektórych krajach.
<P>
W przedłożonej poprawce do załącznika stwierdza się, że mięso z dodatkiem trombiny może być sprzedawane w opakowaniach jednostkowych i oznaczonych; dzięki temu nie będzie się oszukiwać konsumentów, co jest podstawową zasadą rozporządzenia.
<P>
Bez względu na to chciałabym zapytać Komisję, czy może potwierdzić, że produkty zawierające trombinę nie mogą być uznawane za podróbki dzięki odpowiedniej etykiecie, zwłaszcza w ramach obecnej analizy proponowanego rozporządzenia w sprawie dostarczanej klientom informacji o żywności.
<SPEAKER ID="137" NAME="John Dalli">
komisarz. - Panie przewodniczący! W ramach rozważań dotyczących dopuszczenia trombiny jako dodatku do żywności, Komisja we współpracy ze wszystkimi państwami członkowskimi dokładnie zbadała wszystkie cztery wymogi określone w rozporządzeniu w sprawie dodatków do żywności. Obejmują one: kwestię bezpieczeństwa; istnienie rozsądnego zapotrzebowania technologicznego; kwestie informacyjne; oraz zalety i korzyści dla konsumentów.
<P>
W odniesieniu do bezpieczeństwa i higieny EFSA dokonała oceny produktu i doszła do wniosku, że ten dodatek nie stwarza żadnych wątpliwości w zakresie bezpieczeństwa. W odniesieniu do higieny nie mogę zgodzić się z opinią, że w tym przypadku ryzyko zanieczyszczenia jest większe, niż w przypadku innych produktów, na przykład mięsa mielonego.
<P>
Po drugie stwierdzono istnienie rozsądnego zapotrzebowania technologicznego na ten produkt. Preparat enzymatyczny pełni funkcję stabilizatora w końcowym produkcie mięsnym. Ta funkcja technologiczna została bezpośrednio wymieniona w przyjętym przez Parlament rozporządzeniu o dodatkach do żywności.
<P>
Po trzecie aspekty informacyjne, a w szczególności wyrażone w sprawozdaniu poważne obawy, że produkt wprowadzałby konsumentów w błąd. Ponieważ dokładnie znamy związane z tym ewentualne zagrożenia, nasz wniosek obejmuje następujące restrykcyjne wymogi - które, nawiasem mówiąc, są bardziej restrykcyjne niż zwykle wymaga się w przypadku dodatków żywnościowych. Po pierwsze, produkt może być sprzedawany konsumentom końcowym wyłącznie w opakowaniach jednostkowych. Po drugie produkt musi być dodatkowo oznaczony, a w pobliżu nazwy handlowej musi znaleźć się określenie "połączone części mięsne”. Po trzecie na liście składników należy wymienić nazwę enzymu i poinformować o jego pochodzeniu zwierzęcym. Chciałbym podkreślić, że te wymogi w zakresie etykietowania są bardziej restrykcyjne, niż te, które mają zastosowanie do produktów, do których w tym samym celu dodano inne składniki, na przykład proteiny krwi i zatwierdzone dodatki, ale w przypadku których nie wymaga się dodatkowych oznaczeń.
<P>
Jeżeli zaproponowane zostaną bardziej restrykcyjne wymogi etykietowania, zostaną one rozważone. Przedmiotowy preparat enzymatyczny jest już obecnie stosowany w niektórych państwach członkowskich jako czynnik wspomagający przetwarzanie bez jakichkolwiek wymogów etykietowania. Nasz wniosek wyjaśnia sytuację i zobowiązuje państwa członkowskie do stosowania wymaganych przepisów w zakresie oznaczania. W rezultacie konsumenci będą lepiej poinformowani. Ponadto konsumenci, zwłaszcza potrzebujący większego wsparcia, zyskają dzięki dostępności tańszych produktów mięsnych, ponieważ cenne fragmenty mięsa pochodzące z procesu przetwarzania zostaną lepiej wykorzystane.
<P>
Moim zdaniem przedmiotowy dodatek jest przykładem wynalazku w przemyśle żywnościowym, który będzie korzystny dla konsumentów. Nie widzę powodu dla jego zakazywania i mam zdecydowaną nadzieję, że uznają państwo przytoczone przeze mnie całkowicie uzasadnione powody, dla których należy go zatwierdzić. Złożyłem Parlamentowi obietnicę; nie będę mówił obywatelom, co mają jeść. Ale powiem im, co jedzą. Moje stanowisko jest zgodne z tą obietnicą.

<CHAPTER ID="007">
Powitanie
<SPEAKER ID="089" NAME="Przewodniczący">
Mam też przyjemność obwieścić, że w ramach spotkań międzyparlamentarnych z wizytą w Parlamencie Europejskim przebywa właśnie mauretańska delegacja pod przewodnictwem pana Oulda Tolby. Chciałbym gorąco powitać naszych gości i podkreślić znaczenie, jakie przywiązujemy do tej wizyty, pierwszej w Europie od prawie 10 lat.
<P>
Poprzez swoje wyborcze misje obserwacyjne Unia Europejska blisko przyglądała się niedawnej transformacji politycznej w Mauretanii, którą możemy wskazać jako modelową dla całego regionu. Gratulujemy państwu demokratycznych wyborów prezydenckich oraz parlamentarnych i, w imieniu tego Parlamentu, chciałbym wyrazić nadzieję, że spotkania, które tu państwo odbędą, okażą się owocne i że państwa wizyta w Strasburgu przyczyni się znacznie do zbliżenia naszych dwóch instytucji. Dziękuję państwu raz jeszcze za wizytę.

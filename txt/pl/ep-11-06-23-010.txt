<CHAPTER ID="010">
Skład Parlamentu
<SPEAKER ID="134" NAME="Przewodnicząca">
Jak wiadomo, pan poseł Stavros Lambrinidis poinformował mnie o mianowaniu go na stanowisko ministra spraw zagranicznych w rządzie Grecji ze skutkiem od 17 czerwca 2011 r.
<P>
Parlament niniejszym przyjmuje tę informację do wiadomości i na mocy art. 7 ust. 1 Aktu dotyczącego wyborów członków Parlamentu Europejskiego w powszechnych wyborach bezpośrednich oraz art. 4 ust. 1 i 4 Regulaminu stwierdza wakat ze skutkiem od 17 czerwca 2011 r.
<P>
Będziemy kontynuować naszą pracę, życząc byłemu koledze wszystkiego najlepszego i powodzenia.
<P>
Właściwe władze greckie poinformowały mnie o wyborze pana Dimitriosa Droutsasa, który zastąpi pana posła Lambrinidisa. Na mocy art. 4 ust. 1 Regulaminu Parlament przyjmuje tę informację do wiadomości ze skutkiem od 22 czerwca 2011 r.
<P>
Witam nowego posła...
<P>
(Oklaski)
<P>
...i wskazuję, że na mocy art. 3 ust. 2 Regulaminu do czasu zweryfikowania mandatu posła lub wydania orzeczenia dotyczącego ewentualnego sporu oraz pod warunkiem uprzedniego podpisania oświadczania, że nie zajmuje żadnego stanowiska niepołączalnego z wykonywaniem mandatu posła do Parlamentu Europejskiego, pan poseł Dimitrios Droutsas będzie brać udział w posiedzeniach Parlamentu i jego organów zachowując pełnię związanych z tym praw.
<P>
Jestem przekonana, że życzymy również wszystkiego najlepszego naszemu nowemu koledze.
<P>

<SPEAKER ID="135" NAME="Gerard Batten" AFFILIATION="EFD">
Pani Przewodnicząca! Pragnę zgłosić wniosek w sprawie przestrzegania Regulaminu. Po drugiej stronie sali widzę plakaty polityczne.
<P>
To chyba nie jest zgodne z Regulaminem. Osobiście nie mam nic przeciwko temu, ale wielokrotnie domagałem się w Parlamencie, aby zasady były takie same dla wszystkich.
<P>
Jeżeli panie i panowie z tamtej strony mogą prezentować swoje plakaty polityczne, ja domagam się w takim razie prawa do umieszczenia na stałe mojego plakatu "Głosujcie na UKIP” na pulpicie i zezwolenia wszystkim innym na prezentację plakatów.
<P>
Czy może Pani podjąć stosowną decyzję?
<P>
(Oklaski)
<SPEAKER ID="136" NAME="Przewodnicząca">
Panie Pośle Batten! Bardzo dziękuję za zwrócenie mojej uwagi na plakaty. Proszę, aby ci, którzy je prezentują, usunęli je.
<SPEAKER ID="137" NAME="Elizabeth Lynne" AFFILIATION="ALDE">
Pani Przewodnicząca! Niezależnie od tego, czy zgadzamy się z demonstrantami, zupełnie niedopuszczalne jest, by mogli oni wejść do Parlamentu i uniemożliwić posłom dotarcie na głosowanie.
<P>
To, czy popieramy ich postulaty, czy nie, nie ma znaczenia; trzeba zrobić coś, aby zagwarantować, że posłowie do PE będą mogli dotrzeć na głosowanie bez utrudnień.
<P>
(Oklaski)
<SPEAKER ID="138" NAME="Przewodnicząca">
O problemie zawiadomiono służby i nie powinien się on powtórzyć.
<SPEAKER ID="139" NAME="Barry Madlener" AFFILIATION="NI">
(NL) Dziękuję bardzo, Pani Przewodnicząca! Pragnę zgłosić wniosek dotyczący przestrzegania Regulaminu. Konkretnie chodzi mi o radosną nowinę, a mianowicie o fakt, że przywódcę mojej partii Geerta Wildersa oczyszczono dziś rano ze wszystkich zarzutów dotyczących zniewagi islamu. Wolność wypowiedzi w Holandii została zagwarantowana.
<SPEAKER ID="140" NAME="Przewodnicząca">
Nie ma to nic wspólnego z naszą pracą tutaj.

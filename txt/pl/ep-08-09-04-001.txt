<CHAPTER ID="001">
Otwarcie posiedzenia
<P>
(Posiedzenie zostało otwarte o godz. 10.00)
<SPEAKER ID="005" NAME="Bernd Posselt" AFFILIATION="PPE-DE">
(DE) Pani przewodnicząca! Powiem krótko: niektórzy z naszych kolegów i koleżanek mogą jeszcze o tym nie wiedzieć, lecz wspomniano mi wczoraj, iż zapadła decyzja, że druga sesja miesięczna odbędzie się w Brukseli. Słyszałem, że są ogromne problemy ze znalezieniem noclegów tutaj w Brukseli, gdyż pokoje hotelowe zostały zarezerwowane z powodu targów handlowych. Sesja ta powinna była zostać przełożona lub przekształcona w minisesję. Byłoby to najlepsze rozwiązanie. Przy odrobinie dobrej woli można było to zrobić.
<P>
Druga sprawa, którą chciałbym krótko poruszyć, jest bezpośrednio z tym związana: czy sprawdzono stan bezpieczeństwa w tym budynku? Słyszałem, że budynek ten ma poważne wady konstrukcyjne. Czy został on sprawdzony przy zastosowaniu tych samych kryteriów, jakie obecnie stosuje się w budynku w Strasburgu?
<SPEAKER ID="006" NAME="Przewodnicząca">
Panie i panowie! Nie rozpoczynajmy teraz debaty na ten temat. Odpowiednie komunikaty zostaną podane w południe po głosowaniu.
<P>
Podjęto wszelkie odpowiednie kroki w celu przeprowadzenia zapobiegawczej kontroli budynku i dokonania stosownych napraw w naszej siedzibie w Strasburgu, abyśmy mogli jak najszybciej wrócić tam do pracy.
<P>
Nie wrócimy, dopóki nie będziemy pewni, że budynek jest bezpieczny.
<SPEAKER ID="007" NAME="Philip Bushill-Matthews" AFFILIATION="PPE-DE">
Pani przewodnicząca! Będę się streszczał, gdyż rozumiem, że nie chce pani debaty. Jeśli o godz. 12.00 ma zostać wydany komunikat, czy mógłby on także stwierdzać, czy Prezydium rozważa pozostanie na dłuższy czas w Brukseli, aby decyzja została podjęta we właściwym czasie umożliwiającym rezerwację hoteli i sal konferencyjnych? Nie chcę, aby moje słowa zabrzmiały prowokacyjnie, ale te ciągłe decyzje podejmowane doraźnie nie ułatwiają życia nikomu z nas. Czy można by było rozważyć tę kwestię i wydać odpowiedni komunikat o godz. 12.00?
<SPEAKER ID="008" NAME="Przewodnicząca">
Panie pośle Bushill-Matthews! Parlament nie ma w zwyczaju zmieniać miejsca posiedzenia z Brukseli na Strasburg bez powodu. Wystąpił poważny, nieoczekiwany powód i Parlament usiłuje poradzić sobie z tą sprawą przy zachowaniu spokoju, z determinacją i konsekwencją. Wszyscy musimy w równym stopniu wykazać się opanowaniem i dojrzałością.
<P>
Informację przekażemy po uzgodnieniu faktów, dając posłom wystarczający czas na zarezerwowanie pokoi hotelowych.
<P>
Myślę, że aby uporać się z tym problemem, potrzebujemy dojrzałości, właściwej postawy i opanowania. Nie sądzę, by był to poważny kryzys, ponieważ zapobiegliśmy temu, który mógł wystąpić.

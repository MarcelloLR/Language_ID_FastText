<CHAPTER ID="010">
Powitanie
<SPEAKER ID="280" NAME="Przewodniczący">
Zanim przejdziemy do następnego mówcy, chciałbym poinformować posłów, że marszałek polskiego Sejmu pan Bronisław Komorowski, któremu towarzyszy delegacja, jest dziś obecny na sali obrad jako honorowy gość.
<P>
(Oklaski)
<P>
Pan Komorowski odpowiedział na zaproszenie naszego przewodniczącego, Hansa-Gerta Pötteringa, i przed chwilą wspólnie z nim dokonał otwarcia wystawy fotograficznej upamiętniającej historię walki o wolność prowadzonej przez naszego drogiego, wielce podziwianego przyjaciela i kolegi Bronisława Geremka, którego nie ma już wśród nas. Panie Bronisławie Komorowski! Serdecznie witamy pana w pańskim domu, w Parlamencie Europejskim.

<CHAPTER ID="005">
Uroczyste posiedzenie - Przemówienie z okazji połowy kadencji przewodniczącego Parlamentu Europejskiego Jerzego Buzka
<SPEAKER ID="121" NAME="Przewodniczący">
Koleżanki i koledzy! Tak jak obiecałem rok temu, przygotowałem krótkie przemówienie.
<P>
Dotarliśmy do połowy mojej kadencji przewodniczącego Parlamentu. Na jej początku obiecałem, że będę państwa informować o własnych działaniach.
<P>
Jako przewodniczący Parlamentu Europejskiego jestem przedstawicielem wszystkich państwa. Gdziekolwiek i cokolwiek robię, pamiętam zawsze o tym, jak wielkim zaszczytem i jak wielką odpowiedzialnością jest reprezentowanie tej wspaniałej Izby.
<P>
Tematem tej mowy nie jestem ja, ale jesteście nim państwo i państwa działania. Jej tematem jesteśmy my wszyscy i to, co udało nam się przez te 15 miesięcy wspólnie osiągnąć w Parlamencie Europejskim, a także wyzwania stojące przed nami.

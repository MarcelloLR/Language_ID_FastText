<CHAPTER ID="001">
Otwarcie posiedzenia (pierwsze posiedzenie nowo wybranego Parlamentu) 
<SPEAKER ID="004" NAME="Przewodniczący">
Panie i panowie! Zgodnie z warunkami i postanowieniami Aktu dotyczącego wyboru członków Parlamentu Europejskiego w powszechnych wyborach bezpośrednich ogłaszam otwarcie pierwszego posiedzenia Parlamentu Europejskiego po wyborach.
<P>
(Oklaski)
<P>
Proszę o powstanie i wysłuchanie europejskiego hymnu.
<P>

<P>
Panie i panowie! Gorąco witam państwa na pierwszym posiedzeniu Parlamentu Europejskiego po wyborach i gratuluję wszystkim państwu: posłom wybranym ponownie i po raz pierwszy. Nieco mniej niż połowa spośród wszystkich 736 posłów została wybrana do Parlamentu Europejskiego po raz pierwszy. Szczególnie cieszy to, że 35% posłów to kobiety - co stanowi najwyższy jak dotąd odsetek w historii Parlamentu Europejskiego.
<P>
(Oklaski)
<P>
Do wyborów poszło 170 milionów obywateli, a nasza praca służy ogromnie ważnemu celowi: jednoczeniu naszego kontynentu! W tej pracy nigdy nie wolno nam zapomnieć, że Unia Europejska opiera się na wartościach. Fundamenty naszych działań to ludzka godność, prawa człowieka, wolność, demokracja, praworządność i pokój. Jednoczy nas solidarność. Chciałbym państwa prosić, byście zapewnili to, że naszą przewodnią zasadą na zawsze pozostanie wzajemny szacunek. Jeśli to uczynimy, z pewnością nam się powiedzie. A teraz zabierajmy się do pracy!

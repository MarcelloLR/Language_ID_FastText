<CHAPTER ID="001">
Otwarcie posiedzenia
<SPEAKER ID="005" NAME="Paul van Buitenen">
w imieniu grupy Verts/ALE. - (NL) Panie przewodniczący! W kwestii formalnej: chciałbym złożyć wniosek w imieniu Grupy Zielonych/Wolnego Przymierza Europejskiego w odniesieniu do jutrzejszej debaty oraz głosowania nad rozporządzeniem (WE) nr 1073/1999 Parlamentu Europejskiego i Rady z dnia 25 maja 1999 r. dotyczącym dochodzeń prowadzonych przez Europejski Urząd ds. Zwalczania Nadużyć Finansowych (OLAF), czyli innymi słowy: nad sprawozdaniem pani poseł Gräßle. Okazuje się, że Komisja rozważa zakończenie obecnego procesu oceny rozporządzenia w związku z ostatnich doniesieniami o nieprawidłowościach w OLAF, a w konsekwencji chciałaby wycofać obecne wnioski na drodze procedury współdecyzji z Parlamentem.
<P>
W imieniu Grupy Zielonych chciałbym prosić pana o sprawdzenie, czy faktycznie tak jest i czy Komisja złoży oświadczenie przed jutrzejszą debatą, tak aby Parlament Europejski wiedział, czy debata i głosowanie nadal mają jakieś znaczenie.
<SPEAKER ID="006" NAME="Przewodniczący">
Pytanie zostało skierowane do Komisji. Pani komisarz będzie miała okazję na nie odpowiedzieć. Witam pana ministra Jouyet. Jesteśmy już w komplecie, a więc przystępujemy do realizacji punktu obrad.

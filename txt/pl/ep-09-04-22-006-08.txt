<CHAPTER ID="006-08">
8. Europejski program badań naukowych w dziedzinie metrologii (
<P>
- Przed głosowaniem:
<SPEAKER ID="091" NAME="Erika Mann">
sprawozdawczyni. - (DE) Panie przewodniczący, panie i panowie! Dzięki wzorowej współpracy ponad podziałami grupowymi oraz współdziałaniu innych instytucji jesteśmy w stanie zakończyć procedurę na pierwszym czytaniu. Szczególne podziękowania za to należą się moim kolegom i koleżankom posłom, Radzie, Komisji, sekretariatowi Komisji Przemysłu, Badań Naukowych i Energii, Europejskiemu Komitetowi Ekonomiczno-Społecznemu oraz, rzecz jasna, rzeszy naukowców stojących za tym przedsięwzięciem.
<P>
W kontekście przyszłej współpracy 22 krajowych instytutów metrologii, wspólne badania europejskie znalazły się w naszym zasięgu. Zapoczątkują one proces znaczącej europeizacji tej ważnej dziedziny badań. W przyszłości ma być ponadto wzmocniona współpraca z udziałem pięciu pozostałych państw członkowskich, które dotąd w niej nie uczestniczyły. Doszliśmy do tego na podstawie art. 169 Traktatu, stosowanego przez nas do koordynacji krajowych i europejskich funduszy na badania. Każdy z nich wynosi 200 milionów euro. Umożliwi nam to zawiązanie współpracy między państwami narodowymi.
<P>
Badania metrologiczne obejmują wiele dziedzin, od cukrzycy po nanotechnologie lub zagadnienia przestrzeni kosmicznej. Na przyszłość ważne dla całej sfery pomiarów będzie ustanowienie standardów odnośnie do dwutlenku węgla (CO2). Dziękuję zatem ponownie wszystkim zaangażowanym podmiotom. Mam nadzieję, że obrana droga powiedzie nas ku ściślejszej współpracy europejskiej w tej niezwykle ważnej sferze badań.

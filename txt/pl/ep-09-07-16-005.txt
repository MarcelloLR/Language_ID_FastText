<CHAPTER ID="005">
Komunikat przewodniczącego
<SPEAKER ID="012" NAME="Przewodniczący">
(Po wystąpieniu poseł Harms, patrz punkt 4.1). Tak, pani poseł Harms. Odnośnie do kwestii, o której właśnie pani wspomniała, chcę poinformować Izbę, że przewodniczący Buzek wydał publiczne oświadczenie, które państwu odczytam.
<P>
Z wielkim smutkiem dowiedziałem się o tragicznej śmierci Natalii Estemirowej, która w dniu dzisiejszym została uprowadzona w Groznym. W imieniu Parlamentu Europejskiego chciałbym wyrazić współczucie i przekazać kondolencje rodzinie i przyjaciołom zmarłej.
<P>
Natalia Estemirowa była działaczką na rzecz obrony praw człowieka oraz czołową osobą zaangażowaną w badanie sytuacji w Czeczenii dla organizacji Memoriał. W 2005 roku grupa EPP w Parlamencie Europejskim przyznała jej medal Roberta Schumana. W Parlamencie Europejskim docenialiśmy jej pracę w dziedzinie praw człowieka, wspierania demokracji oraz wdrażania rządów prawa.
<P>
Stanowczo wzywamy władze Federacji Rosyjskiej, aby wszczęły szczegółowe dochodzenie w sprawie jej śmierci i zrobiły wszystko co w ich mocy, żeby postawić przed sądem osoby odpowiedzialne za jej tragiczną śmierć. Parlament Europejski jest jedną z główynych instytucji wspierających demokrację, wdrażających rządy prawa i broniących praw człowieka. Dlatego naszym obowiązkiem jest wspieranie i okazywanie solidarności tym, którzy na całym świecie walczą o te same wartości, tak jak to miało miejsce w przypadku Natalii Estemirowej.
<P>
(Oklaski)
<P>
Pani poseł Harms! Prezydencja wyraża zgodę na pani propozycję uczczenia minutą ciszy Natalii Estemirowej.
<P>
(Izba uczciła pamięć zmarlej minutą ciszy )

<CHAPTER ID="004">
Powitanie
<SPEAKER ID="052" NAME="Przewodnicząca">
Chciałabym teraz przywitać na naszej galerii delegację ze szwajcarskiego Zgromadzenia Federalnego. Szwajcarskiej delegacji przewodniczy pani Brigitta Gadient.
<P>
(Oklaski)
<P>
Miło mi przywitać państwa w Parlamencie Europejskim w Strasburgu, gdzie wczoraj i dziś biorą państwo udział w 27. międzyparlamentarnym spotkaniu pomiędzy UE i Szwajcarią.
<P>
Wiem, że odbyło się kilka ciekawych dyskusji na temat rozwoju sytuacji i obecnego stanu rzeczy, na temat czekających nas wyzwań w stosunkach pomiędzy Szwajcarią i UE, ze szczególnym naciskiem na dialog pomiędzy UE i Szwajcarią dotyczący kwestii podatkowych, swobodnego przemieszczania się ludzi i doświadczeń z ostatnimi rozszerzeniami UE, świadczenia usług transgranicznych i umów Schengen-Dublin, szwajcarskiego wkładu finansowego w rozszerzenie UE oraz wolnego handlu produktami rolnymi.
<P>
Stosunki między naszymi parlamentami utrzymują się od dawna - od niemal trzydziestu lat - co doprowadziło do wypracowania szerokiej wiedzy zarówno po stronie UE, jak i po stronie szwajcarskiej. Jestem pewna, że wymiana poglądów, która miała miejsce w tym tygodniu, wzmocni naszą parlamentarną współpracę.
<P>
(Oklaski)

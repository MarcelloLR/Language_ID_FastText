<CHAPTER ID="012-13">
13. Zapobieganie zaburzeniom równowagi makroekonomicznej i ich korygowanie (
<SPEAKER ID="162" NAME="Sharon Bowles">
w imieniu Komisji Spraw Gospodarczych i Monetarnych - Pani Przewodnicząca! W imieniu mojej komisji pragnę wnieść o odroczenie ostatecznego głosowania na mocy art. 57 ust. 2 Regulaminu.
<P>
Jak Pani wie, takie było stanowisko komisji wyrażone we wtorek i sądzimy, że możemy teraz przejść do dalszych dyskusji z Radą w celu osiągnięcia zadowalającego wyniku.
<P>
Proszę zatem o odroczenie, abyśmy mogli tę sprawę zakończyć lub też otworzyć drogę do jej zakończenia w pierwszym czytaniu w lipcu.
<SPEAKER ID="163" NAME="Martin Schulz" LANGUAGE="DE">
Pani Przewodnicząca! Jako Grupa Postępowego Sojuszu Socjalistów i Demokratów w Parlamencie Europejskim głosowaliśmy już za odrzuceniem tej poprawki w komisji. Naszym zdaniem sprawozdanie to jest już gotowe, by poddać je pod głosowanie, i wydaje się tego dowodzić przeważające poparcie dla niego. Znamy argumenty za tym, abyśmy ponownie otworzyli negocjacje z Radą, dlatego też chciałbym określić moje stanowisko w sprawie wniosków o odroczenie, które zostaną przedstawione przy okazji pozostałych elementów pakietu. Naszym zdaniem wskazują one, że rządy niemiecki i francuski muszą ponownie ustąpić w dwóch ważnych kwestiach. Wiemy jednak od Rady, że tak się nie stanie. Dlatego też pragniemy zadać pytanie decydujące z naszego punktu widzenia: co planują uczynić grupy, które popierają przedmiotowy wniosek, jeżeli Rada nie wprowadzi żadnych zmian odzwierciedlających nasze decyzje? Czy zagłosują wówczas za przyjęciem czy za odrzuceniem pakietów? To dla nas ważna kwestia.
<SPEAKER ID="164" NAME="Corien Wortmann-Kool" AFFILIATION="PPE">
Pani Przewodnicząca! Pragnę podkreślić to, co powiedziała pani poseł Bowles: mamy nadzieję osiągnąć ostateczne porozumienie w odniesieniu do sprawozdania przed lipcowym posiedzeniem plenarnym.
<P>
Od samego początku zajmujemy stanowisko, zgodnie z którym Parlament - w tym również Grupa Socjalistyczna - traktuje wszystkie te akty jako pakiet. Potraktujmy je więc jako pakiet i poprzyjmy teraz wniosek pani poseł Bowles, aby odroczyć głosowanie do lipca.

<CHAPTER ID="007">
Powitanie
<SPEAKER ID="069" NAME="Przewodniczący">
Pragnę przerwać tutaj na chwilę debatę, by ogłosić, że dziś w galerii dla odwiedzających zasiada pani profesor Dagmar Lieblová z Czech, która przewodniczy Stowarzyszeniu Pamięci o Męczennikach z Theresienstadt. Powitajmy ją.
<P>
(Oklaski)
<P>
Profesor Lieblovej towarzyszy w Strasburgu 28 studentów z Pragi i Hamburga, którzy pracowali wspólnie nad dwuletnim projektem badawczym dotyczącym przenoszenia czeskich robotników przymusowych z Hamburga do obozu koncentracyjnego Theresienstadt.
<P>
Pani profesor odwiedza Parlament na zaproszenie pana wiceprzewodniczącego Roučka i pana posła Fleckensteina, a jej projekt zdobył nagrodę europejską.
<P>
Bardzo dziękujemy profesor Lieblovej i jej studentom za ich wielki wkład w poszerzanie naszej wiedzy o historii Europy oraz zaangażowanie w krzewienie wartości moralnych, które inspirują Unię.

<CHAPTER ID="002">
In Memoriam
<SPEAKER ID="006" NAME="Przewodniczący">
Na początku naszego posiedzenia z przykrością muszę poinformować Państwa o śmierci Egona Klepscha, byłego przewodniczącego Parlamentu Europejskiego w latach 1992-1994. Pan Egon Klepsch większość swojego zawodowego życia poświęcił pracy dla zjednoczonej Europy. W naszej Izbie zasiadał przez przeszło dwie dekady, a więc przez prawie pięć kadencji. Chciałbym Państwa prosić, abyśmy uczcili pamięć ś.p. Egona Klepscha minutą ciszy.
<P>
(Posłowie wstali i zachowali minutę ciszy)
<P>
Chciałbym Państwa także poinformować, że księga kondolencyjna jest wyłożona i możecie Państwo wpisać swoje kondolencje.

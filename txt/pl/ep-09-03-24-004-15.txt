<CHAPTER ID="004-15">
15. Struktura i stawki akcyzy stosowane do wyrobów tytoniowych (
<P>
- Przed głosowaniem
<SPEAKER ID="118" NAME="Zsolt László Becsey">
sprawozdawca. - (HU) Poprosiłem o głos, by urozmaicić nieco dzisiejszą debatę, ponieważ jest to kwestia, której nie mogliśmy przedyskutować na posiedzeniu plenarnym. Chciałbym poinformować moje koleżanki i kolegów w tej Izbie, że jesteśmy na finiszu bardzo długich negocjacji. Jest to bardzo delikatna kwestia i chciałbym uniknąć sytuacji, do której doszło w przypadku alkoholu, kiedy to Parlament nie wydał opinii.
<P>
W tym przypadku rozważamy podniesienie cen między innymi z powodów zdrowotnych, ale nie możemy być fanatykami i wprowadzić podwyżki cen, której niektóre państwa członkowskie nie byłyby w stanie udźwignąć, lub która prowadziłaby do zwiększenia przemytu, w szczególności w państwach członkowskich położonych na peryferiach.
<P>
Dlatego proszę wszystkich o odpowiedzialne głosowanie i przychylenie się do umiarkowanej, acz konkretnej podwyżki cen ponad poziom minimalny. Stąd chciałbym państwa poprosić o głosowanie zgodne z moim zaleceniem w tej sprawie, które po pewnych kompromisowych zmianach zostało przyjęte przez Komisję Gospodarczą i Monetarną. Jeszcze raz proszę moich kolegów i koleżanki o odpowiedzialne zachowanie, które sprawi, że przy dużej większości będziemy w stanie przekazać Radzie opinię w tej dyskusyjnej kwestii.

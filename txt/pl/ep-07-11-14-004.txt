<CHAPTER ID="004">
Skład grup politycznych
<SPEAKER ID="144" NAME="Przewodniczący">
W dniu dzisiejszym otrzymałem listy od pani poseł Danieli Buruiană-Aprodu i pana posła Cristiana Stănescu, w których zawiadamiają oni o swojej decyzji odejścia z grupy ITS. Parlament przyjmuje tę decyzję do wiadomości z mocą obowiązującą od dnia dzisiejszego tj. 14 listopada 2007 r.
<P>
Łącznie z trzema innymi posłami, którzy w tym tygodniu powiadomili o odejściu z grupy, wnioskuję, że liczba członków grupy ITS spadła poniżej 20 posłów, czyli minimalnej liczby koniecznej do utworzenia grupy politycznej określonej artykułem 29 ust. 2 Regulaminu.
<P>
(Głośne oklaski)
<P>
W związku z powyższym Parlament zauważa, że grupa ITS nie spełnia już warunków Regulaminu dotyczących utworzenia grupy. Skutkiem tego grupa przestaje istnieć z mocą obowiązującą od chwili niniejszego ogłoszenia.
<P>
(Oklaski)
<SPEAKER ID="145" NAME="Hans-Peter Martin" AFFILIATION="NI">
(DE) Panie przewodniczący! Chciałbym zwrócić pańską uwagę na fakt, że gdy ja, jak wielu innych posłów, oklaskiwałem pańskie ostatnie ogłoszenie, pan poseł Jean-Marie Le Pen uczynił w moim kierunku ręką gest, który dosłownie oznacza (EN) "Pieprz się!” (DE). Czy mógłby Pan to sprawdzić na nagraniu wideo? Uważam, że taki czyn wymaga konsekwencji. To okropne, że ktoś mógł zachować się w stosunku do mnie w tak jawnie agresywny sposób.
<SPEAKER ID="146" NAME="Przewodniczący">
Dziękuję panu, panie pośle Martin, nie widziałem tego na własne oczy, ale odnotowuję pańską uwagę.

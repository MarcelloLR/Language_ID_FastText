<CHAPTER ID="004">
Harmonogram okresów sesyjnych
<SPEAKER ID="102" NAME="Przewodniczący">
Przed przystąpieniem do głosowania muszę państwa poinformować, że na swoim ostatnim posiedzeniu, które odbyło się 12 maja, Konferencja Przewodniczących podjęła na mocy art. 134 Regulaminu decyzję o przeprowadzeniu sesji nadzwyczajnej w dniu 23 czerwca, w godzinach od 15.00 do 17.00. Na tej sesji przewodniczący Rady Europejskiej, pan Van Rompuy, będzie miał możliwość przedstawienia Parlamentowi informacji o konkluzjach posiedzenia Rady Europejskiej, które odbędzie się w dniu 17 czerwca, zgodnie z art. 15 traktatu lizbońskiego.
<SPEAKER ID="103" NAME="Robert Atkins" AFFILIATION="ECR">
Panie przewodniczący! Chciałbym zgłosić uwagę formalną i zapytać, czy znajdowanie przez nas, na naszych pulpitach w tej Izbie, informacji dotyczących projektów do podpisania, stanie się precedensem. Bez względu na treść czy inne kwestie związane ze sprawą, z pewnością godne ubolewania jest zarzucanie naszych miejsc śmieciami, nad czym nie mamy żadnej kontroli. Czy można prosić o powstrzymanie tego zjawiska?
<P>
(Oklaski)
<SPEAKER ID="104" NAME="Przewodniczący">
Panie pośle Atkins! Z uwagą przyjmiemy do wiadomości pana spostrzeżenie czy też protest.
<SPEAKER ID="105" NAME="Werner Langen" AFFILIATION="PPE">
(DE) Panie przewodniczący! W tej samej kwestii formalnej: nie wystarczy, aby przewodniczący przyjął to do wiadomości. Wzywam do powstrzymania tego zjawiska.
<SPEAKER ID="106" NAME="Przewodniczący">
Prezydium przyjęło to do wiadomości w celu podjęcia odpowiednich działań. Jednakże przyjęcie do wiadomości to pierwszy krok. Po przyjęciu czegoś do wiadomości można podjąć odpowiednie działania.

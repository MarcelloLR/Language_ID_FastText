<CHAPTER ID="025">
Stosowanie dyrektywy 2006/43/WE w sprawie ustawowego audytu rocznych sprawozdań finansowych i skonsolidowanych sprawozdań finansowych (krótka prezentacja) 
<SPEAKER ID="217" NAME="Przewodnicząca">
Kolejny punkt to krótka prezentacja przez pana Doorna sprawozdania na temat stosowania dyrektywy 2006/43/WE w sprawie ustawowego audytu rocznych sprawozdań finansowych i skonsolidowanych sprawozdań finansowych.
<SPEAKER ID="218" NAME="Bert Doorn">
sprawozdawca. - (NL) Pani przewodnicząca! To sprawozdanie dotyczy stosowania ósmej dyrektywy w sprawie ustawowego audytu rocznych sprawozdań finansowych. Dobrze, że Parlament zwraca większą uwagę na stosowanie i transpozycję prawodawstwa, które tu przyjmujemy. W Parlamencie możemy podejmować decyzje w sprawie najbardziej wybitnych przepisy i akty wykonawcze, ale jeśli te przepisy i akty wykonawcze nie będą wdrażane i przestrzegane w państwach członkowskich, tracimy czas.
<P>
W transpozycji ósmej dyrektyw także wiele rzeczy poszło nie tak. Kluczowe definicje są w różnych krajach różnie sformułowane, a szereg państw członkowskich, które mają niezależny nadzór publiczny, daleko jest od spełnienia wymogów art. 27. W sprawozdaniu wzywa się Komisję do szybkiego podjęcia działań w celu uzupełnienia tych braków.
<P>
Zastanawiamy się także, czy zastosowany sposób harmonizacji, to znaczy minimalna harmonizacja, jest rzeczywiście właściwym sposobem na osiągnięcie jednolitego stosowania kluczowych koncepcji. Być może musimy ponownie przemyśleć, czy tego rodzaju kluczowe definicje są krokiem do przodu, czy trzeba zastosować inną metodę harmonizacji - taką, która nie pozwala na różne interpretacje.
<P>
Wreszcie, pani przewodnicząca, w sprawozdaniu omówiono zalecenie Komisji co do ograniczenia odpowiedzialności cywilnej księgowych. Jeżeli do osiągnięcia spójności w Europie potrzebne będą dalsze działania, będziemy oczekiwać propozycji Komisji.
<P>
Naszym celem musi być i będzie dążenie do efektywnej i niezależnej kontroli księgowych. Kryzys gospodarczy nauczył nas, że niezbędna jest ścisła kontrola i nadzór.
<SPEAKER ID="219" NAME="Jacques Barrot">
wiceprzewodniczący Komisji. - (FR) Pani przewodnicząca, szanowni posłowie! Chcę przede wszystkim podziękować panu Doornowi za sprawozdanie w sprawie ustawowego audytu rocznych sprawozdań finansowych. Chcę także podziękować Komisji Gospodarczej i Monetarnej, a w szczególności pani van den Burg, która przyczyniła się do opracowania tego sprawozdania.
<P>
W kontekście kryzysu finansowego konieczne jest, by wszystkie państwa członkowskie, które mają opóźnienia, szybko dokonały transpozycji tej dyrektywy, aby osiągnąć zamierzone cele. Komisja ciągle monitoruje stan transpozycji dyrektywy w państwach członkowskich. Wyniki są regularnie publikowane na naszej stronie.
<P>
Tej wiosny wyniki państw członkowskich zdecydowanie powinny się poprawić. Sprawozdanie pana Doorna na pewno ułatwi taką poprawę. Jak pan podkreśla w tym sprawozdaniu, Komisja już przyjęła zalecenie w sprawie zapewnienia jakości oraz zalecenie w sprawie ograniczenia odpowiedzialności cywilnej biegłych rewidentów. Dziękuję Parlamentowi za poparcie tych dwóch inicjatyw.
<P>
Zalecenie w sprawie ograniczenia odpowiedzialności cywilnej biegłych rewidentów jest częścią strategii zmniejszania koncentracji na rynku audytów. Celem zbadania innych możliwości w tym względzie w listopadzie opublikowano konsultacje w sprawie kontroli struktur w firmach audytorskich i ich konsekwencji dla rynku audytów.
<P>
Parlament Europejski prosi Komisję o ocenę transpozycji dyrektywy do prawa krajowego i o informację o efektach działań podjętych przez państwa członkowskie w odpowiedzi na zalecenia w sprawie ograniczenia odpowiedzialności cywilnej audytorów. W stosownym czasie chętnie przygotujemy te oceny, biorąc pod uwagę wszystkie kwestie poruszone w sprawozdaniu pana Doorna. Do tego zobowiązał się komisarz McCreevy, co z przyjemnością państwu przekazuję. Dziękuję panu Doornowi i mam nadzieję, że wkrótce zobaczymy praktyczne rezultaty.
<SPEAKER ID="221" NAME="Przewodniczący">
Zamykam ten punkt posiedzenia.
<P>
Głosowanie odbędzie się jutro.

<CHAPTER ID="001">
Otwarcie posiedzenia
<P>
(Posiedzenie zostało otwarte o godz. 9.00.)
<SPEAKER ID="005" NAME="Przewodniczący">
(IT) Otrzymałem wniosek pana Hannana o uwzględnienie punktu w sprawie interpretacji art. 19 naszego regulaminu.
<SPEAKER ID="006" NAME="Daniel Hannan" AFFILIATION="PPE-DE">
Panie przewodniczący! Wczoraj przewodniczący ogłosił interpretację artykułu 19, zgodnie z którą Parlament po prostu łamie własny Regulamin. Odeszliśmy od przestrzegania praworządności i przekazaliśmy przewodniczącemu arbitralne uprawnienia do ignorowania naszego Regulaminu i postępowania tak, jak uzna to za stosowne. Jest to łamanie prawa w świetle naszego własnego Regulaminu. Parlament może być suwerenny, lecz musi przestrzegać własnego Regulaminu.
<P>
Wspomniana interpretacja Komisji Spraw Konstytucyjnych będzie dzisiaj podważana. Może trafić pod głosowanie Parlamentu. Jeśli zagłosujemy za, będziemy wspólnie głosowali za porzuceniem zasad, według których funkcjonuje Parlament. Mam ochotę porównać obecną sytuację do Ermächtigungsgesetz z 1933 r., lecz sądzę, że byłoby to nieodpowiednie i być może niegrzeczne w stosunku do naszego przewodniczącego, który jest zagorzałym demokratą i uczciwym człowiekiem.
<P>
Pozwolę sobie za to zacytować prekursora brytyjskiego ruchu oporu przeciwko totalitaryzmowi, Edmunda Burke'a. "Muszą być gorsi od ślepców ci, którzy nie widzą, z jaką niezachwianą regularnością systemu, w tym przypadku i we wszystkich przypadkach, wykonują swój schemat całkowitej destrukcji wszelkich niezależnych władz. (...) Ich wola jest prawem, nie tylko w domu, lecz także ku zmartwieniu wszystkich narodów. (...) Znieśli wszelkie podstawy, na mocy których działali prawodawcy."
<P>
(Przewodniczący wyłączył mikrofon mówcy)
<SPEAKER ID="007" NAME="Przewodniczący">
(IT) Dziękuję. Przyjmuję do wiadomości pańskie uwagi, ale, jak panu wiadomo, w sprawie interpretacji Regulaminu zaplanowano już głosowanie na godzinę 11.00, a więc tym będziemy się kierowali.

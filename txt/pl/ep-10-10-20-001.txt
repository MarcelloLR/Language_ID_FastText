<CHAPTER ID="001">
Otwarcie posiedzenia
<SPEAKER ID="005" NAME="Edit Herczog" AFFILIATION="S&amp;D">
Panie przewodniczący! Wczoraj odbyła się debata w sprawie budżetu. Podczas debaty okazało się, że odpowiednie służby nie otrzymały sprawozdania przygotowanego przez Komisję Przemysłu, Badań Naukowych i Energii (ITRE). Sprawdziliśmy tę kwestię. Sprawozdanie zostało ukończone i we właściwy sposób przesłane, zatem prawdopodobnie zaszły błędy w trakcie procedury.
<P>
Znalezienie osób odpowiedzialnych i ustalenie dokładnego przebiegu zdarzeń nie ma jednakże znaczenia. Najważniejsze jest, że chcemy mieć pewność, iż przedmiotowe sprawozdanie, które stanowiło podstawę naszych rozmów trójstronnych i które różni się najbardziej od tekstu przygotowanego przez Radę, trafi do oficjalnych dokumentów Rady. W związku z tym przyniosłam przedmiotowy dokument ze sobą i przekażę go panu oraz Radzie. Uprzejmie prosimy, by upewnił się pan, że Rada w stosownym czasie otrzyma przygotowany przez Komisję ITRE wniosek przyjęty jednogłośnie. Bardzo dziękuję za pomoc w tej sprawie.
<SPEAKER ID="006" NAME="Przewodniczący">
Postąpimy zgodnie z pani prośbą. To wspaniałe. Dzisiejsza debata rozpoczyna się fantastycznie!

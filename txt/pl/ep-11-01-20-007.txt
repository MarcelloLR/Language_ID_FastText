<CHAPTER ID="007">
Głosowanie
<SPEAKER ID="133" NAME="Przewodniczący">
Kolejnym punktem porządku obrad jest głosowanie.
<P>
(Wyniki i inne szczegóły głosowania: patrz protokół)
<P>
Pani poseł MorkūnaitėMikulėnienprzedłożyła wniosek proceduralny.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Panie Przewodniczący, Panie i Panowie! W tym roku, na dzień 13 stycznia przypada 20. rocznica wydarzenia, które doprowadziło do zburzenia imperium sowieckiego. W 1991 roku na Litwie nieuzbrojony tłum kilku tysięcy ludzi dał opór agresji sowieckiej armii w obronie wolności i niepodległości. Krwawe wydarzenia z nocy 13 stycznia wprawiły w zdziwienie Europę i cały świat. Kraje, organizacje międzynarodowe i zwykli ludzie zareagowali na przemoc sił okupacyjnych, wyrażając poparcie dla Wilna. W imieniu wszystkich mieszkańców Litwy chciałabym podziękować Parlamentowi Europejskiemu za rezolucję przyjętą w dniu 24 stycznia 1991 r. w sprawie udzielenia poparcia państwom bałtyckim i potępienia agresji sowieckiej. Dziękujemy krajom, które państwo reprezentują i które nas nie opuściły. Jako symbol naszego podziękowania w państwa skrzynkach znajdziecie Państwo publikację upamiętniającą tamte wydarzenia. Aby tego rodzaju tragiczna historia nigdy się nie powtórzyła, musimy...
<SPEAKER ID="135" NAME="Przewodniczący">
Dziękuję Pani, Pani Poseł Morkūnaitė-Mikulėnienė. Proszę Panią o zakończenie wystąpienia, ponieważ udzieliliśmy Pani głosu, chociaż Pani wniosek proceduralny nie dotyczył tej sprawy. Nie przerywałem Pani przez grzeczność, a także ponieważ poruszyła Pani pewne istotne kwestie. Dziękuję.

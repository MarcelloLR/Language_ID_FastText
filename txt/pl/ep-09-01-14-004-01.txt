<CHAPTER ID="004-01">
1. Zabezpieczenia i dane biometryczne w paszportach i dokumentach podróży wydawanych przez państwa członkowskie (
<P>
Po głosowaniu w sprawie sprawozdania Carlosa Coelho
<SPEAKER ID="099" NAME="Francesco Enrico Speroni" AFFILIATION="UEN">
(IT) Panie przewodniczący, panie i panowie! Chciałbym złożyć wniosek w sprawie przestrzegania regulaminu. Poinformował nas pan, że na życzenie dziennikarzy, skądinąd szacownej grupy, będzie pan ogłaszał wszystkie wyniki głosowania. Wydaje mi się jednak, że zasady pracy Parlamentu powinni raczej ustalać parlamentarzyści, a nie dziennikarze. Chciałbym wiedzieć, czy chodzi tu o jakieś stowarzyszenie niewidomych dziennikarzy, bo przecież łatwo można zobaczyć wyniki głosowania na ekranach. W każdym razie głusi dziennikarze mogą mieć pewne trudności, gdy będzie pan ogłaszał wyniki.
<P>
(Oklaski)
<SPEAKER ID="100" NAME="Przewodniczący">
Panie pośle Speroni! Mam pewien kłopot z wyrażeniem mojej osobistej opinię o trudnościach pracy dziennikarzy. Ponieważ tym razem zwrócono się z wnioskiem do Prezydium, to, chociaż osobiście raczej podzielam pana zdanie, sądzę, że odpowiedzi powinno udzielić Prezydium; zostało już postanowione, że sprawa odpowiedzi, która ma być udzielona, znajdzie się w programie następnego posiedzenia Prezydium.
<SPEAKER ID="101" NAME="Edward McMillan-Scott" AFFILIATION="PPE-DE">
Panie przewodniczący! Zgadzam się ze stanowiskiem przedstawionym przez pana posła Speroniego. Rozumiem, w jak trudnej jest pan sytuacji, ale według mnie poseł Speroni ma rację. Każde głosowanie widoczne jest na ekranach. Odczytywanie wyników głosowania nad każdą poprawką byłoby bardzo czasochłonne, szczególnie w przypadku głosowań takich jak dzisiejsze. Sugerowałbym, aby poprosił pan Prezydium o przekazanie tego wniosku do właściwej komisji, a my rozpatrzymy tę kwestię przed kolejną sesją głosowań, jeśli takie rozwiązanie jest dla Izby do przyjęcia.
<P>
(Oklaski)
<SPEAKER ID="102" NAME="Przewodniczący">
Jak już powiedziałem, ta sprawa zostanie przekazana do Prezydium, właśnie po to, aby mogło udzielić ostatecznej odpowiedzi.
<P>
Przejdźmy zatem do głosowania.

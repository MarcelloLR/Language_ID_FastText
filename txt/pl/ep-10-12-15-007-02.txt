<CHAPTER ID="007-02">
2. Projekt budżetu ogólnego Unii Europejskiej na rok budżetowy 2011 po zmianach wprowadzonych przez Radę (głosowanie) 
<SPEAKER ID="167" NAME="Martin Schulz" AFFILIATION="S&amp;D">
(DE) Panie Przewodniczący! Pragnę przedstawić w imieniu naszej grupy następujące wyjaśnienie dotyczące poprawki 13. Jest to poprawka przedstawiona Komisji Budżetowej przez pana posła Färma w imieniu naszej grupy. Nie przedłożyliśmy jej ponownie, lecz Grupa Zielonych/Wolne Przymierze Europejskie przedłożyła ją ponownie z 40 podpisami. Wstrzymamy się od głosowania nad tą poprawką. Udało mi się jednak dojść do porozumienia w tej sprawie z zielonymi i jesteśmy dokładnie tego samego zdania. Ponieważ oświadczyliśmy, że jako grupa nie przedstawimy żadnych dodatkowych poprawek, wstrzymujemy się od głosu. Pragnę jednak jasno stwierdzić, że popieramy ten punkt - podatek od transakcji finansowych - i mamy nadzieję, że posłowie z przeciwnej strony sali poprą nas w głosowaniach w najbliższej przyszłości.

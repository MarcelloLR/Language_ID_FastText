<CHAPTER ID="012">
Porządek prac
<SPEAKER ID="016" NAME="Przewodnicząca">
Rozdano ostateczną wersję projektu porządku dziennego sporządzoną zgodnie z art. 130 i 131 Regulaminu. Zaproponowane zostały następujące zmiany:
<SPEAKER ID="017" NAME="Martin Schulz">
w imieniu grupy PSE. - (DE) Pani przewodnicząca! Dziś w porządku dziennym obrad mamy oświadczenie Komisji w sprawie umów o partnerstwie z krajami AKP, a rezolucja w tej sprawie jest planowana na czas tej debaty. Nasza grupa, zarówno tego ranka, jak i w ostatnich dniach, bardzo intensywnie debatowała nad tą rezolucją. Staraliśmy się również wypracować kompromisową rezolucję, na którą zgodziłyby się inne ugrupowania. Niestety okazało się to niemożliwe. Nie chcemy jednak zrezygnować z tego zadania i nadal próbujemy osiągnąć kompromis, zanim będziemy zmuszeni uciec się do kwestionowania głosów.
<P>
W imieniu mojej grupy proponuję, aby rezolucja w sprawie oświadczenia Komisji i głosowanie nad tą rezolucją zostało odłożone do czasu grudniowej sesji częściowej. Byłbym wdzięczny posłom i posłankom tej Izby, jeśli poparliby to rozwiązanie, które zapewniłoby miejsce dla negocjacji w sprawie kompromisu.
<SPEAKER ID="018" NAME="Przewodnicząca">
Panie pośle Schulz! Zajmiemy się tym tematem w odpowiednim czasie, według ustalonego porządku.
<P>
Środa:
<P>
Połączona debata w sprawie kolei we Wspólnocie będzie miała miejsce przed sprawozdaniem pani poseł Hieronymi w sprawie transmisji telewizyjnych.
<P>
Sprawozdanie pana posła Ortuondo Larrea dotyczące interoperacyjności wspólnotowego systemu kolei zostanie poddane głosowaniu podczas następnej sesji częściowej w Strasburgu.
<P>
Czwartek:
<P>
Chciałabym poinformować o następujących głosowaniach:
<P>
Sprawozdanie pana posła Leinena w sprawie poprawki do rozporządzenia dotyczącego rozporządzenia finansowego mającego zastosowanie do budżetu ogólnego Wspólnot Europejskich zostało zatwierdzone przy zastosowaniu uproszczonej procedury na mocy art. 43 ust. 1 Regulaminu i zostanie poddane pod glosowanie.
<P>
Sprawozdanie pana posła Bloklanda dotyczące niebezpiecznych chemikaliów zostało odroczone do styczniowej sesji częściowej, tak aby osiągnąć porozumienie przy pierwszym czytaniu.
<P>
W sprawie, którą poruszył pan poseł Schulz:
<P>
Od Grupy Socjalistycznej w Parlamencie Europejskim otrzymałam prośbę dotyczącą przełożenia do sesji grudniowej wszelkich wniosków w sprawie rezolucji dotyczących umów o partnerstwie gospodarczym, czego rezultatem są nowe terminy składania tekstów.
<SPEAKER ID="019" NAME="João de Deus Pinheiro">
w imieniu grupy PPE-DE. -(PT) Pani przewodnicząca! Dostrzegłem, że Grupa Socjalistyczna wykazuje chęć osiągnięcia kompromisu i w imieniu mojego ugrupowania PPE-DE chciałbym powiedzieć, że my także jesteśmy otwarci na kompromis i nie będziemy sprzeciwiać się pewnym sugestiom. Jednakże w związku z referendum w Wenezueli chcielibyśmy w czasie grudniowej sesji częściowej dojść do porozumienia w sprawie rezolucji dotyczącej sytuacji w tym kraju. W związku z duchem Świąt Bożego Narodzenia i z duchem kompromisu, uważam, że możemy przyjąć te wnioski.
<SPEAKER ID="020" NAME="Przewodnicząca">
Panie pośle Pinheiro! Ten temat nie dotyczy Wenezueli, ale wniosku Grupy Socjalistycznej w sprawie przełożenia do sesji grudniowej wszelkich wniosków w sprawie rezolucji dotyczących umów o partnerstwie gospodarczym.
<P>
Czy ktoś z posłów chciałby poprzeć ten wniosek?
<SPEAKER ID="021" NAME="João de Deus Pinheiro">
w imieniu grupy PPE-DE. - (PT) Pani przewodnicząca! Najprawdopodobniej nie słyszała pani tego, co powiedziałem. Zacząłem od tego, że zgodnie z duchem kompromisu jesteśmy przygotowani do przyjęcia tej propozycji. Jednakże w tym świątecznym duchu kompromisu chcielibyśmy, aby nasi koledzy z Grupy Socjalistycznej przyjęli nasz wniosek dotyczący rezolucji w sprawie sytuacji w Wenezueli po referendum, które się tam odbyło.
<SPEAKER ID="022" NAME="Przewodnicząca">
Czy ktoś z posłów chciałby sprzeciwić się temu wnioskowi?
<SPEAKER ID="023" NAME="Helmuth Markov">
w imieniu grupy GUE/NGL. - (DE) Pani przewodnicząca! Jestem raczej zaskoczony tym wnioskiem Grupy Socjalistycznej. Wspólny wniosek w sprawie rezolucji przedstawiony przez Socjalistów, Grupę Zielonych i moje ugrupowanie uwzględniał rezolucję przyjętą w Kigali. W Kigali członkowie grupy PPE-DE zgodzili się także na ten kompromis, tak więc nie mogę zrozumieć, dlaczego wszystko ma zostać przełożone aż do następnej debaty, pomimo że posłowie tej Izby osiągnęli już porozumienie. Faktem jest, że wszyscy zgodzili się na ten kompromis już w Kigali! Tak więc jestem przeciwny odroczeniu, ponieważ przedmiotowy dokument został zatwierdzony przez znaczną część posłów i mógłby dziś zostać poddany pod głosowanie.
<SPEAKER ID="024" NAME="Daniel Cohn-Bendit">
w imieniu grupy Verts/ALE. - (DE) Pani przewodnicząca! Chciałbym powiedzieć, aby nie było nieporozumień: problemu nie stanowi treść dokumentu, ale to, że chcą oni zapewnić sobie większość. Uważam, że jest to uzasadnione. Panie pośle Markov! Ma pan całkowitą rację; ten wniosek oznacza, że debata powinna rozpocząć się od nowa, co jest trudne do zrozumienia, ale pomysł Socjalistów ma na celu zabezpieczenie większości głosów, które zatwierdzą to, do czego i tak wszyscy dążą. Tak właśnie przedstawia się ta sprawa i taki jest powód, dla którego chcą oni odroczenia. To wszystko.
<P>
(Parlament zatwierdził wniosek)
<SPEAKER ID="026" NAME="Przewodnicząca">
Głosowanie nad wnioskami w sprawie rezolucji dotyczących umów o partnerstwie gospodarczym zostało odroczone do grudnia i w związku z tym proponowane są następujące terminy:
<P>
termin składania projektów rezolucji: środa, 5 grudnia, godz. 12.00;
<P>
termin składania poprawek i wspólnych projektów rezolucji: poniedziałek, 10 grudnia, godz. 19.00.
<P>
Głosowanie odbędzie się w środę, 12 grudnia.
<P>
Od Grupy Europejskiej Partii Ludowej i Europejskich Demokratów otrzymałam prośbę odnośnie do zamknięcia debaty dotyczącej oświadczenia Komisji w sprawie referendum w Wenezueli i złożenia wniosków w sprawie rezolucji.
<P>
Czy ktoś z posłów chciałby sprzeciwić się tej prośbie?
<SPEAKER ID="027" NAME="Martin Schulz">
w imieniu grupy PSE. - (DE) Pani przewodnicząca! Pan poseł de Deus Pinheiro wspomniał właśnie o duchu Świąt Bożego Narodzenia. Ja także popieram ducha Bożego Narodzenia, jednak nie powinniśmy z tym przesadzać. Przecież w tym duchu byliśmy skłonni do zawarcia kompromisu w Kigali.
<P>
Jeśli chodzi o Wenezuelę, w każdej debacie na temat pana Cháveza pojawiać się będą różnice zdań, a nawet kontrowersje. Uważamy, że ta debata jest bardzo pożyteczna - mało tego, odbywa się ona nawet w tej chwili - ale nie jesteśmy przekonani, że możemy dojść do rozsądnego rozwiązania w krótkim czasie, dziś lub jutro. Jeśli przedstawimy tę rezolucję na grudniowej sesji częściowej, będzie wtedy miała ona trzy tygodnie. Obecna debata jest bardzo użyteczna, jednak nie chcemy rezolucji, ponieważ będzie ona sklecona naprędce lub też pojawi się znacznie za późno. Uważam, że powinniśmy dziś przeprowadzić tę debatę i że powinno to wystarczyć.
<SPEAKER ID="028" NAME="Przewodnicząca">
Czy ktoś z posłów chciałby poprzeć tę prośbę?
<SPEAKER ID="029" NAME="João de Deus Pinheiro">
w imieniu grupy PPE-DE. - (PT) Pani przewodnicząca! Chciałbym podziękować za tę szansę. Po referendum, które ma odbyć się w Wenezueli, sytuacja ulegnie zmianie. Jest to niezwykle ważne referendum i uważam, że niezwykle istotne jest, aby w tej Izbie odbyła się teraz na ten temat racjonalna debata, uwzględniająca wszystkie możliwe wyniki referendum. Wtedy w grudniu będziemy mogli przyjąć rezolucję. Wierzę, że jest to możliwe i że powinniśmy uczynić ten wysiłek. Moja propozycja jest zgodna z duchem Świąt Bożego Narodzenia i z duchem współpracy.
<P>
(Parlament odrzucił tę prośbę)
<P>
(Porządek został przyjęty po naniesieniu poprawek)

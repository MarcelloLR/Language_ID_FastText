<CHAPTER ID="017">
Porządek obrad
<SPEAKER ID="999" NAME="Przewodniczący">
Rozdana została ostateczna wersja projektu programu tej sesji częściowej, zgodnego z ustaleniami uczestników konferencji przewodniczących, podjętymi podczas czwartkowego spotkania z 18 września 2008 r., stosownie do artykułów 130 i 131 Regulaminu.
<P>
Poniedziałek, wtorek i czwartek:
<P>
Nie wysunięto żadnych propozycji zmian.
<P>
Środa:
<P>
Grupa Liberalna zawnioskowała o przesunięcie terminu rozpatrywania wspólnych rezolucji i poprawek dotyczących priorytetów Parlamentu Europejskiego i programu legislacyjnego i prac Komisji na godzinę 10.00 w dniu jutrzejszym - we wtorek 23 września 2008 r.
<P>
Głosowanie jest zaplanowane na środę 24 września 2008 r.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(DE) Panie przewodniczący! W ubiegły weekend prasa irlandzka ujawniła, że mogą istnieć pewne powiązania pomiędzy tymi, którzy sfinansowali kampanię na "nie” w Irlandii a waszyngtońskim Pentagonem i CIA. Jest to bardzo interesująca historia, a jako powód podaje się tu chęć powstrzymania procesu nadmiernego umacniania się Europy. Chciałbym poprosić pana przewodniczącego o zbadanie tej sprawy. Powinniśmy także zwrócić się do Komisji - tzn. do Rady i Komisji - o przedstawienie informacji na ten temat przy najbliższej okazji, gdyż zapewne interesujące byłoby dotarcie do prawdy o całej podejrzanej kampanii na "nie” w Irlandii, która to kampania otrzymała finansowanie w wysokości 1,2 milionów euro. Zwracam się zatem do pana przewodniczącego o zajęcie się tą sprawą, abyśmy mogli uzyskać informacje i odkryć tło tej historii.
<SPEAKER ID="024" NAME="Przewodniczący">
Dziękuję panu, panie pośle Cohn-Bendit. Chcę panu powiedzieć, że już od pewnego czasu z wielką uwagą śledzę rozwój tej całej sprawy. Musimy zachować absolutną przejrzystość - jak panu wiadomo, ludzie, którzy nas atakują, wymagają od nas przejrzystego działania. Oczywiście oni sami powinni potwierdzać słowa czynem. Potrzeba nam absolutnej jasności co do ilości pieniędzy przekazanych Libertas - organizacji reprezentowanej przez Declana Ganleya - oraz co do tego, skąd pochodzą te pieniądze.
<P>
Z irlandzkich mediów dowiedzieliśmy się - powtarzam to, o czym donoszono w Irlandii w ubiegłym tygodniu - że pan Ganley w przeszłości twierdził, iż darowizny pochodziły od całkiem zwykłych ludzi i że były to małe darowizny. Teraz przyznał, że on sam przekazał organizacji 200 tysięcy euro z własnych pieniędzy, a następnie potwierdziło się, że pan Ganley zawierał kontrakty na dostawy wojskowe z Pentagonem realizując zamówienia o wartości, jak mi się wydaje, około 200 milionów dolarów. W niektórych sprawozdaniach wymieniana jest znacznie wyższa kwota.
<P>
Musimy nadal uważnie przyglądać się tej sprawie, a fakty muszą zostać ujawnione. Nie możemy pozwolić, aby Europa poniosła uszczerbek przez ludzi, którzy wymagają przejrzystości od innych, a sami nie są gotowi przestrzegać takich zasad.
<P>
(Oklaski)
<P>
Pragnę z całą mocą podkreślić, że bardzo podziwiam osobiste zaangażowanie pana Dicka Roche'a, ministra spraw europejskich Irlandii, w zbadanie tych kwestii i gorąco zachęcam go do kontynuowania systematycznego poszukiwania prawdy.
<P>
Panie i panowie! Z tych oklasków wnoszę, że jesteśmy po stronie tych, którzy pragną przejrzystości we wszystkich tych kwestiach, starając się uchronić Europę przed doznaniem uszczerbku.
<P>
(Oklaski)
<P>

<SPEAKER ID="025" NAME="Philip Bushill-Matthews" AFFILIATION="PPE-DE">
Panie przewodniczący! W sprawie punktu porządku obrad, odnośnie do czwartkowego programu obrad, do którego spóźniliśmy się z wnioskiem (przepraszam za to opóźnienie) - jest to wniosek o wprowadzenie niewielkiej zmiany w czwartkowym programie, w którym obecnie proponowane jest głosowanie w sprawie rezolucji dotyczącej pakietu socjalnego.
<P>
W chwili obecnej poszczególne grupy przedłożyły osobne rezolucje. Przy najlepszych chęciach i w dobrej wierze podzielanej przez wszystkie strony staraliśmy się wspólnie wynegocjować kompromisową rezolucję. Nie udało się to, a więc w tym momencie prawdopodobnie głosowane będą poszczególne rezolucje, a każda z nich zostanie odrzucona, co nie będzie dobrym komunikatem. Większość grup politycznych uznała więc wspólnie, że to dobry pomysł, abym po prostu wystąpił i przekonał państwa, że być może taktownie byłoby w ogóle nie głosować w sprawie przedmiotowej rezolucji.
<P>
Nie dlatego, że jest to sprawa nieważna - właśnie dlatego, że jest ona ważna. Nie chcielibyśmy dać niewłaściwego komunikatu i lepiej byłoby nie dawać żadnego komunikatu po bardzo wyczerpującej debacie, którą przeprowadziliśmy ostatnio, obejmującej różne punkty. A zatem wnioskuję, z poparciem większości grup, aby nie głosować w ten czwartek.
<SPEAKER ID="026" NAME="Przewodniczący">
Zastanowimy się jeszcze nad tą kwestią. Proszę, żeby grupy spotkały się jeszcze raz i zobaczyły, czy nie da się znaleźć jakiegoś rozwiązania. Tymczasem odnotowujemy to, co powiedział pan poseł Philip Bushill-Matthews.
<P>
(W ten sposób porządek obrad został ustalony.)

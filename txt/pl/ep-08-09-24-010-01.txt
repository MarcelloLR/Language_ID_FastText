<CHAPTER ID="010-01">
1.  Sieci i usługi łączności elektronicznej, ochrona prywatności i ochrona konsumentów (
<P>
Stanowisko Komisji w sprawie poprawek Parlamentu
<P>
Sprawozdanie posła Malcolma Harboura
<P>
Komisja przyjmuje:
<P>
poprawki 2, 4, 5, 7, 8, 13, 15, 16, 20, 21, 32, 38, 41 (do motywów preambuły)
<P>
poprawki 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137, 141, 143, 145, 149, 150, 151, 152 (do artykułów)
<P>
poprawki zgromadzenia plenarnego 191, 192, 167, 182
<P>
Komisja przyjmuje w całości lub częściowo:
<P>
poprawki 3, 6, 9, 11, 12, 14, 18, 19, 22, 23, 25, 26, 27, 31, 37 (do motywów preambuły)
<P>
poprawki 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (do artykułów)
<P>
poprawki zgromadzenia plenarnego 170,154, 171, 194, 189, 193, 188, 152, 159, 180, 181, 183, 185
<P>
Komisja odrzuca:
<P>
poprawki 1, 10, 17, 24, 28, 29, 30, 33, 34, 35, 36, 39, 40, 42 (do motywów preambuły)
<P>
poprawki 45, 46, 49, 50, 52, 57, 58, 59, 69, 78, 81, 83, 84, 85, 95, 96, 98, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (do artykułów)
<P>
poprawki zgromadzenia plenarnego 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186, 187
<P>
- Przed głosowaniem:
<SPEAKER ID="123" NAME="Malcolm Harbour">
sprawozdawca. - Panie przewodniczący! Wiem, że wygłoszenie w tej chwili długiej przemowy nie przysporzy mi popularności, ale skoro moi dwaj koledzy-sprawozdawcy, z którymi bardzo blisko współpracowałem w zespole, mieli możność krótkiego wypowiedzenia się, chciałbym zachować ducha zespołowego.
<P>
Pragnę tylko powiedzieć, że w moim sprawozdaniu jest więcej poprawek, gdyż moja komisja ambitniej podeszła do zadania, jakim było poprawienie wniosku Komisji. Proszę o państwa wsparcie celem zapewnienia, byśmy mieli pewnych swych praw, dobrze poinformowanych konsumentów narzędzi łączności elektronicznej, bezpiecznych i świadomych ochrony i danych osobowych.
<P>
Pragnę podziękować również wszystkim moim kolegom w komisji, którzy pracowali ze mną celem złożenia kilku naprawdę dużych poprawek kompromisowych, które dzisiaj przyjmiemy. W szczególności pragnę podziękować panu posłowi Alexandrowi Alvaro oraz Komisji Wolności Obywatelskich, Sprawiedliwości i Spraw Wewnętrznych, z którymi współpracowaliśmy bardzo ściśle, za ich wkład w dyrektywę w sprawie ochrony prywatności w sektorze łączności elektronicznej. Chciałbym, by państwo wszyscy dali nam za to olbrzymią większość, abyśmy w trakcie negocjacji z Komisją i Radą mogli uczynić dla europejskich konsumentów wszystko, co w naszej mocy.
<P>
- Po głosowaniu:
<SPEAKER ID="125" NAME="Viviane Reding">
komisarz. - Panie przewodniczący! Pragnę podziękować sprawozdawcom za ich znakomitą pracę. Nie była ona łatwa: uczynili cuda i zasłużyli na mój szacunek. Chciałabym również podziękować szanownym posłom do Parlamentu Europejskiego za wyraźny sygnał, jaki wysłali za sprawą dzisiejszego głosowania. Jest to jednocześnie sygnał dla otwartego i konkurencyjnego jednolitego rynku, dla firm telekomunikacyjnych oraz dla 500 milionów konsumentów w Europie.
<P>
Wczoraj Komisja musiała zaproponować nowe zasady zmierzające do zajęcia się problemem zawyżonych opłat za wiadomości tekstowe SMS i roaming danych w Unii Europejskiej. Te propozycje będą szybkim lekarstwem na jeden z najbardziej widocznych objawów braku jednolitego rynku w sektorze telekomunikacyjnym, z którego powodu cierpią zarówno przedsiębiorstwa, jak i konsumenci. Dzisiaj Parlament Europejski uczynił ważny krok naprzód, proponując naprawę sytuacji raz na zawsze u źródła przez wyeliminowanie fragmentacji i utorowanie drogi jednolitemu rynkowi w kategoriach regulacyjnych.
<P>
Szczególnie cieszy mnie fakt, że Parlament Europejski zagłosował, po intensywnej debacie - i przypuszczalnie ku zdziwieniu wielu obserwatorów - za ustanowieniem skutecznego europejskiego organu regulacyjnego sektora telekomunikacyjnego, który ułatwi zbliżenie krajowych organów regulacyjnych, oraz za dialogiem między krajowymi organami regulacyjnymi a Komisją. To dobra wiadomość w interesie wyrównanych szans świadczenia i korzystania z usług telekomunikacyjnych ponad granicami w Europie. Ten nowy europejski organ regulacyjny będzie miał istotny wkład w zwiększenie transgranicznej konkurencji i wyboru konsumenta.
<P>
Szanowni posłowie! Teraz Parlament, Rada i Komisja muszą zasiąść razem w celu uruchomienia tego pakietu telekomunikacyjnego do 2010 r. Nie zostało dużo czasu. Musimy skupić się na meritum i zrobić to teraz szybko. Komisja uczyni wszystko, co w jej mocy, aby przyczynić się do postępu prac.
<P>
Jestem przekonana, iż sygnał wysłany dzisiaj przez Parlament wykracza poza Europę: jest to sygnał, który będzie słyszany na całym świecie. Pokaże, że jednolity rynek telekomunikacyjny w Europie jest otwarty na biznes w interesie silnego sektora oraz konsumenta, któremu przysługują określone prawa. Dziękuję i gratuluję.
<P>
(Oklaski)

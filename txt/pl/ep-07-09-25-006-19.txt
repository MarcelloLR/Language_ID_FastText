<CHAPTER ID="006-19">
19. Wspólna organizacja rynków w sektorze cukru (głosowanie)
<P>
- Sprawozdanie: Batzeli
<P>
- Przed głosowaniem nad poprawką 1:
<SPEAKER ID="141" NAME="Katerina Batzeli  " AFFILIATION="PSE">
sprawozdawczyni. - (EL) Panie przewodniczący! Pozwoli pan, że pominę odczytanie tekstu technicznego poprawki - pod warunkiem, oczywiście, że nie zgadza się pan z zagadnieniem politycznym, które panu przedkładam:
<P>
Art. 10 ust. 2 rozporządzenia nr 318/2006 dotyczy wprowadzenia ewentualnego dodatkowego pomniejszenia kwot cukrowych na okres po 2010 r. Komisja Rolnictwa i Rozwoju Obszarów Wiejskich przedstawiła projekt poprawki z wyprzedzeniem, zanim nawet zdążyliśmy poznać skutki wdrożenia nowej WOR w państwach członkowskich i w przedsiębiorstwach. Poprawka ta sugeruje liniową obniżkę w wysokości 13,5% stawki dla okresu po 2010 r. Jeżeli, na przykład, Komisja przedstawi propozycję zmniejszenia o 10% dla okresu po 2010 r., to wówczas powstanie problem.
<P>
Moja poprawka ustna ma po prostu stanowić przesłanie i dostarczyć podstawowej metodologii dla dodatkowej redukcji na okres po 2013 r. Poprawka ta uwzględni sposób postępowania przedsiębiorstw, czyli to, w jakim stopniu przedsiębiorstwa dostosowały się do stanu rzeczy i sytuacji państw członkowskich.
<P>
(Poprawka ustna nie została przyjęta.)

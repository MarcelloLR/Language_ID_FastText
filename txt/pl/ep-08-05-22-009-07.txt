<CHAPTER ID="009-07">
7. Tragiczna sytuacja w Birmie (głosowanie)
<P>
- Przed głosowaniem:
<SPEAKER ID="103" NAME="Ignasi Guardans Cambó" AFFILIATION="ALDE">
Panie przewodniczący! Nie jestem odpowiedzialny za to sprawozdanie, ale chciałbym, aby koledzy zajmujący się tą kwestią zauważyli, że dziś głosujemy nad dwoma sprawozdaniami, jednym w sprawie Chin, a drugim w sprawie Birmy, które dotyczą klęski żywiołowej i różnych na nią reakcji. Sprawozdanie w sprawie Chin zaczyna się od zdania, które mówi, że Parlament "składa narodowi chińskiemu szczere kondolencje w związku z dużą liczbą ofiar i wyraża swoją solidarność; wyraża smutek z powodu wszystkich, którzy odczuwają skutki trzęsienia ziemi”, ale w sprawozdaniu dotyczącym Birmy są tylko względy polityczne.
<P>
(Przewodniczący wyłączył mikrofon.)
<SPEAKER ID="104" NAME="Przewodniczący">
Panie pośle Guardans Cambó, pan wie, jak bardzo pana lubię i szanuję, ale muszę przestrzegać procedury. Przykro mi, ale nie mogę wznowić debaty w sprawie analizy porównawczej dwóch rezolucji. Proszę to zrozumieć.
<SPEAKER ID="105" NAME="Ignasi Guardans Cambó" AFFILIATION="ALDE">
(FR) Składam poprawkę ustną, która powinna zostać przyjęta albo nie przez Wysoką Izbę, wyrażającą współczucie dla narodu w ten sam sposób, dokładnie tymi samymi słowami, co dla Chin. To jest poprawka ustna: współczucie dla narodu.
<P>
(Oklaski)
<SPEAKER ID="106" NAME="Przewodniczący">
Oto co proponuję, ponieważ wypowiedział się pan zanim doszliśmy do przedmiotowego punktu: jeśli dobrze pana rozumiem chce pan wstawić tę uwagę przed ust. 4. Czy może pan określić dokładny punkt?
<SPEAKER ID="107" NAME="Ignasi Guardans Cambó" AFFILIATION="ALDE">
(FR) Poprawka ustna będzie pierwszym punktem, o następującym brzmieniu:
<P>
"Składa narodowi birmańskiemu szczere kondolencje w związku z dużą liczbą ofiar i wyraża swoją solidarność; wyraża smutek z powodu wszystkich, którzy odczuwają skutki katastrofy;”.
<P>
(Oklaski)
<P>
(Poprawka ustna została przyjęta)
<P>
Przed głosowaniem w sprawie ust. 10:
<SPEAKER ID="110" NAME="Hartmut Nassauer" AFFILIATION="PPE-DE">
(DE) Panie przewodniczący! W naszych listach głosowań nie ma wcale poprawek do rezolucji w sprawie Birmy. Jedynym głosowaniem jest głosowanie nad całą rezolucją.
<SPEAKER ID="897" NAME="Przewodniczący">
To nie jest głosowanie poprawki, ale głosowanie w związku z równym rozłożeniem głosów, którego zażądała grupa ALDE.

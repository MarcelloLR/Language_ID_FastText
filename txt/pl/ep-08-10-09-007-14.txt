<CHAPTER ID="007-14">
14. Działania podjęte w następstwie dyrektyw Lamfalussy'ego: przyszła struktura nadzoru (
<P>
- Przed głosowaniem nad ust. 2(c) załącznika:
<SPEAKER ID="115" NAME="Ieke van den Burg">
współsprawozdawca. - Panie przewodniczący! W świetle niedawnego rozwoju sytuacji wzmocniliśmy tekst w trybie poprawki ustnej dotyczącej systemów gwarancji depozytów, nadając mu następujące brzmienie: "komitety trzeciego poziomu procedury Lamfalussy'ego mogą podejmować decyzje w sposób uczciwy...” przepraszam, mam przed sobą zły tekst.
<P>
Ten fragment dotyczy głosowania kwalifikowaną większością głosów w komitetach trzeciego poziomu procedury. Ten tekst odpowiada działaniom, które należy podjąć, by zagwarantować państwom-gospodarzom znaczącą rolę w grupowym nadzorze. Brzmi on następująco: "komitety trzeciego poziomu procedury Lamfalussy'ego będą mogły podejmować decyzje kwalifikowaną większością głosów w oparciu o sprawiedliwy i odpowiedni system głosowania kwalifikowaną większością głosów, uwzględniający odpowiednio wielkość sektora finansowego i PKB każdego z państw członkowskich, a także systemowe znaczenie sektora finansowego dla danego państwa członkowskiego”. Od tego miejsca tekst pozostaje niezmieniony.
<SPEAKER ID="116" NAME="Przewodniczący">
Pani poseł van den Burg! O ile się nie mylę, to moim zdaniem zacytowała pani niewłaściwy tekst.
<SPEAKER ID="117" NAME="Ieke van den Burg">
współsprawozdawca. - Panie przewodniczący! Chodzi o drugi fragment. W rzeczywistości dotyczy systemów gwarancji depozytów. Usiłowaliśmy wzmocnić brzmienie obecnego tekstu, prosząc by te zasady w Unii Europejskiej zostały poddane "pilnemu przeglądowi, w celu uniknięcia arbitrażu pomiędzy poziomami gwarancji w państwach członkowskich, które mogą dalej zwiększyć niestabilność i osłabić stabilność finansową zamiast zwiększać bezpieczeństwo i zaufanie deponentów”. Dalsza część tekstu mówi o zapewnieniu instytucjom finansowym równych warunków działania. Przepraszam za zamieszanie.
<P>
(Parlament zgodził się przyjąć obie poprawki ustne)
<P>
- Przed głosowaniem nad poprawką 8:
<SPEAKER ID="119" NAME="Daniel Dăianu">
współsprawozdawca. - Panie przewodniczący! Uznaliśmy, że wprowadzenie przedmiotowej poprawki będzie rozsądne także jako forma poparcia gorączkowego - choć niewystarczająco skoordynowanego - poszukiwania przez państwa członkowskie sposobów ratowania systemu bankowego. Tekst poprawki brzmi: "mając na uwadze, że rozwijający się transgraniczny charakter bankowości w Europie i konieczność reagowania w sposób skoordynowany na niekorzystne wstrząsy, a także konieczność skutecznego radzenia sobie z ryzykiem systemowym wymagają zmniejszenia, jak tylko to możliwe, rozbieżności między procedurami krajowymi państw członkowskich; mając na uwadze konieczność wyjścia poza badania już przeprowadzone w tej dziedzinie przez Komisję Europejską i konieczność jak najszybszego wprowadzenia zmian do dyrektywy 94/19/WE, by zapewnić jednakowy poziom ochrony depozytów bankowych w całej Unii Europejskiej w celu utrzymania stabilności finansowej i zaufania deponentów oraz w celu uniknięcia zniekształcenia konkurencji”.
<P>
(Parlament zgodził się przyjąć poprawkę ustną)

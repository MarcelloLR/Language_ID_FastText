<CHAPTER ID="007-03">
3. Nominacja członka Trybunału Obrachunkowego (Gijs M. de Vries, NL) (
<SPEAKER ID="114" NAME="Dimitar Stoyanov" AFFILIATION="NI">
(BG) Dziś rano aktywiści pewnej organizacji działającej w obszarze środowiska naturalnego postanowili zniszczyć szesnaście z dwudziestu siedmiu flag państw członkowskich Unii Europejskiej. Niezależnie od sprawy i przyczyny uważam, że nie można tolerować niszczenia symboli narodowych i jestem pewien, że są państwo podobnego zdania. Ponadto, zgodnie z bułgarskim kodeksem karnym niszczenie flagi bułgarskiej jest przestępstwem, a winny powinien zostać przekazany odpowiednim władzom. Jestem pewien, że zgodzą się państwo, iż niezależnie od przyczyny nie można dopuszczać do niszczenia symboli narodowych państw członkowskich.

<CHAPTER ID="016">
Jednominutowe wystąpienia w znaczących kwestiach politycznych
<SPEAKER ID="025" NAME="Przewodniczący">
Teraz wygłoszone zostaną jednominutowe przemówienia na temat ważnych kwestii politycznych.
<SPEAKER ID="026" NAME="Tunne Kelam" AFFILIATION="PPE-DE">
Panie przewodniczący! Olimpiada w Pekinie niestety dowiodła, że reżimy autorytarne nie potrafią bądź też nie chcą stosować się do olimpijskich ideałów poszanowania praw człowieka i pokoju.
<P>
Władze rosyjskie wolały symbolicznie zaznaczyć otwarcie Olimpiady w Pekinie zapoczątkowaniem inwazji zbrojnej na sąsiedni kraj. Wszystko to miało miejsce w bezpośrednim sąsiedztwie Soczi, miasta przyszłych zimowych igrzysk olimpijskich.
<P>
Jestem przekonany, że poprzez to bezprecedensowe naruszenie integralności terytorialnej sąsiedniego kraju oraz poprzez zaanektowanie części jego terytorium Federacja Rosyjska straciła moralne i polityczne uzasadnienie organizacji w 2014 roku Olimpiady w Soczi.
<P>
Apeluję do Międzynarodowego Komitetu Olimpijskiego o możliwie szybkie wyznaczenie innego miasta, które w 2014 roku będzie pełniło rolę gospodarza zimowych igrzysk olimpijskich.
<SPEAKER ID="027" NAME="Manuel Medina Ortega" AFFILIATION="PSE">
(ES) Panie przewodniczący! Jako Hiszpan mieszkający na stałe na Wyspach Kanaryjskich chciałbym podziękować za pamięć o ofiarach katastrofy z 20 sierpnia. Pragnę również złożyć wyrazy współczucia. Mam nadzieję, że już nigdy nie dojdzie do tego typu wypadku i że Unia Europejska podejmie działania, aby zagwarantować bezpieczeństwo lotów.
<SPEAKER ID="028" NAME="Jelko Kacin" AFFILIATION="ALDE">
(SL) Panie przewodniczący! Problemy ochrony środowiska i zwiększone potrzeby energetyczne związane ze zmianami klimatycznymi są wyzwaniem, które wymaga sumiennego podejścia ze strony wszystkich polityków. Wykraczają one poza granice krajów i interesy narodowe. Jeszcze delikatniejszą kwestią jest konstrukcja morskich terminali gazowych na morzach zamkniętych, przykładowo na Adriatyku.
<P>
Gazowe terminale morskie i lądowe były planowane z myślą o lokalizacji w Zatoce Triesteńskiej, zaledwie pięć mil od wybrzeża Słowenii, tuż obok największego regionu turystycznego Piran. Jeżeli rząd włoski odważyłby się tam je umieścić, równie dobrze mógłby usytuować te terminale na weneckiej Lagunie to by się nie powiodło, ponieważ nie zgodziłby się na to cały cywilizowany świat.
<P>
Obywatele mogą sprzeciwić się tego typu przedsięwzięciu, a politycy muszą uszanować ich życzenia oraz zrekompensować deficyt demokracji w Unii Europejskiej. Zbyt często zaniedbujemy środowisko, aby pozwolić sobie na zrobienie czegoś takiego jeszcze raz. Parlament Europejski powinien przekazać rządowi włoskiemu w tej kwestii jasne przesłanie.
<SPEAKER ID="029" NAME="Jean Lambert" AFFILIATION="Verts/ALE">
Panie przewodniczący! Chciałabym poruszyć tutaj dosyć poważną kwestię dotyczącą lankijskiego dziennikarza, pana J. S. Tissainayagama, którą omawialiśmy podczas naszej ostatniej wizyty w Sri Lance, złożonej w ramach delegacji. J. S. Tissainayagam jest bardzo znanym pisarzem i dziennikarzem oraz między innymi założycielem finansowanej przez rząd niemiecki strony internetowej "Outreach”, promującej pokój i sprawiedliwość. W tamtym okresie był on przez ponad cztery miesiące przetrzymywany w złych warunkach bez postawienia mu zarzutów, a w końcu w zeszłym tygodniu wniesiono przeciwko niemu oskarżenie i aresztowano go tymczasowo na mocy krajowej ustawy o zapobieganiu terroryzmowi; postawione zarzuty dotyczyły kompromitacji rządu i wzbudzenia dysonansu społecznego.
<P>
Chcielibyśmy poprosić pana, panie przewodniczący, aby dzięki uprzejmości Rady i Komisji śledził pan tę ważną sprawę, a przynajmniej aby dopilnował pan, że pan Tissainayagam będzie mógł spotkać się ze swoimi adwokatami na gruncie prywatnym - czego do tej pory nie mógł zrobić - oraz że zostaną ujawnione wszystkie dowody przeciwko niemu.
<SPEAKER ID="030" NAME="Przewodniczący">
Nasi urzędnicy zajmą się tą sprawą.
<SPEAKER ID="031" NAME="Andrzej Tomasz Zapałowski" AFFILIATION="UEN">
Panie Przewodniczący! W ostatnich dniach jeden z głównych naszych partnerów politycznych i gospodarczych, Rosja, wysunął w stosunku do Unii groźby i zastraszanie potencjałem ekonomicznym i militarnym. Groźby te są także formułowane względem państw związanych europejską polityką sąsiedztwa. Czy w stosunkach partnerskich, a zwłaszcza w interesach (wspólne budowanie gazociągów i naftociągów) normalne jest, aby partner posuwał się do takich mechanizmów?
<P>
Wspólnota Europejska liczy 500 milionów obywateli i jest największą gospodarką na świecie. Fakt, iż państwo o kilkakrotnie mniejszym potencjale bez oporu drwi sobie z Unii, wystawia świadectwo, iż traktuje nas jako słabego partnera, niezdolnego do poważnych działań politycznych. Dobrze, że nie obowiązuje traktat lizboński, gdyż nawet poszczególni członkowie Unii nie mieliby szansy na honorową reakcję.
<SPEAKER ID="032" NAME="Przewodniczący">
Dziękuję. Traktat lizboński jest jasno sprecyzowany: proszę o cierpliwość, ponieważ niedawno mówiłem o tym samym w przemówieniu na forum Rady Europejskiej. Solidarność pomiędzy państwami członkowskimi w zakresie energetyki jest zasadą określoną w traktacie lizbońskim. Oznacza to, że jeżeli jednemu państwu członkowskiemu UE będzie groziło wstrzymanie dostaw energii, wówczas obowiązkiem pozostałych państw członkowskich jest wspieranie danego państwa. Z tego względu ratyfikacja traktatu lizbońskiego jest szczególnie ważna. Przepraszam za ciągłe powtarzanie tego, ale Traktat jest bardzo ważny zwłaszcza w odniesieniu do sfery energetyki.
<SPEAKER ID="033" NAME="Kathy Sinnott" AFFILIATION="IND/DEM">
Panie przewodniczący! Czas ten chciałabym przeznaczyć na wskazanie wpływu, jaki wywrze wdrożenie dyrektywy dotyczącej produktów wykorzystujących energię na przedsiębiorstwo w moim okręgu wyborczym, które posiada odpowiednie kompetencje w tej dziedzinie ogrzewania. Poinformowano mnie, że obecna propozycja wdrożenia dyrektywy dotyczącej kotłów wywrze w Irlandii poważny i zbędny wpływ na branżę związaną z centralnym ogrzewaniem, w której zatrudnionych jest wiele osób należących do mojego elektoratu.
<P>
Obecne propozycje dotyczące kotłów wymagają od producentów stosowania etykiet informujących o wskaźniku zużycia energii nie tylko na kotłach, ale też na regulatorach ogrzewania, pompach i niektórych odnawialnych źródłach energii. Te propozycje znakowania nie uwzględniają głównej roli, jaką odgrywa zawodowy monter. Monterzy stanowią podstawową część łańcucha dostarczania ciepła, a bazując na podejściu Komisji, ich kompetencje będą w znacznym stopniu ignorowane lub marnowane.
<P>
Wnioski Komisji zasadniczo zmienią cały wewnętrzny irlandzki rynek grzewczy z większym wachlarzem konsekwencji pod względem ograniczonego wyboru, mylących informacji dla konsumentów, większych kosztów oraz mniej elastycznego i konkurencyjnego rynku, jak również utraty zatrudnienia.
<P>
Chciałabym, aby w trakcie rozważania na konsultacyjnym forum Komisji wpływu tej dyrektywy na Irlandię Komisja wysłuchała opinii ekspertów.
<SPEAKER ID="034" NAME="Willy Meyer Pleite" AFFILIATION="GUE/NGL">
(ES) Panie przewodniczący! Również chciałbym podziękować za formalne oświadczenie Izby w sprawie katastrofy, do której doszło 20 sierpnia na lotnisku Barajas i w której śmierć poniosło 155 osób. Panie i panowie! Uważam też, że być może nadszedł czas, abyśmy zadali sobie pytanie, czy wszystkie linie lotnicze ściśle stosują się do wszystkich dyrektyw europejskich dotyczących bezpieczeństwa i konserwacji sprzętu.
<P>
Uważam, że czas ten już nadszedł i na forum tej Izby chciałbym wystąpić do Komisji Europejskiej o krytyczną kontrolę poziomu zgodności pod kątem bezpieczeństwa, a zwłaszcza konserwacji samolotów.
<P>
W związku z tym uważam, że jest to odpowiedni czas nie tylko na smutek i solidarność, co jest rzeczą oczywistą, ale też na krytyczną kontrolę poziomu zgodności z europejskimi dyrektywami dotyczącymi bezpieczeństwa lotów i konserwacji samolotów europejskich.
<SPEAKER ID="035" NAME="Jim Allister" AFFILIATION="NI">
Panie przewodniczący! Unia Europejska często wykazuje zainteresowanie w moim okręgu wyborczym w Irlandii Północnej, kierując się dobrymi intencjami. Niemniej jednak chciałbym ostrzec ją przed finansowaniem projektu, który może przyczynić się do stworzenia znacznych podziałów. Mam tutaj na myśli nierozsądne objęcie przez unijne siły ekspedycyjne, na żądanie przywódców DUP i liderów Sinn Fein z ramienia organu wykonawczego Zgromadzenia Irlandii Północnej, ewentualnego wsparcia dla tak zwanego "centrum transformacji konfliktów” w miejscu byłego więzienia Maze.
<P>
Bez względu na to, na ile fakty te są upiększone i obojętnie która interpretacja jest przedstawiana, utrzymanie sekcji bloków więziennych w kształcie litery "H”, łącznie ze skrzydłem szpitalnym, stałoby się sanktuarium poświęconym terrorystom, którzy w latach 80. popełnili w Maze samobójstwo. Dla większości ludzi byłoby to okropnością i czymś, czego unioniści, których reprezentuję, by nie zaakceptowali.
<P>
W związku z tym chciałbym ostrzec Komisję przed mieszaniem się w tak zapalną kwestię oraz przed byciem wykorzystanym przez tych, którym tak bardzo zależy na ukryciu się za Unią Europejską, aby pokazać coś, co znacznie pogorszy relacje w Irlandii Północnej.
<SPEAKER ID="036" NAME="Petru Filip" AFFILIATION="PPE-DE">
(RO) Po uznaniu przez parlament rosyjski niepodległości Osetii Południowej i Abchazji rozpoczął się nowy etap procesu rozstrzygania konfliktu nad Dniestrem dotyczącego kwestii Naddniestrza. Dla wszystkich nas oczywiste jest, że zmiana polityki zagranicznej Rosji wynika z decyzji parlamentu rosyjskiego i że w rezultacie, biorąc pod uwagę dane realia, na szczeblu całej Unii wymagana jest ponowna zmiana stanowiska.
<P>
Uwzględniając fakt, że kwestia Naddniestrza - regionu znajdującego się blisko wschodniej granicy Unii Europejskiej - ma ogromne znaczenie dla wszystkich państw członkowskich, a zwłaszcza dla Rumunii, uważam, że stanowcze zaangażowanie na szczeblu wspólnotowym jest konieczne, tak aby nie dopuścić do zbędnego napięcia relacji pomiędzy krajami i jednostkami, które wykazują zainteresowanie tym regionem.
<P>
Biorąc pod uwagę fakt, że Natalia Timakova, rzeczniczka Dimitriego Miedwiediewa, zapowiedziała liczne spotkania, w których będą uczestniczyć wszystkie zainteresowane strony, łącznie z przedstawicielami Tiraspola, należałoby sprawdzić tutaj możliwość powołania komisji, która odpowiadałaby za ustalanie i prezentowanie odnośnych poglądów Wspólnoty.
<P>
Ostatnie badania Europejskiej Rady ds. Stosunków Międzynarodowych pokazują, że po wydarzeniach w Gruzji negocjacje porozumienia Mołdawia - Naddniestrze będą znacznie trudniejsze.
<SPEAKER ID="037" NAME="Ioan Mircea Paşcu" AFFILIATION="PSE">
Panie przewodniczący! Kwestia Gruzji nie jest tylko kolejnym kryzysem międzynarodowym, na który UE musi odpowiedzieć. Sygnalizuje ona militarny powrót Rosji, zapowiadany przez ofensywną politykę energetyczną, zapoczątkowaną w 2006 roku.
<P>
Unia Europejska utknęła gdzieś pomiędzy zasadami i interesami gospodarczymi. Podtrzymywanie zasad oznaczałoby gotowość do poświęcenia interesów gospodarczych. Natomiast na odwrót, przyznanie priorytetu interesom gospodarczym oznaczałoby olbrzymią utratę twarzy. Jeżeli chodzi o Rosję, ona tak samo utknęła pomiędzy zyskami ze sprzedaży energii na Zachód i poszanowaniem międzynarodowej zgodności z prawem. Legalności nie można tak po prostu bezkarnie ignorować. Takie przesłanie nasi przywódcy powinni przekazać Moskwie głośno i wyraźnie.
<P>
Jeżeli Rosja zdecydowałaby się zainwestować nowo zdobytą energię w daremną próbę ożywienia dwubiegunowego świata zamiast przyłączać się do kreowania nowego świata, wielobiegunowego i zglobalizowanego, oznaczałoby to ogromną stratę dla całej międzynarodowej społeczności.
<SPEAKER ID="038" NAME="Maria Petre" AFFILIATION="PPE-DE">
(RO) W swoim wystąpieniu omówię blokadę przekazywania płatności w ramach programu Sapard na rzecz Rumunii oraz jej skutki krótkoterminowe i średnioterminowe.
<P>
Uczestnicy misji z ramienia Komisji Europejskiej w czerwcu 2008 roku odwiedzili Bułgarię i Rumunię oraz nakazali wstrzymanie płatności w ramach projektów Sapard. Zażądali wdrożenia działań mających na celu poprawę procedur uznanych za niezgodne i władze rumuńskie, które są bezpośrednio zaangażowane i odpowiedzialne, wyszły z propozycją planu działania, zorientowanego na rozwiązanie problemów, który został zaakceptowany.
<P>
Niemniej jednak trudności pojawiły się właśnie teraz. Płatności krajowe zostaną wznowione prawdopodobnie we wrześniu na podstawie wdrożenia procedur dotyczących sposobu realizowania płatności oraz niezależnego audytu, który może trwać rok, co zagwarantuje ich zgodność, jak również z uwzględnieniem znacznego ryzyka definitywnej straty pieniędzy i to niestety w regionie, który tego lata dotknęły poważne powodzie.
<P>
Jeżeli dwanaście wcześniejszych misji kontrolnych nie znalazło żadnych nieprawidłowości, jeżeli niedobory nie są aż tak zasadnicze, zastanawiam się i jednocześnie pytam Komisję Europejską, czy czasami oszczędności z budżetu rolniczego nie są ważniejsze od projektów Sapard i ich wyników.
<P>
Widzę tylko jedno rozwiązanie, a mianowicie zaakceptowanie przedłużenia ostatecznego terminu o jeszcze jeden rok.
<SPEAKER ID="039" NAME="Katalin Lévai" AFFILIATION="PSE">
Panie przewodniczący! W wielu krajach UE można zauważyć groźne oznaki ożywienia rasizmu, homofobii i antysemityzmu. Podczas pokojowego Festiwalu dumy, który odbywał się tego lata w Budapeszcie, miały miejsce brutalne ataki ze strony ekstremistycznych grup prawicowych. Uczestnicy byli obrzucani kamieniami i jajkami wypełnionymi kwasem. Wielu z nich doznało obrażeń. Po tym żenującym wydarzeniu premier Węgier ustanowił węgierską kartę praw, a ja tutaj - w Parlamencie Europejskim - chciałabym wraz z posłem Michaelem Cashmanem i posłanką Edit Bauer ustanowić europejską kartę praw.
<P>
Potępiamy wszelkie rodzaje przemocy. Nie możemy pozwolić na tworzenie się organizacji ekstremistycznych, które chcą egzekwować sprawiedliwość rozumianą na swój własny sposób. Nie akceptujemy odrodzenia się idei faszystowskich i uprzedzeń wobec wszelkich mniejszości, jak również zdecydowanie potępiamy wszelkie formy rasizmu. Powinniśmy wspólnie walczyć przeciwko przemocy i zastraszaniu, opierając się na ustawodawstwie i dając dobry przykład w życiu codziennym. Dlatego też chciałabym zaapelować o poparcie europejskiej karty praw również tutaj w Parlamencie.
<SPEAKER ID="040" NAME="Marco Pannella" AFFILIATION="ALDE">
(IT) Panie przewodniczący, panie i panowie! Europa zrodziła się z przekonania, że już dłużej nie można było gwarantować dobrobytu, wolności, demokracji i pokoju na podstawie suwerenności narodowej. Niemniej jednak potępiamy Gruzinów, którzy w imieniu Europy zrzucają obezwładniające brzemię dyktatury i kierując się nadziejami europejskimi, skazujemy ich na narodową niepodległość, podczas gdy obecnie większość Europy kłania się tchórzliwie przed polityką Moskwy i Putina oraz przygotowuje się na podobne zachowanie wobec Chin.
<P>
Nasz obecny problem polega na tym, że oczywiście nie możemy już dłużej skazywać Gruzji, Turcji, Izraela i Maroka - król Maroka w 1985 roku wysunął prośbę o przystąpienie do Unii Europejskiej - na coś, co sami odrzuciliśmy, a co prowadzi do naszego ocalenia!
<SPEAKER ID="041" NAME="Milan Horáček" AFFILIATION="Verts/ALE">
(DE) Panie przewodniczący, panie i panowie! Pomimo znacznych wysiłków i międzynarodowych inicjatyw mających na celu zagwarantowanie sprawiedliwości w stosunku do byłego dyrektora firmy Yukos, Michaiła Chodorkowskiego i jego partnera biznesowego, Platona Liebiediewa., ich los nie uległ zmianie. "Wolność jest lepsza od braku wolności” powiedział niedawno wybrany prezydent Miedwiediew. Stwierdzenie to powinno być podstawą przyszłości Rosji, razem z reformą systemu sądowego i tak potrzebnej poprawy warunków panujących w więzieniach. Niestety na przykładzie ostatnich rządów Chodorkowskiego można powiedzieć, że nadzieje na szerzej zakrojona zasada państwa prawa w Rosji nie spełniają się. Ostatnie decyzje dotyczące polityki wojskowej w odniesieniu do Gruzji i NATO również świadczą o tym, że wraz z duetem władzy Putin - Miedwiediew nowa epoka lodowcowa nastała nie tylko w kraju, ale też na politycznej arenie międzynarodowej. Naprawdę musimy zdać sobie z tego sprawę.
<SPEAKER ID="042" NAME="Janusz Wojciechowski" AFFILIATION="UEN">
Panie Przewodniczący! Chciałem powiedzieć o sprawie dość przykrej dla moich rodaków. Otóż podczas debaty na temat przestępczości w jednej z komisji Izby Gmin Zjednoczonego Królestwa wysoka przedstawicielka policji brytyjskiej powiedziała, że każdy Polak nosi nóż, bo to jest wpisane w kulturę Polaków, których trzeba wyedukować. Pragnę oświadczyć jako Polak, że sam noża nie noszę i że w kulturze mojego narodu używanie noża wraz z widelcem jest stosowane głównie do skonsumowania obiadu.
<P>
Przykro, że taka wypowiedź miała miejsce, tym bardziej że moi rodacy dość licznie przebywają na Wyspach Brytyjskich i niestety częściej padają ofiarami przestępstw niż są ich sprawcami. I w ogóle jakakolwiek wypowiedź zbiorowo przypisująca narodowe negatywne cechy jakiemukolwiek narodowi jest aktem nietolerancji i nie powinna mieć miejsca w kraju członkowskim Unii Europejskiej.
<SPEAKER ID="043" NAME="Ilda Figueiredo" AFFILIATION="GUE/NGL">
(PT) Portugalskie media w ostatnich dniach przekazały informacje o redukcji kolejnych 312 miejsc pracy w zakładzie Yasaki w Ovar. Biorąc pod uwagę ostatnią rundę zwolnień, w ciągu ostatniego półtora roku w zakładach Yasaki Saltano w Ovar i Vila Nova de Gaia zwolnionych zostało 1 200 osób.
<P>
W regionie, gdzie istnieje niewiele alternatywnych miejsc pracy i gdzie bezrobocie cały czas rośnie, stanowi to bardzo poważny problem społeczny. Jest to też prawdziwy skandal, biorąc pod uwagę fakt, że to międzynarodowe przedsiębiorstwo otrzymało z funduszy wspólnotowych miliony euro, przeznaczonych na inwestycje w Portugalii. Ludzie, którzy ucierpieli w wyniku zmiany strategii biznesowej firmy, to pracownicy i mieszkańcy obszarów, gdzie zlokalizowane są zakłady Yasaki Saltano.
<P>
Musimy zapobiec temu, aby tego typu sytuacje nie powtarzały się systematycznie.
<SPEAKER ID="044" NAME="Christa Klaß" AFFILIATION="PPE-DE">
(DE) Panie przewodniczący, panie i panowie! Po wczorajszym niedzielnym nabożeństwie w moim rodzinnym mieście nasz ksiądz, pochodzący z Indii, opowiedział nam o okropnościach, jakie dzieją się w jego rodzinnym kraju. Przez cały zeszły tydzień chrześcijanie zamieszkujący stan Orissa w Indiach Wschodnich byli prześladowani, poniżani, maltretowani i mordowani. Straty na koniec tygodnia obejmowały śmierć 26 osób, 41 zniszczonych kościołów, pożar czterech klasztorów i wiele zrujnowanych domów chrześcijan. Ludzie szukają schronienia w lasach, modląc się o zaprzestanie ataków ze strony hinduskich fanatyków.
<P>
Nie jest to pierwszy atak na chrześcijan. Stąd też około 60 000 chrześcijan ze stanu Orissa opuściło już swoje domy. U podłoża obecnego konfliktu leży morderstwo duchowego przywódcy i członka Światowej Rady Hinduistycznej, do którego doszło 23 sierpnia. Ojciec Saji z mojej wsi poprosił parafian o modlitwę za ofiary, ale my możemy zrobić coś więcej. Całkowicie potępiam te zbrodnie przeciwko ludzkości. Parlament Europejski musi zaapelować do rządu indyjskiego o zagwarantowanie dla chrześcijan mieszkających w Orissie prawa do życia i wolności.
<SPEAKER ID="045" NAME="Marianne Mikko" AFFILIATION="PSE">
(ET) Panie i panowie! Naddniestrze uznało niepodległość Osetii Południowej i Abchazji. Jeżeli zaś chodzi o separatystyczny obszar Mołdawii, to swego rodzaju "przegrzanie” w znacznym stopniu wiąże się z zastygłym konfliktem.
<P>
Osetia Południowa, Abchazja i Naddniestrze znajdują się w podobnej sytuacji - Rosja od lat odmawia wycofania z tych terenów swoich wojsk. Prezydent Mołdawii powiedział, że Naddniestrze przypomina wulkan, który, podobnie jak wydarzenia w Gruzji, może wybuchnąć w dowolnym momencie.
<P>
Władze rosyjskie poinformowały prezydenta Woronina, że Rosja jest zainteresowana zawarciem porozumienia, na mocy którego Naddniestrze funkcjonowałoby jako autonomiczny region Mołdawii. Właściwie w razie konieczności Naddniestrze mogłoby legalnie oddzielić się od Mołdawii po przeprowadzeniu referendum.
<P>
Trzeba koniecznie zebrać 5+2 partnerów przy stole negocjacyjnym: nie możemy pozwolić, aby Miedwiediew i Woronin rozwiązywali ten konflikt pomiędzy sobą. Jako przewodnicząca delegacji stanowczo apeluję do komisji współpracy parlamentarnej UE-Mołdawia o podjęcie działań zapobiegawczych w kwestii Naddniestrza.
<P>
W Naddniestrzu powinny przebywać międzynarodowe siły pokojowe; powinniśmy zaproponować Mołdawii plan bliższego partnerstwa i zezwolić Mołdawianom na wjazd do Unii Europejskiej bez wiz.
<SPEAKER ID="046" NAME="Toomas Savi" AFFILIATION="ALDE">
Panie przewodniczący! Międzynarodowy Komitet Olimpijski (MKOl) w lipcu 2007 roku podjął decyzję o przyznaniu prawa do organizacji olimpiady zimowej w 2014 roku w Soczi, w Rosji. Po ataku Rosji na Gruzję amerykańscy kongresmeni, Allyson Schwartz i Bill Shuster, oświadczyli, że natychmiast po przerwie letniej Kongres Stanów Zjednoczonych zaapeluje do MKOl-u o wyznaczenie nowego gospodarza Olimpiady organizowanej w 2014 roku.
<P>
To całkiem oczywiste, że jeżeli Olimpiada odbywałaby się w Soczi, inne państwa zbojkotowałyby to wydarzenie, podobnie jak miało to miejsce w 1980 roku w Moskwie po sowieckiej wojskowej inwazji na Afganistan. Dotknęłoby to ruch olimpijski dużo bardziej niż wybór teraz nowego gospodarza na rok 2014. Dlatego też nadszedł odpowiedni moment, aby Parlament Europejski podjął właściwe kroki. Inaczej jeszcze raz będziemy musieli stawić czoło organizacji Olimpiady w autorytarnym i prowadzącym politykę agresji państwie, które nie szanuje ani praw człowieka, ani wolności obywatelskich, ani też karty olimpijskiej.
<SPEAKER ID="047" NAME="László Tőkés" AFFILIATION="Verts/ALE">
(HU) Panie przewodniczący! W związku z ogłoszeniem niepodległości Osetii Południowej i Abchazji Traian Băsescu, prezydent Rumunii, ostro zaatakował zbiorowe prawa mniejszości, ponieważ według niego doprowadziłyby one do rozpadu niektórych stanów. Obawy Wspólnoty Europejskiej dotyczące kryzysu na Kaukazie, imperialistycznej agresji i gróźb Rosji, jak również niebezpieczeństwa, z jakimi borykają się Ukraina i Mołdawia, są uzasadnione. Jednakże pomijając wszelkie interesy wielkich mocarstw oraz pomimo dążeń wszystkich separatystów, prawdziwe, pokojowe rozwiązanie mogłoby zagwarantować wspólne prawa człowieka i prawa narodowe, jak również pełną autonomię. Według Andreasa Grossa, sprawozdawcy Rady Europy, autonomia jest najskuteczniejszym antidotum na separatyzm. Prezydent Băsescu nie powinien się tym martwić, ponieważ Węgrzy w Transylwanii nie chcą odłączyć się od Rumunii, podobnie jak Tybet nie chce odłączyć się od Chin; chodzi tutaj jedynie o osiągnięcie wspólnych praw i autonomii.
<SPEAKER ID="048" NAME="James Nicholson" AFFILIATION="PPE-DE">
Panie przewodniczący! Podczas przerwy letniej w Irlandii Północnej, czyli w regionie, z którego pochodzę, zanotowano w sierpniu bardzo obfite opady deszczu, w wyniku których ponieśliśmy wiele szkód. Ucierpiało na tym wiele obszarów, gdyż gwałtowne powodzie zmyły urodzajną warstwę gleby, niszcząc przy tym całe hektary ziemniaków i uprawy zboża.
<P>
Odwiedziłem niektóre z obszarów, które najbardziej ucierpiały, i zobaczyłem nędzny widok tych, którzy tak ciężko pracowali, aby wyprodukować wtedy żywność, jak również zmyte drogi i mosty oraz zagubione zwierzęta, które opuściły swoje gospodarstwa.
<P>
Obecnie rolnicy są przyzwyczajeni do walki z warunkami pogodowymi, tak aby wyjść z niej cało, ale w tej sytuacji moglibyśmy i powinniśmy pomóc tym niewielkim obszarom. W Europie mamy Fundusz Solidarności, który Komisja powinna udostępnić organowi wykonawczemu Zgromadzenia Irlandii Północnej, i chciałbym poprosić pana, panie przewodniczący, o przekazanie przewodniczącemu Komisji pisma, aby skontaktował się on z urzędem pierwszego ministra w Irlandii Północnej w kwestii możliwości pomocy.
<SPEAKER ID="049" NAME="Hanna Foltyn-Kubicka" AFFILIATION="UEN">
Panie Przewodniczący! Dziś, w rocznicę wybuchu II wojny światowej, chciałabym zaapelować do Pana oraz wszystkich eurodeputowanych o poparcie akcji na rzecz ustanowienia 25 maja Międzynarodowym Dniem Bohaterów Walki z Totalitaryzmem.
<P>
Data ta nie jest przypadkowa. 25 maja 1948 r. komuniści zamordowali rotmistrza Witolda Pileckiego, jedynego człowieka, który dobrowolnie poszedł do obozu koncentracyjnego, aby organizować tam ruch oporu oraz zbierać informacje o masowych mordach. Uciekł z Auschwitz po ponad dwóch latach, walczył w Powstaniu Warszawskim, po klęsce nazistów pozostał w Polsce, by przeciwstawić się kolejnemu totalitaryzmowi, tym razem sowieckiemu, co w końcu przypłacił życiem.
<P>
Ludzie tacy jak Witold Pilecki zasługują na pamięć. Ustanowienie święta, które tę pamięć uczci, leży w naszej gestii - demokratycznie wybranych przedstawicieli Europy. Miejmy nadzieję, że gdy święto to stanie się rzeczywistością, 25 maja każdego roku będziemy wspominać jedynie walkę z ludobójstwem z przeszłości, a tragedia totalitaryzmu nie powtórzy się już nigdy więcej.
<SPEAKER ID="050" NAME="Nickolay Mladenov" AFFILIATION="PPE-DE">
(BG) Panie przewodniczący, koleżanki i koledzy! Na początku lipca Filip Dimitrow, pierwszy premier Bułgarii, który został wybrany w demokratycznych wyborach, wycofał się z polityki.
<P>
Filip Dimitrow był jednym z twórców demokratycznej opozycji w Bułgarii, na początku lat 90. przejął rządy państwa od rozpadającego się reżimu komunistycznego, był przedstawicielem w Parlamencie Europejskim i w końcu też wiceprzewodniczącym Zgromadzenia Narodowego w Bułgarii.
<P>
W trakcie swojej 18-letniej działalności politycznej Filip Dimitrow był dla nas wszystkich przykładem uczciwości i otwartości, jak również człowiekiem, który głęboko wierzy w europejski, euroatlantycki wybór naszego kraju, w wolność wypowiedzi, demokrację i prawa człowieka.
<P>
Jestem przekonany co do tego, że pomimo odejścia z polityki Filip Dimitrow za pośrednictwem udzielanych rad i swojego doświadczenia nadal będzie pomagał nam wszystkim przywrócić naszemu krajowi wizerunek, na jaki zasługuje dzięki wysiłkom właśnie takich ludzi, jak Filip Dimitrow.
<SPEAKER ID="051" NAME="Luis Yañez-Barnuevo García" AFFILIATION="PSE">
(ES) Panie przewodniczący! Moje przemówienie dotyczy kwestii, która nie była jeszcze omawiana.
<P>
Na Kubie dysydenci i ludzie, którzy nie zgadzają się z dyktaturą, są często zatrzymywani w sposób arbitralny. Ostatnio więziony był Gorki Águila, lider zespołu rockowego, którego na szczęście już uwolniono. Niemniej jednak chciałbym zwrócić uwagę pana przewodniczącego na fakt, że te arbitralne działania dyktatury kubańskiej muszą być zgłaszane i podawane do wiadomości publicznej, tak aby nie dopuścić do ich powtarzania. W związku z tym chciałbym zaapelować do pana przewodniczącego o to, aby przy najbliższej okazji poinformował rząd kubański i ambasadę kubańską w Unii Europejskiej o naszym niezadowoleniu i braku zgody na tego typu działania.
<SPEAKER ID="052" NAME="Avril Doyle" AFFILIATION="PPE-DE">
Panie przewodniczący! Prawa konsumenckie pasażerów linii lotniczych, podróżujących z państw trzecich przez główne lotniska UE, są łamane. Tysiącom obywateli UE nadal konfiskowane są płynne produkty, które nabyli w strefach bezcłowych, ponieważ Komisji nie udało się szybko wdrożyć rozporządzenia (WE) nr 915/2007 zmieniającego rozporządzenie (WE) nr 622/2003, które określa środki dotyczące wdrożenia wspólnych podstawowych standardów bezpieczeństwa lotów. Trzynaście krajów nienależących do UE wystąpiło o uznanie wynikające z rozporządzenia, ale tylko jeden z nich został zatwierdzony.
<P>
Za pana pośrednictwem, panie przewodniczący, chciałbym zaapelować o to, aby ponownie poprosił pan naszego nowego pana komisarza, Antonio Tajaniego, o zajęcię się tą sprawą i możliwie szybkie wdrożenie rozporządzenia.
<P>
Wielu zawodników uczestniczących w Olimpiadzie w Pekinie - i rzeczywiście też ich kibice i rodziny - wracając do swoich krajów przez główne lotniska europejskie, przewozili odebrane od nich towary. Ponownie wniesiono dziesiątki skarg. Proszę więc zająć się tą sprawą. Nie leży to w interesie praw konsumenta i można to nazwać farsą, jeżeli przytaczamy względy bezpieczeństwa.
<SPEAKER ID="054" NAME="Jörg Leichtfried" AFFILIATION="PSE">
(DE) Pani przewodnicząca! 14 sierpnia 2008 roku lot linii lotniczych Ryanair z Austrii do Wielkiej Brytanii został przesunięty na następny dzień. Firma Ryanair zapewniła wtedy, że zwróci pasażerom koszty przejazdu z lotniska do hotelu oraz noclegu zgodnie z rozporządzeniem (WE) nr 261/2004. Rozdano ulotki informujące o prawach pasażera w przypadku opóźnienia bądź odwołania lotu.
<P>
Kiedy jeden z pasażerów wystąpił do Ryanair o zwrot dodatkowych kosztów, przedsiębiorstwo to odmówiło, niepodając żadnych konkretnych powodów swojej decyzji. Odmowa zwrotu kosztów przez Ryanair jest wyraźnym naruszeniem rozporządzenia (WE) nr 261/2004, które określa wymogi pomocy dla pasażerów linii lotniczych w całej Unii Europejskiej. W przypadku opóźnienia, a w szczególności przełożenia lotu na następny dzień, pasażerowie mogą ubiegać się o rekompensatę, regulowaną przepisami prawa. Także tanie linie lotnicze, jak na przykład Ryanair, muszą stosować się do tych przepisów oraz odnośnego rozporządzenia. Tego typu sytuacje mają miejsce coraz częściej, co odbywa się kosztem pasażerów europejskich, i naprawdę nadszedł czas, aby Komisja Europejska podjęła pewne działania.
<SPEAKER ID="055" NAME="Ryszard Czarnecki" AFFILIATION="UEN">
Pani Przewodnicząca! 87 lat temu przywódca światowego komunizmu i Związku Radzieckiego, Lenin, podjął decyzję o wyłączeniu trzech regionów z Gruzji, w tym Osetii Południowej i Abchazji. Po tych 90 blisko latach Gruzja i Europa płaci za to wysoką cenę. Tak się składa, że dziś Parlament Europejski obraduje w trakcie szczytu Unii Europejskiej. Możemy więc powiedzieć głośno przywódcom Unii, że w imię wolności narodów i praw człowieka nie możemy zgodzić się na rosyjską agresję wobec Gruzji.
<P>
To pierwszy w Europie po II wojnie światowej przypadek, obok oczywiście sowieckiej agresji na Węgry w 1956 roku i Czechosłowację w 1968 roku, gdy duże państwo najeżdża na państwo małe. Ale też pierwszy raz w ciągu ostatnich 60 lat zdarza się, że dzięki akcji militarnej duże państwo zabiera część terytorium państwa małego. Bo przecież ogłaszanie rzekomej niepodległości Abchazji i Osetii Południowej to polityczny teatr, którego reżyserem jest pan Putin. Parlament Europejski powinien dziś wyrazić solidarność z Gruzją, szerzej z narodami Kaukazu.
<SPEAKER ID="056" NAME="György Schöpflin" AFFILIATION="PPE-DE">
(HU) Pani przewodnicząca! Dziękuję za możliwość zabrania głosu. Węgierska opinia publiczna była świadkiem niezwykłej manifestacji w samym centrum kryzysu w Gruzji. Rosyjski ambasador w Budapeszcie złożył bardzo niedyplomatyczne oświadczenie przeciwko liderowi opozycji, Viktorowi Orbánowi, ponieważ Orbán stanął w obronie Gruzji. Rosyjski ambasador zagroził - nie można określić tego w żaden inny sposób - węgierskiej opozycji i tym samym też węgierskiemu społeczeństwu wrogim nastawieniem Rosji. Nie trudno jest rozszyfrować zakodowaną informację: ten, kto zagłosuje na FIDESZ, musi liczyć się z dezaprobatą Rosjan. Przesłanie Jego Ekscelencji jest nieskrywaną ingerencją w sprawy wewnętrzne Węgier i w związku z tym w demokratyczny system jednego z członków Unii Europejskiej. Oczywiście przypadek Węgier nie jest odosobniony; prawie wszystkie byłe kraje komunistyczne otrzymały podobne groźby, które są groźbami pod adresem całej Europy.
<SPEAKER ID="057" NAME="Proinsias De Rossa" AFFILIATION="PSE">
Pani przewodnicząca! Pomimo wojskowej neutralności Irlandii, kraj ten nie jest neutralny lub tak naprawdę obojętny na kryzys gruziński. Społeczeństwo obawia się, że ludzie będący u władzy po wszystkich stronach konfliktu chcą nowej zimnej wojny, jak również jest zaniepokojone autodestrukcyjnymi rozmowami o sankcjach wobec Rosji. Odruchowe reakcje nie są podstawą ani gwarancją pokoju lub sprawiedliwości na rzecz mieszkańców tego regionu, ani też jakichkolwiek innych regionów.
<P>
Rosja w gruncie rzeczy nastraszyła nas. W odpowiedzi Unia Europejska musi uwzględnić wykorzystanie dostępnych środków w celu utworzenia nowych instytucji unijnych, które będą odpowiadały za negocjowanie wiążących umów wielostronnych. Musimy dążyć do budowania nowego świata, opartego na pokoju, w porozumieniu z Rosją, a nie sprzeciwiając się jej.
<SPEAKER ID="058" NAME="Przewodnicząca">
Na tym kończymy ten punkt porządku dziennego.

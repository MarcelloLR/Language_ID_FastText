<CHAPTER ID="006">
Sprawy różne
<SPEAKER ID="133" NAME="Mario Mauro" AFFILIATION="PPE">
(IT) Panie Przewodniczący! Zabieram głos zgodnie z art. 173 Regulaminu. Sąd Najwyższy w Brazylii odmówił dziś ekstradycji wielokrotnego mordercy, Cesarego Battistiego.
<P>
Parlament Europejski w dwóch swoich rezolucjach wzywał natomiast do decyzji przeciwnej. Dlatego pragnę, by oprócz mojego rozczarowania odnotowane zostało też moje życzenie, by Biuro Parlamentu napisało do władz Brazylii pismo wyrażające rozczarowanie całego Parlamentu Europejskiego, a przede wszystkim naszą solidarność i współczucie dla rodzin ofiar, które od trzydziestu lat czekają na sprawiedliwość.
<SPEAKER ID="134" NAME="Przewodniczący">
Dziękuję Panu Posłowi Mauro za tę trafną uwagę... (Poseł Borghezio mówi bez mikrofonu). Sądzę, że cały Parlament podziela rozczarowanie i głęboką gorycz z powodu podjętych decyzji, dlatego mogę tylko powtórzyć to, co Parlament wyraził już jasno co najmniej dwukrotnie. Zakomunikujmy wyraźnie władzom Brazylii nasze oburzenie i rozczarowanie.
<SPEAKER ID="135" NAME="Licia Ronzulli" AFFILIATION="PPE">
(IT) Panie Przewodniczący! Przeznaczę kilka sekund na wyrażenie moich życzeń dla pani poseł Weisberger, która została matką i która jest tu obecna ze swoją córeczką, oraz dla wszystkich nowych mam w tym Parlamencie, kobiet, które dopiero zostaną matkami oraz tych, które jak ja starają się usilnie być dobrymi matkami i dobrymi parlamentarzystkami.
<P>
Miło widzieć ten Parlament ożywiony symbolami nadziei, ale... (mówiącej przerwały szmery w Parlamencie). Proszę o uwagę, gdyż jest to ważne i czuję się zobowiązana, by powiedzieć to, co mam na myśli. Zobaczmy, czy potrafią się Państwo wykazać większą dojrzałością. Od kilku dni słyszę bowiem niestety uwagi, że "Parlament to nie plac zabaw. To nie przedszkole. Nie ma tu miejsca dla dzieci ani dla matek”. Co gorsza, powiedziano tu również, że "obecność dzieci źle wpływa na wizerunek posłów”.
<P>
Skoro tak często obradujemy nad równowagą między życiem zawodowym a prywatnym, to absurd, że w tym Parlamencie słyszy się takie uwagi, a tym bardziej z ust kobiet.

<CHAPTER ID="006-19">
19. Plan długoterminowy dotyczący zachodniego stada ostroboka pospolitego oraz połowów eksploatujących to stado (
<P>
- Przed głosowaniem:
<SPEAKER ID="107" NAME="Pat the Cope Gallagher">
sprawozdawca - Panie Przewodniczący! Pozwolę sobie zauważyć, że poprawka 29 została wycofana przez Socjalistów z powodów dla mnie niezrozumiałych, dlatego aby upewnić się, że możemy poddać ją pod głosowanie - w imieniu grupy ALDE potwierdzam, że podejmujemy tę poprawkę.
<P>
Uważam to za bardzo ważne i mimo że wielu z posłów może nie w pełni rozumieć uzasadnienie naukowe, to proszę wziąć pod uwagę, że jeśli nie przyjmiemy poprawki Socjalistów, a przyjmiemy poprawkę PPE, to postąpimy wbrew opinii naukowców i utworzymy dwa obszary całkowitych dopuszczalnych połowów dla jednego stada.
<P>
Opowiadam się za głosowaniem przeciwko PPE i przyjęciem sprawozdania Socjalistów teraz, po wycofaniu przez nich poprawki z powodów być może lepiej zrozumiałych w południowej części Europy.
<SPEAKER ID="108" NAME="Przewodniczący">
Panie Pośle Gallagher, innymi słowy powołuje się Pan na art. 156 ust. 5 Regulaminu i podejmuje poprawkę 29 jako obecną na liście do głosowania, co oznacza że musimy nad nią głosować.

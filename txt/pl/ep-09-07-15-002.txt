<CHAPTER ID="002">
Podpisanie aktów przyjętych w procedurze współdecyzji: patrz protokół
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Panie przewodniczący! Litewski Parlament przegłosował wczoraj ustawę w sprawie homoseksualizmu, tzn. propagowania homoseksualizmu i biseksualności. Prezydent Litwy już odmówił podpisania tej ustawy. Została ona odesłana do parlamentu. Ustawa jest bezpośrednio sprzeczna z Kartą praw podstawowych Unii Europejskiej oraz art. 6 ust. 1 traktatu lizbońskiego.
<P>
Apeluję do pana, panie przewodniczący, w imieniu Parlamentu, by potępił pan tę ustawę w imię europejskich wartości, ponieważ Karta praw podstawowych, włączona do traktatu lizbońskiego, zapewnia niedyskryminację ze względu na orientację seksualną, a wspomniana ustawa dyskryminuje mniejszości seksualne.
<P>
Wzywam pana w imieniu Parlamentu, by wystosował pan do litewskiego Parlamentu pismo stwierdzające, że ustawa ta jest sprzeczna ze wspólną koncepcją Europy.
<P>
(Oklaski)
<SPEAKER ID="008" NAME="Przewodniczący">
Dziękuję. Przystępujemy do przedstawienia porządku obrad.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Panie przewodniczący! Czy może mi pan powiedzieć, czy zamierza pan coś w tej kwestii uczynić, czy też nie? Poprosiłem pana, by pan coś uczynił; powinien mi pan powiedzieć, czy zamierza pan podjąć działania, czy też nie. Przecież poprosiłem pana o to.
<SPEAKER ID="010" NAME="Przewodniczący">
Zapoznam się z dokumentem uchwalonym przez litewski parlament i wówczas podejmę decyzję. Będę z panem w kontakcie w tej sprawie.

<CHAPTER ID="010-02">
2. (
<P>

<SPEAKER ID="116" NAME="Christopher Beazley" AFFILIATION="PPE-DE">
Panie przewodniczący! Zabieram głos na podstawie art. 152 i 160 Regulaminu w związku z procedurą głosowania i głosowaniami imiennymi. Oczywiste jest, że doszło do naruszenia Regulaminu i wykorzystano go w sposób wyraźnie sprzeczny z jego celami. Czy za pańskim pośrednictwem mogę prosić, by specjaliści, tacy jak Richard Corbett i inni, dokładnie przeanalizowali to, co się dziś stało? W moim rozumieniu przewodniczący może uznać za nieważne wszystkie wnioski dotyczące głosowania imiennymi. Może się to okazać konieczne, kiedy w przyszłości będziemy mieć do czynienia z bardziej intensywnymi głosowaniami.
<SPEAKER ID="117" NAME="Reinhard Rack" AFFILIATION="PPE-DE">
(DE) Panie przewodniczący! W tej Izbie mamy bardzo liberalny, a w szczególności bardzo przychylny dla mniejszości regulamin. Naszym życzeniem i naszym obowiązkiem jest jego ochrona. Jednakże wymaga to, aby poszczególne grupy wykonywały swe prawa mniejszościowe prawidłowo i aby ich nie nadużywały. Kiedy tak się dzieje - tak jak dzisiaj - powinniśmy ponownie rozważyć tę praktykę.
<SPEAKER ID="118" NAME="Daniel Hannan" AFFILIATION="PPE-DE">
Panie przewodniczący! Muszę zaprotestować w związku z dwoma wnioskami formalnymi. Zasady w tej kwestii są zupełnie jasne. Każda grupa ma prawo złożyć wniosek o głosowanie imienne. Przewodniczący nie posiada w tym zakresie żadnych kompetencji dyskrecjonalnych. Zawsze w końcu akceptowaliśmy to, że w każdym demokratycznym zgromadzeniu większość forsuje swój punkt widzenia, ale to, co przed chwilą usłyszeliśmy, to najbardziej nietolerancyjne stanowisko, które nie zezwala na sprzeciw czy odrębne zdanie, a jeżeli moi koledzy chcą zrozumieć, dlaczego Unia Europejska jest tak niepopularna wśród wyborców, to muszą tylko zastanowić się nad własną nietolerancyjną postawą wobec każdego, kto ma poglądy odmienne od ich własnych.
<P>
(Oklaski)
<SPEAKER ID="119" NAME="Przewodniczący">
Panie Hannan, według mojej wiedzy wszystkie głosowania, które odbyły się rano, były głosowaniami imiennymi. A zatem regulamin był ściśle przestrzegany.
<SPEAKER ID="120" NAME="Nigel Farage" AFFILIATION="IND/DEM">
Panie przewodniczący! Pragnę poinformować pana Christophera Beazleya i Reinharda Racka, a może również i pana, panie przewodniczący, że dziś po raz pierwszy od chwili, gdy zasiadłem w Parlamencie Europejskim możemy być pewni wyników, ponieważ zazwyczaj jest to farsa! A zatem proszę na nas nie narzekać, gdyż pomagamy wam uporządkować to miejsce, tak aby w przyszłości więcej prac odbywało się w komisji i abyśmy nie otrzymywali setek, a w niektórych przypadkach tysięcy poprawek. To, co uczyniliśmy, jest całkowicie zgodne z Regulaminem, a wszyscy Państwo - w szczególności ci, którzy wierzą w to miejsce - powinni wyciągnąć wnioski z tej sytuacji.
<SPEAKER ID="121" NAME="Martin Schulz">
w imieniu grupy PSE - (DE) Panie przewodniczący! Na mocy art. 171 Regulaminu podnoszę i składam następujący wniosek, w imieniu Grupy Socjalistycznej Parlamentu Europejskiego: w świetle pilnej potrzeby przedyskutowania regulaminu i jego wykładni, proponuję, aby posiedzenie zostało zawieszone i aby wszystkie dalsze debaty, wraz z wyjaśnieniami na temat głosowania, były odroczone do godz. 22:00 dzisiaj wieczorem.
<P>
(Oklaski)
<SPEAKER ID="122" NAME="Przewodniczący">
Czternastu posłów Izby domaga się wyjaśnień na temat głosowania w odniesieniu do każdej z siedmiu debat przeprowadzonych wczoraj i dzisiaj rano. Czternastu posłów, przy czym każdy z nich zażądał wyjaśnień w sprawie każdej z siedmiu debat: dziesięciu posłów grupy IND/DEM, dwóch posłów grupy PPE-DE i dwóch posłów niezrzeszonych.
<P>
Jeśli wyjaśnienia dotyczące głosowania odbędą się teraz, prawdopodobnie zajmą one nam dwie godziny.
<P>
Przedkładam zatem Izbie następującą kwestię porządkową: albo podejmiemy kwestię wyjaśnień dotyczących głosowania i zostaniemy tutaj jeszcze przez dwie godziny albo zawiesimy teraz sesję, jak proponuje pan Schulz, i przeprowadzimy wyjaśnienia dotyczące głosownia dzisiaj w nocy.
<P>
(Izba przyjęła ten wniosek).
<P>
Panie i panowie, powiadomienie o czasie, w którym odbędą się wyjaśnienia dotyczące głosowania zostanie przekazane o godz. 15:00.

<CHAPTER ID="003">
Przyjęcie protokołu poprzedniego posiedzenia
<SPEAKER ID="008" NAME="Przewodniczący">
Protokół posiedzenia z dnia 25 marca 2010 r. oraz przyjęte w jego trakcie teksty są dostępne do wglądu. Protokół został zatwierdzony.
<SPEAKER ID="009" NAME="Francesco Enrico Speroni" AFFILIATION="EFD">
(IT) Panie przewodniczący! Wspomniał pan o ofiarach ataków w Rosji.
<P>
W Iraku, Afganistanie i Pakistanie, czyli w krajach, które podobnie jak Rosja nie należą do Unii Europejskiej, miały miejsce całkiem niedawno ataki terrorystyczne. Uważam, że należy pamiętać także o ofiarach tych ataków.
<SPEAKER ID="010" NAME="Przewodniczący">
Ma pan rację, panie przewodniczący. Zgadzam się. W ramach takiego słowa wstępnego w Parlamencie Europejskim wspominamy o tego rodzaju wydarzeniach, które dzieją się na całym świecie. Wszystkie ofiary są przez nas wspominane z wielkim bólem. Współczujemy także rodzinom, najbliższym i wszystkim krajom, w których się to dzieje. Natomiast to był przypadek szczególny, gdyż ostatnio w samej Rosji takie przypadki dawno nie miały miejsca. Dlatego go wymieniłem. Ale pan przewodniczący ma całkowitą rację. Powinniśmy pamiętać, że co tydzień na świecie jest wiele tego rodzaju bardzo przygnębiających przypadków. Dlatego tak wielki sens mają nasze działania w Europie, w Unii Europejskiej, i dlatego możemy się cieszyć, że wiele z tych problemów w naszej Europie udało się rozwiązać, aczkolwiek jeszcze nie wszystkie. Dziękuję, panie przewodniczący, za zwrócenie mi uwagi. Dziękuję bardzo.

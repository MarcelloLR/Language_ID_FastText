<CHAPTER ID="006-10">
10. Sieci i usługi łączności elektronicznej (
<P>
Stanowisko Komisji w sprawie poprawek Parlamentu
<P>
Sprawozdanie pani poseł Catherine Trautmann
<P>
Komisja przyjmuje:
<P>
poprawki 12, 16, 19, 24, 32, 39 (do motywów preambuły)
<P>
poprawki 40, 41, 42, 45, 56, 58, 59, 60, 61, 79, 84, 89, 92, 96, 99,105, 111, 112, 113, 115, 116, 117, 124 (do artykułów)
<P>
poprawkę zgromadzenia plenarnego 136.
<P>
Komisja przyjmuje w całości lub częściowo:
<P>
poprawki 2, 5, 6, 7, 14, 15, 17, 26, 27, 31, 35, 36, 37, 38 (do motywów preambuły)
<P>
poprawki 43, 44, 46, 48, 52, 53, 62, 63, 64, 65, 66, 67, 68, 69, 70, 71, 72, 74, 75, 85, 86, 91, 95, 98, 100, 101, 102, 103, 106, 107, 108, 121, 123, 125 (do artykułów)
<P>
poprawki zgromadzenia plenarnego 128, 132, 134
<P>
Komisja odrzuca:
<P>
poprawki 1, 3, 4, 8, 9, 10, 11, 13, 18, 20, 21, 22, 23, 25, 28, 29, 30, 33, 34 (do motywów preambuły)
<P>
poprawki 47, 49, 50, 51, 54, 55, 57, 73, 76, 77, 78, 80, 81, 82, 83, 87, 88, 90, 93, 94, 97, 104, 109, 110, 114, 118, 119, 120, 122 (do artykułów)
<P>
poprawki zgromadzenia plenarnego 126, 127, 129, 130, 131, 133, 135, 137, 138, 139, 141, 142, 143
<P>
- Przed głosowaniem:
<SPEAKER ID="096" NAME="Catherine Trautmann">
sprawozdawczyni. - (FR). Panie przewodniczący, pani komisarz! Mamy głosować nad pakietem telekomunikacyjnym, jednym z najbardziej wrażliwych wniosków w okresie kończącym obecną kadencję Parlamentu.
<P>
Moi koledzy sprawozdawcy, pani poseł del Castillo Vera i pan poseł Harbour, oraz ja sama, ściśle współpracowaliśmy w celu sformułowania spójnej i efektywnej propozycji dla końcowych użytkowników tych dyrektyw, to znaczy Komisji i organów regulacyjnych, ale również takiej, która będzie pozytywna i wartościowa dla poszukujących pewności prawnej, zachęty do inwestowania oraz dynamicznego i zrównoważonego rynku, czyli operatorów i ich pracowników oraz podstawowych odbiorców licznych usług i jakości za uczciwą i przystępną cenę, czyli konsumentów.
<P>
Wszyscy z nas - sprawozdawcy, sprawozdawcy komisji opiniodawczych i sprawozdawcy pomocniczy - byliśmy zgodni co do celów i dlatego też byliśmy w stanie osiągnąć solidny kompromis, o czym świadczy niewielka liczba poprawek, które mamy poddać pod głosowanie.
<P>
Pragnę wyrazić głęboką wdzięczność wszystkim sprawozdawcom, przewodniczącym komisji przedmiotowo właściwych oraz komisji opiniodawczych, ich sekretariatom oraz wszystkim grupom politycznym. Pragnę również podziękować kolegom, którzy wykazali zainteresowanie tą kwestią i wnieśli wkład w nasze prace. Apeluję teraz do kolegów posłów o poparcie swych sprawozdawców i sprawozdawców komisji opiniodawczych w głosowaniu, przez uddzielenie im wyraźnego i zdecydowanego mandatu na okres objęty procedurą współdecyzji, który teraz nastąpi.
<P>
Na koniec pragnę wyrazić nadzieję, że Komisja i Rada pozytywnie odpowiedzą na poprawioną przez Parlament wersję pakietu, która, chociaż stanowi pod wieloma względami alternatywę dla pierwotnej wizji Komisji, to wciąż zawiera równie wiele obszarów będących przedmiotem zgody dla naszych trzech instytucji.
<P>
- Przed głosowaniem nad poprawką 132:
<SPEAKER ID="098" NAME="Ruth Hieronymi" AFFILIATION="PPE-DE">
(DE). Panie przewodniczący! Odnośnie do poprawki 132, w imieniu sygnatariuszy pragnę wycofać tę poprawkę, gdyż niestety, nasze wysiłki w tej Izbie w kierunku osiągnięcia kompromisu wzmacniającego prawa autorskie nie zakończyły się powodzeniem.
<P>
- Przed głosowaniem nad poprawką 138:
<SPEAKER ID="100" NAME="Catherine Trautmann">
sprawozdawczyni. - (FR). Panie przewodniczący! Stosunkowo trudna jest decyzja w sprawie poprawki 138, co do której zgłoszono trzy wnioski o glosowanie rozłączne. Ja osobiście zgłosiłam poprawkę ustną do pierwszej części tej poprawki, która widnieje na liście do głosowania i brzmi, jak następuje: "stosując zasadę, że nie można ograniczać podstawowych praw i wolności użytkowników końcowych”. Jest to pierwsza poprawka ustna. Od tamtej pory poszukujemy rozwiązania, które byłoby do przyjęcia dla grup politycznych w odniesieniu do trzeciej części przedmiotowej poprawki.
<P>
Dlatego też proponuję nową poprawkę ustną, mając wsparcie sygnatariuszy, w tym przewodniczącej Komisji Przemysłu, Badań Naukowych i Energii, pani poseł Niebler, i innych, która brzmiała jak następuje: "z wyjątkiem przypadków zagrożenia bezpieczeństwa publicznego, w których konsekwencji może zostać wydane orzeczenie”. Ten tekst zastępowałby trzecią część i wnosiłby więcej jasności, jak że część trzecia zaproponowana przez pana posła Bono jest niejednoznaczna co do wyjątków. Poprzez takie wyjaśnienie, mamy czytelną poprawkę nadającą się do przyjęcia. Nawiasem mówiąc - z korzyścią dla pani poseł Hieronymi - nie ma to nic wspólnego z własnością intelektualną, jak mówiła.
<P>
(Poprawka ustna została przyjęta)

<CHAPTER ID="001">
Otwarcie posiedzenia
<P>
(Posiedzenie zostało otwarte o godz. 9.05)
<SPEAKER ID="005" NAME="Hannes Swoboda">
w imieniu grupy PSE. - (DE) Panie przewodniczący! Chciałbym powrócić do decyzji podjętej wczoraj po południu. Jednak muszę podać do protokołu, że ani Grupa Socjalistyczna Parlamentu Europejskiego, ani Europejska Partia Ludowa (Chrześcijańskich Demokratów) i Europejskich Demokratów, ani żadna inna grupa nie została poinformowana o chęci przyjęcia tym razem rezolucji w sprawie Rosji, nawet mimo tego, że wielokrotnie była ona odrzucana przez Konferencję Przewodniczących.
<P>
Oczywiście musimy odnotować tę decyzję. Jednakże chciałbym podać do protokołu - i poinformujemy także grupy, które o to się zwróciły, w szczególności Grupę Zielonych / Wolne Przymierze Europejskie i Grupę Porozumienia Liberałów i Demokratów na rzecz Europy - że nie zwracamy się o przyjęcie tej rezolucji teraz, ale na następnym posiedzeniu Parlamentu. Chciałbym po prostu podać to teraz do protokołu.
<P>
Oczywiście musimy formalnie przestrzegać przepisów. Jednakże chcielibyśmy powiedzieć, w imię słuszności, Zielonym i Liberałom, że chcemy, aby rezolucja ta została przyjęta na następnej sesji plenarnej, a nie w tym tygodniu. W każdym razie Grupa Socjalistyczna będzie głosować za jej przyjęciem i sądzę, że grupa PPE ma podobny zamiar.
<SPEAKER ID="006" NAME="Joseph Daul">
w imieniu grupy PPE-DE. - (FR) Panie przewodniczący! W istocie w pełni popieram pana Swobodę, ponieważ nie powiedziano nam, a tym samym nie jesteśmy przygotowani na przyjęcie tej rezolucji w tym tygodniu. Nasza grupa, podobnie jak grupa PSE, nie wiedziała o tym i zwracamy się o przełożenie głosowania na następną sesję.
<SPEAKER ID="007" NAME="Przewodniczący">
Dziękuję, odnotujemy państwa wniosek. Zostanie on przekazany innym grupom jako stosowny i zastanowimy się, jak rozwiązać tę kwestię.

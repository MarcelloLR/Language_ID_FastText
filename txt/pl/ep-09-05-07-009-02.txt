<CHAPTER ID="009-02">
2. Nowa rola i obowiązki Parlamentu przy wdrażaniu traktatu lizbońskiego (
<P>
- Przed głosowaniem
<SPEAKER ID="091" NAME="Jo Leinen">
sprawozdawca. - (DE) Panie przewodniczący, panie i panowie! Chciałbym powiedzieć tylko kilka słów po niemiecku. To, że wieńcząc swoją pracę w obecnej kadencji Izba ta przyjęła pięć sprawozdań, z których wszystkie związane są z traktatem lizbońskim, stanowi ważny sygnał na czas europejskich wyborów oraz dla okresu, który po nich nadejdzie.
<P>
Izba ta cały czas pracowała nieprzerwanie na rzecz zreformowanego Traktatu, i to nawet w trudnych czasach, gdy wielu ogarnęły wątpliwości, a nawet chciano porzucić ten projekt. Wczoraj, dzięki "tak” czeskiego Senatu, zrobiliśmy ogromny krok naprzód. Gratulacje dla państwa, które sprawuje prezydencję.
<P>
(Oklaski)
<P>
Mamy teraz powody, by być dobrej myśli, że ten projekt reformy wejdzie w życie pod koniec 2009 roku, po korzystnym wyniku głosowania w Irlandii.
<P>
Nowo wybrany Parlament Europejski będzie mieć wiele nowych uprawnień i możliwości. Ta nowo wybrana Izba obywateli Unii Europejskiej może wypełnić złożoną przez nas obietnicę, że urzeczywistnimy wizję lepszej Europy - bardziej przejrzystą i z bardziej demokratyczną kontrolą. Dziękuję wszystkim moim kolegom z Komisji Spraw Konstytucyjnych, a szczególnie dzisiejszym sprawozdawcom oraz przeważającej większości posłów w tej Izbie, którzy głosowali za przyjęciem wszystkich tych sprawozdań i umożliwili ten postęp. Bardzo państwu dziękuję.
<P>
(Oklaski)
<SPEAKER ID="092" NAME="Przewodniczący">
Nasz kolega, poseł Hans-Peter Martin poprosił o udzielenie mu głosu. To naprawdę musi być kwestia proceduralna.
<SPEAKER ID="093" NAME="Hans-Peter Martin" AFFILIATION="NI">
(DE) Panie przewodniczący! Mam tylko jedno pytanie. Jeśli Irlandczycy znowu powiedzą "nie”, to jak często będą musieli chodzić na głosowania? Trzeci, czwarty, piąty raz? To nie jest demokracja, to parlament-karaoke!
<SPEAKER ID="094" NAME="Przewodniczący">
To nie była kwestia proceduralna, ale mam dużo dobrych chęci, aby nie robić z pana męczennika.
<SPEAKER ID="095" NAME="Proinsias De Rossa" AFFILIATION="PSE">
Panie przewodniczący! Chciałbym złożyć osobiste oświadczenie w związku z tym, co przed chwilą powiedział poseł Martin. Parlament irlandzki nie jest "parlamentem-karaoke” i nie zgadzam się, żeby ten człowiek tak o nim mówił.
<P>
(Oklaski)

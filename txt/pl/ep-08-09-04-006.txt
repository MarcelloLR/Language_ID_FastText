<CHAPTER ID="006">
Sprostowanie (art. 204a Regulaminu): Patrz protokół
<P>

<SPEAKER ID="072" NAME="Zbigniew Zaleski" AFFILIATION="PPE-DE">
Panie przewodniczący! Chciałbym zabrać głos w sprawie przestrzegania regulaminu. Wczoraj przed głosowaniem w sprawie projektu rezolucji w sprawie Gruzji nasz kolega pan poseł Schulz - oficjalnie, wobec całej Europy - oskarżył prezydenta Saakashviliego o wywołanie całego konfliktu. Jest to przykład propagandy rosyjskiej, podobnie jak twierdzenie, że polscy żołnierze zostali zamordowani w Katyniu przez Niemców, które pokutowało przez 50 lat.
<P>
Sądzę, że pan poseł Schulz i cała jego grupa muszą się jeszcze wiele nauczyć na temat rosyjskich metod, intryg i rosyjskiej propagandy.
<P>
(Nieustające oklaski z prawej strony sali)
<SPEAKER ID="073" NAME="Przewodniczący -">
Panie i panowie! Mamy przed sobą dzisiaj długie głosowanie. W związku z tym, że pan poseł Schulz jest poruszony tym, co powiedział pan poseł Zaleski, zostanie mu udzielony głos, ale zaraz potem chcemy przejść do głosowania. Wczoraj przeprowadziliśmy debatę na temat Gruzji i sporządziliśmy rezolucję, zatem nie musimy dziś powtarzać wszystkiego od nowa. Chcemy rozpocząć głosowanie, ale ponieważ pan poseł Schulz był przedmiotem uwag, udzielam mu głosu.
<SPEAKER ID="074" NAME="Martin Schulz" AFFILIATION="PSE">
(DE) Panie przewodniczący! Być może pan poseł Zaleski nie słuchał uważnie tego, co mówiłem wczoraj. Nie oskarżałem żadnego narodu. Moim zamiarem nie jest obarczanie winą żadnego konkretnego narodu. Co do zbrodni przeciwko ludzkości popełnionych przez Niemców podczas Drugiej Wojny Światowej, przy niejednej okazji dawałem wyraz temu, że wstydzę się za swój naród, w którego imieniu zbrodnie te zostały popełnione.
<P>
Z uporem powtarzam to teraz w tym miejscu. Jestem jednym z tych Niemców, którzy chcą zapewnić, by nigdy więcej się to nie powtórzyło. Niemniej jednak prawda jest taka: każdy odpowiedzialny polityk, czy to mężczyzna, czy kobieta, który kieruje rządem i chce rozwiązywać problemy na terytorium własnego kraju przy użyciu siły zbrojnej stawia się samemu na pozycji działania poza prawem międzynarodowym i to właśnie ma miejsce w przypadku pana Saakashvili.
<P>
(Oklaski)
<SPEAKER ID="075" NAME="Przewodniczący">
Panie i panowie! Jest to sprawa, która w dużej mierze dotyczy nas wszystkich. Nie chcę opisywać wystąpienia, które wygłosiłem do Rady Europejskiej, które było skuteczną próbą połączenia wszystkich różniących się między sobą stanowisk. Zalecam jednak państwu przeczytanie tego wystąpienia i myślę, że większość osób w tej Izbie odnajdzie odzwierciedlone w nim swoje stanowisko.
<SPEAKER ID="076" NAME="Jörg Leichtfried" AFFILIATION="PSE">
(DE) Panie przewodniczący! Być może umknęło to mojej uwadze, ale chciałbym wreszcie usłyszeć oficjalnie - innymi słowy od pana - czy pogłoski, jakie ustawicznie krążą w Izbie, są prawdziwe i co będzie się działo w najbliższych tygodniach, jeśli chodzi o Strasburg.
<SPEAKER ID="077" NAME="Przewodniczący">
Zamierzałem wydać na ten temat oświadczenie na zakończenie posiedzenia, gdyż chcę uniknąć prowadzenia teraz debaty w tej sprawie.
<P>
(Oklaski)
<P>
Czy zgadzamy się, abym na zakończenie posiedzenia wydał oświadczenie na temat podjętej decyzji, abyśmy naprawdę mogli przejść teraz do głosowania? Istnieje także komunikat w tej sprawie, który państwo otrzymacie. Proszę sprawdzić swoje e-maile. Jednakże oświadczenie wydam na zakończenie posiedzenia, gdy wszyscy państwo jeszcze będziecie na sali.

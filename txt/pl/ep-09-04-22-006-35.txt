<CHAPTER ID="006-35">
35. Podejmowanie i prowadzenie działalności ubezpieczeniowej i reasekuracyjnej (przekształcenie) (
<P>
- Przed głosowaniem:
<SPEAKER ID="137" NAME="Charlie McCreevy">
komisarz. - Panie przewodniczący! Pragnę wyrazić podziw i uznanie za sprawny przebieg prac nad projektem Wypłacalność II w Parlamencie Europejskim oraz za waszą gotowość do kompromisu.
<P>
Poprzez projekt Wypłacalność II UE zyska nowoczesne ramy nadzoru ubezpieczeń, które będą wiążące dla branży ubezpieczeniowej oraz posiadaczy polis.
<P>
Osobiście żałuję skreślenia mechanizmu wsparcia grupowego, gdyż jest to zmarnowana okazja na postęp w sferze nadzoru grupowego. Komisja jednak poprze porozumienie między Parlamentem a Radą, o ile znajdzie ono aprobatę podczas głosowania.
<P>
To oczywiście nie koniec. Pozostaje jeszcze wiele do zrobienia: przepisy wykonawcze muszą zostać przyjęte na jakiś czas przed październikiem 2012 roku, aby państwa członkowskie oraz branża miały wystarczająco dużo czasu na przygotowanie się do uruchomienia projektu Wypłacalność II.
<P>
Zapewniam państwa, że Komisja przyczyni się do usprawnienia procesu oraz wdrożenia tych mocno opóźnionych reform w życie najszybciej, jak to możliwe, dla dobra wszystkich zainteresowanych stron.

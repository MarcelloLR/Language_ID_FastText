<CHAPTER ID="005-06">
6. Odzyskiwanie oparów benzyny podczas tankowania pojazdów silnikowych na stacjach benzynowych (
<SPEAKER ID="084" NAME="Dimitrios Papadimoulis">
sprawozdawca. - (EL) Panie przewodniczący! Ponieważ względy techniczne uniemożliwiły przeprowadzenie debaty, chciałbym powiedzieć kilka słów zanim przystąpimy do głosowania. Uważam, że intensywne negocjacje z Radą i Komisją doprowadziły do osiągnięcia dobrego kompromisu podczas pierwszego czytania. Dzięki wkładowi wniesionemu przez Parlament Europejski przyspieszyliśmy o rok wprowadzenie w życie dyrektywy, rozszerzyliśmy zakres stosowania tej dyrektywy na stacje benzynowe położone na obszarach zabudowy mieszkalnej, wzmocniliśmy mechanizmy informacyjne i kontroli w przypadku stacji benzynowych oraz mechanizmy informacyjne w przypadku obywateli.
<P>
Jest to zmiana, której wprowadzenie podniesie jakość atmosfery oraz znacznie zmniejszy emisję gazów cieplarnianych wywołujących zmiany klimatyczne. Na nasz wniosek Komisja zobowiązała się przedstawić, z upływem określonego terminu, przekształcony wniosek więc będziemy mieli lepszą technologię, która pozwoli nam osiągnąć w przyszłości jeszcze lepsze rezultaty.
<P>
Ostateczny kompromis cieszy się poparciem wszystkich grup politycznych i uważam, że jest to dowód na to, że dobrze się spisaliśmy się dobrze.

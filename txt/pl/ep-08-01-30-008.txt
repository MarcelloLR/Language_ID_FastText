<CHAPTER ID="008">
Oświadczenie przewodniczącego
<SPEAKER ID="012" NAME="Przewodniczący">
Szanowni państwo! Po ratyfikowaniu traktatu lizbońskiego przez Węgry wczoraj traktat ratyfikowały także Słowenia i Malta.
<P>
(Oklaski)
<P>
Słoweński parlament znaczną większością głosów opowiedział się za ratyfikacją. Natomiast parlament maltański przyjął traktat jednomyślnie. To ważny polityczny sygnał, za pomocą którego państwa członkowskie wyraźnie pokazały, że chcą, aby proces ratyfikacji postępował sprawnie, tak by traktat mógł wejść w życie zgodnie z planem, czyli w dniu 1 stycznia 2009 r.
<P>
Gratuluję Słowenii i Malcie tej przełomowej decyzji.
<P>
(Oklaski)
<P>
Jak państwo wiedzą, z przyczyn wewnętrznych słowacki parlament postanowił przełożyć głosowanie na późniejszy termin. Apeluję do wszystkich przywódców politycznych na Słowacji, aby wypełnili spoczywające na nich wielkie polityczne zobowiązanie.

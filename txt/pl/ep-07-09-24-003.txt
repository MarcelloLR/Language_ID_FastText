<CHAPTER ID="003">
Zatwierdzenie protokołu z poprzedniego posiedzenia: patrz protokół
<P>

<SPEAKER ID="008" NAME="Philip Claeys" AFFILIATION="ITS">
(NL) Panie przewodniczący! Krótka uwaga dotycząca sesji miesięcznej w tym tygodniu. Jak wiadomo, niedługo odbędzie się pierwsza tura głosowań w związku z nagrodą im. Sacharowa za rok 2007. Było pięciu kandydatów. Grupa ITS także nominowała swego kandydata, ekumenicznego patriarchę Konstantynopola. Jednak teraz dowiedzieliśmy się, że na patriarchę wywierano naciski, aby wycofał swoją kandydaturę. O ile wiem, przez cały ten czas, odkąd przyznawana jest przez Parlament Europejski nagroda im. Sacharowa, nic takiego nigdy nie miało miejsca. Patriarcha był zadowolony ze wskazania przez grupę jego nazwiska - pan poseł Binev skonsultował to z nim i nie miał nic przeciwko. To nie do przyjęcia. Z tego, co mi wiadomo, jeszcze nigdy dotąd nie wywierano na nikogo nacisków, by wycofano czyjąś kandydaturę tylko i wyłącznie dlatego, że nominacja pochodzi od grupy będącej w opozycji do głównego nurtu. Zatem, w ramach protestu przeciw tak oburzającej postawie, takiej formie podstępnej machinacji politycznej, mogę już teraz oświadczyć, że grupa ITS nie weźmie udziału w nadchodzących wyborach.
<SPEAKER ID="009" NAME="Przewodniczący">
Panie pośle Claeys! Słyszałem o wydarzeniach do których się pan odnosi, lecz nie mogę zająć stanowiska co do istoty tego, co pana zdaniem miało miejsce. Nie jest to odpowiednia chwila na informowanie o tym Parlamentu; należy to zrobić w innej formie, która pozwoliłaby na omówienie tej kwestii.

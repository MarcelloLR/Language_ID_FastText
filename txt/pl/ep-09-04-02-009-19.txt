<CHAPTER ID="009-19">
19. Półroczna ocena dialogu UE-Białoruś (głosowanie) 
<P>
- Przed głosowaniem:
<SPEAKER ID="105" NAME="Vytautas Landsbergis" AFFILIATION="PPE-DE">
Panie przewodniczący, chciałbym zaproponować, aby wspomnieć, że jakiekolwiek plany budowy nowej elektrowni jądrowej według modelu niezachodniego na granicy z UE nie powinny zostać uwzględnione w tych rozmowach - w pozytywnych rozmowach na temat wsparcia dla Białorusi tak, ale nie w tej sprawie.
<SPEAKER ID="107" NAME="Jacek Protasiewicz" AFFILIATION="PPE-DE">
Panie przewodniczący! Zgłaszam bardzo krótką poprawkę ustną zaproponowaną na prośbę Aleksandra Milinkiewicza oraz przedstawicieli Amnesty International biorących udział dwa dni temu w Parlamencie w konferencji na temat Białorusi. Prosili oni o rozszerzenie żądania uwolnienia ostatnio aresztowanych więźniów politycznych o ludzi, którzy stoją w obliczu innego typu ograniczeń i prześladowań. Dlatego też proponuję - i skonsultowałem się w tej sprawie z innymi grupami politycznymi - dodanie do ustępu 4 następujących słów: "jak również do rewizji wyroków skazujących na karę ograniczenia wolności 11 uczestników demonstracji w styczniu 2008 r.;”.
<SPEAKER ID="109" NAME="Vytautas Landsbergis" AFFILIATION="PPE-DE">
Panie przewodniczący! Gdy wspomina się o trzech młodych działaczach siłą wcielonych do armii, trzeba wspomnieć, że jeden z nich jest synem przywódcy opozycji Viačorki. Warto więc wspomnieć, że jest to równoznaczne z praktykowanym przez państwo braniem zakładników w stylu: "Słuchaj, bądź w tej sytuacji cicho, bo twój syn jest w naszym wojsku i coś może mu się stać”. Byłoby to takie małe ostrzeżenie, może dające więcej bezpieczeństwa tym młodym ludziom siłą wcielonym do armii.
<SPEAKER ID="111" NAME="Vytautas Landsbergis" AFFILIATION="PPE-DE">
Panie przewodniczący! Kiedy proponuje się, by Europejski Uniwersytet Humanistyczny wrócił na Białoruś, warto wspomnieć, że powinno to się odbyć w oparciu o gwarancje, że będzie mógł swobodnie działać i nie powróci pod kontrolę reżimu.
<SPEAKER ID="113" NAME="Hannes Swoboda" AFFILIATION="PSE">
(DE) Panie przewodniczący! Z przyjemnością zareagujemy na poszczególne wnioski ustne, jednak poprosiłbym pana posła Landsbergisa, żeby powiadamiał nas zawczasu tak, byśmy mogli omówić takie tematy, nawet gdy jest tu nieobecny. Nie można ciągle tylko zgłaszać poprawek ustnych nie podając żadnych informacji.
<SPEAKER ID="114" NAME="Przewodniczący">
Widzę, że pan poseł Landsbergis pokazuje, że - gdyby kiedyś w przyszłości zgłaszał jeszcze jakieś ustne poprawki - dostosuje się do pańskiego życzenia.

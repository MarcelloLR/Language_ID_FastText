<CHAPTER ID="012-23">
23. WPR do 2020 r.: sprostać wyzwaniom przyszłości związanym z żywnością, zasobami naturalnymi oraz aspektami terytorialnymi (
<SPEAKER ID="194" NAME="Manfred Weber" AFFILIATION="PPE">
(DE) Pani Przewodnicząca, Panie i Panowie! Parlament Europejski jest bez wątpienia instytucją bardzo pracowitą, powinniśmy jednak zwracać większą uwagę na równoważenie czasów głosowań, aby nie dochodziło do sytuacji, w której jednego dnia nie ma nad czym głosować, a drugiego jest ogromna liczba głosowań. Dlatego też proponuję teraz, abyśmy zakończyli głosowanie i odłożyli pozostałe kwestie na następne posiedzenie plenarne.
<P>
(Oklaski)
<P>
W porządku dziennym nie ma spraw tak pilnych, aby głosowanie nad nimi dziś było bezwzględnie konieczne. Głosowaliśmy już nad zagadnieniami legislacyjnymi. To były chyba sprawy obecnie najważniejsze.
<P>
(Oklaski)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Pani Przewodnicząca! Wniosek pana posła Webera jest rozsądny. Wykonaliśmy naprawdę ogromną pracę, głosując nad ważnymi, znaczącymi sprawozdaniami. Nie mamy już do przegłosowania żadnych sprawozdań legislacyjnych. Jest już po wpół do drugiej. Najrozsądniej byłoby odłożyć sprawozdania nielegislacyjne na lipcową sesję miesięczną. Nie byłoby to wielką stratą.
<SPEAKER ID="196" NAME="Bas Eickhout" AFFILIATION="Verts/ALE">
Pani Przewodnicząca! Będę mówił bardzo krótko. Mamy jeszcze tylko dwa sprawozdania, a debata o klimacie jest niezwykle ważna, gdyż wysyłamy sygnał Radzie, której szczyt zaczyna się dziś wieczorem.
<P>
Dlatego też proponuję, abyśmy przegłosowali teraz zarówno sprawozdanie, o którym mówię, jak i to drugie. Zostały nam tylko dwa. Zróbmy to szybko.

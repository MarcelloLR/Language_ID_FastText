<CHAPTER ID="014">
Komunikat Przewodniczącego
<SPEAKER ID="285" NAME="Przewodniczący -">
Drodzy koledzy! Dziś chciałbym poinformować was o działaniach, jakie podjąłem wskutek zakłócenia formalnego posiedzenia, które odbyło się tutaj, w Strasburgu w środę, dnia 12 grudnia 2007 r. Zdarzenie to z pewnością wszyscy pamiętają. Posiedzenie miało na celu uczczenie podpisania karty praw podstawowych.
<P>
Po tym, jak Konferencja Przewodniczących rozważyła zgodnie z art. 147 Regulaminu kwestię wspomnianego zajścia, zaprosiłem do dyskusji kilku posłów w celu wysłuchania ich wersji zdarzeń przed podjęciem jakichkolwiek działań dyscyplinarnych. Posłowie ci zostali poinformowani o powodach zaproszenia.
<P>
Swoboda wypowiedzi stanowi podstawę parlamentaryzmu. W demokratycznym parlamencie żaden z mówców nie powinien być pozbawiany możliwości przedstawienia swoich poglądów zagłuszany okrzykami posłów mających inne zdanie. Odnosi się to szczególnie do mówców występujących na posiedzeniu plenarnym w roli gości oraz przedstawicieli innych instytucji. Jak wyjaśniłem, wspomniani posłowie zostali zaproszeni do wzięcia udziału w dyskusji, gdyż mimo wezwań do zachowania porządku, w dalszym ciągu przeszkadzali mówcom w Parlamencie. Działania dyscyplinarne nie zostały podjęte, ponieważ posłowie trzymali plakaty i transparenty. Chodzi tu o kwestię próby ograniczenia swobody wypowiedzi.
<P>
W wyniku tej dyskusji, zgodnie z art. 147 ust. 3 Regulaminu, zadecydowałem o podjęciu pewnych kroków.
<P>
W dziewięciu przypadkach będzie to utrata prawa do przychodów za okres od dwóch do pięciu dni; w jednym przypadku - za pięć dni, w sześciu przypadkach - za trzy dni, a w dwóch przypadkach - za dwa dni. W pozostałym przypadku zostanie wydane upomnienie.
<P>
Aby wyjaśnić powody nałożenia kar, pozwolę sobie przeczytać wam tekst, który przekazałem zainteresowanym posłom podczas informowania ich o podjęciu wobec nich działań dyscyplinarnych. Cytuję: "W pełni uznaję prawo każdego posła do sprzeciwu wobec karty praw podstawowych lub traktatu lizbońskiego oraz do wyrażania tych poglądów zgodnie z postanowieniami Regulaminu. Do pewnego stopnia rozumiem również to, że takie kwestie mogą czasem wywoływać silne, emocjonalne reakcje.
<P>
Uważam jednak, że należy zachować rozróżnienie między zachowaniem dopuszczalnym w świetle zasad Regulaminu, a rodzajem zakłócenia, jakie miało miejsce 12 grudnia. Nie możemy tolerować zachowań, które mają na celu uniemożliwienie innym posłom lub oficjalnym gościom, w tym przypadku przewodniczącym innych instytucji Unii Europejskiej, przemawiania w godny sposób, bez celowego przerywania, po tym, jak udzielono im głos zgodnie z art. 9 ust. 3 Regulaminu, co więcej, według przyjętego przez Parlament porządku dziennego. W obliczu panującej wolności opinii główną zasadą demokracji i parlamentaryzmu jest poszanowanie swobód innych, w tym przypadku wolności tych, którzy otrzymali prawo do wypowiedzenia się na posiedzeniu plenarnym”.
<P>
Dziesięciu posłów zostało poinformowanych o podjętej odnośnie nich decyzji, zgodnie z art. 147 Regulaminu. Następujące osoby utraciły prawo do przychodów: Jim Allister za okres 3 dni, Godfrey Bloom za okres 2 dni, Sylwester Chruszcz za okres 2 dni, Paul Marie Coûteaux za okres 5 dni, Maciej Marian Giertych za okres 3 dni, Roger Helmer za okres 3 dni, Roger Knapman za okres 3 dni, Hans-Peter Martin za okres 3 dni oraz Philippe de Villiers za okres 3 dni. Vladimír Železný otrzymał upomnienie.
<P>
Ponadto o sprawie poinformowano przewodniczących stowarzyszeń, delegacji i komisji, do których należą rzeczeni posłowie.
<P>
W przypadku trzech osób powstrzymałem się od zastosowania art. 147 Regulaminu, gdyż po odbyciu z nimi dyskusji doszedłem do wniosku, że nie brali oni udziału w zajściu.
<P>
Koledzy! Taka jest właśnie moja decyzja. Czułem się w obowiązku przedstawić ją tutaj oficjalnie i publicznie, aby poinformować Parlament o tym, co musiałem uczynić. Mam nadzieję, że nigdy więcej nie będziemy świadkami zajść podobnych do tego, które miało miejsce w Parlamencie Europejskim dnia 12 grudnia 2007 roku.
<P>
(Oklaski)

<CHAPTER ID="007">
Przyjęcie protokołu poprzedniego posiedzenia: patrz protokół
<SPEAKER ID="070" NAME="Isabelle Durant" AFFILIATION="Verts/ALE">
(FR) Panie przewodniczący, panie i panowie! Chcę zwrócić państwa uwagę, że mają państwo przed sobą plik dotyczący filmowej nagrody LUX, którą mają państwo przyznać.
<P>
Chcę państwu przypomnieć o możliwości głosowania. Mają państwo obowiązek głosować, aby wybrać jeden z trzech filmów biorących udział w konkursie. W pliku znajdą państwo program projekcji filmów. Mają państwo również płyty DVD z filmem, któremu przyznano nagrodę w roku 2007 i który przetłumaczono na 23 języki, jak również z siedmioma innymi filmami. Idea jest taka, żeby filmy te mógł obejrzeć każdy obywatel Unii Europejskiej.
<P>
Proszę państwa o dwie rzeczy: po pierwsze, aby poszli państwo obejrzeć te filmy; po drugie, proszę o udział w głosowaniu. Procedura głosowania jest bardzo prosta i jej objaśnienie znajdą państwo w pliku; mogą państwo głosować za pośrednictwem witryny internetowej, a filmy mogą państwo obejrzeć na 77 kanale telewizji.
<P>
Proszę, aby obejrzeli państwo te filmy. Są to bardzo piękne dzieła wyrażające wartości europejskie. Muszą państwo wybrać jeden film, dwa lub trzy. Werdykt należy do państwa, ale ważne jest wyraźne głosowanie i liczny w nim udział posłów zasiadających w tej Izbie. Dlatego proszę, aby wzięli w nim państwo udział. Jest to piękna inicjatywa, inicjatywa obywatelska, ukierunkowana na propagowanie europejskich wartości i europejskich producentów filmowych.
<P>
Teraz państwa kolej; do głosowania, które odbędzie się w przyszłym tygodniu pozostało jeszcze 7 dni. Liczę na państwa.
<P>
Jestem wdzięczna przewodniczącej Komisji Kultury i Edukacji - pani Pack, która wniosła ogromny wkład w tę sprawę. Obie prosimy państwa o jak najliczniejszy udział w przedmiotowej inicjatywie i głosowanie.
<SPEAKER ID="071" NAME="Przewodniczący">
Jestem wdzięczny pani poseł Durant, że wyznaczyła nam na weekend zadania, które niewątpliwie wykonamy z ogromną uwagą i sumiennie.

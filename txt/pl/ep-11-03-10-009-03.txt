<CHAPTER ID="009-03">
3. Podejście UE do Iranu (
<SPEAKER ID="130" NAME="Bastiaan Belder" LANGUAGE="NL">
Panie Przewodniczący! Z inicjatywy Grupy Socjalistów i Demokratów w Parlamencie Europejskim i za zgodą innych grup chcę zaproponować włączenie do ustępu 6 następującej poprawki ustnej:
<P>
"Stanowczo potępia bezprawne przetrzymywanie przez irańskie służby bezpieczeństwa przywódców irańskiej opozycji Mir Hosseina Mousaviego i Mahdiego Karoubiego wraz z żonami, a także apeluje o ich natychmiastowe i bezwarunkowe uwolnienie; zaznacza, że areszt ten został przeprowadzony wbrew obowiązującemu w Iranie prawu; potępia stosunek irańskich władz do opozycji, która wykorzystuje należne jej prawo do protestu; pragnie zamanifestować solidarność z walczącym o demokrację narodem irańskim; ubolewa nad hipokryzją rządu Iranu, który ucieka się do przemocy, zastraszania i uznaniowych aresztowań pokojowych demonstrantów, którzy manifestowali solidarność z narodem egipskim 14 lutego 2011 r., choć równocześnie deklaruje swoje wsparcie dla wolnościowych aspiracji Egiptu;”.
<SPEAKER ID="133" NAME="Anna Ibrisagic" AFFILIATION="PPE">
(SV) Poprawka ustna dotyczy usunięcia jednego słowa, to jest wyrazu "i”. Przeczytam ten tekst po angielsku, a potem wyjaśnię przyczynę zmiany:
<P>
"a także mając na uwadze, co następuje: Pomiędzy Iranem a Turcją doszło do znacznego zacieśnienia stosunków”, następne słowo to "i” - zostaje ono wycięte, a po nim następuje dalsza część motywu: "a także mając na uwadze, co następuje: Iran wykorzystuje będących i niebędących państwami sprzymierzeńców, takich jak Syria, Hezbollah, czy Stowarzyszenie Braci Muzułmanów, aby destabilizować sytuację panującą w regionie”.
<P>
(SV) Chcemy usunąć słowo "i” ze środka, ponieważ nie chcemy zrównywać stosunków Iranu z Turcją ze stosunkami tego kraju z Hezbollahem czy Hamasem.

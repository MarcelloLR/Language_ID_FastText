<CHAPTER ID="006-02">
2. Wyzwania w zakresie umów zbiorowych w UE (
<P>
- Przed głosowaniem:
<SPEAKER ID="124" NAME="Jacek Protasiewicz" LANGUAGE="PL">
Panie przewodniczący! Chciałbym pana poinformować, że w wyniku wczorajszej debaty na posiedzeniu naszej grupy PPE-DE, jako grupa wycofujemy trzy poprawki: poprawkę 6 do ustępu 9; poprawkę 8 do ustępu 15 oraz poprawkę 10 do ustępu 24. Mam przyjemność pana poinformować w imieniu grupy PPE-DE, że te trzy poprawki zostały wycofane.
<P>
- Po głosowaniu:
<SPEAKER ID="126" NAME="Emilio Menéndez del Valle" AFFILIATION="PSE">
(ES) Panie przewodniczący! Z całym należnym szacunkiem muszę skomentować jedną sprawę.
<P>
Po bardzo stosownym i rozsądnym przemówieniu na temat Przymierza Cywilizacji, jakie wygłosił wysoki przedstawiciel ONZ, wznowił pan posiedzenie mniej więcej tymi słowami - być może ma je pan przy sobie:
<P>
"Dobrze, a teraz, po przemówieniu na temat Przymierza Cywilizacji musimy wrócić na ziemię”.
<P>
Panie przewodniczący! Z przykrością stwierdzam, że pańska uwaga nie była zgodna z kulturą parlamentarną i była niestosowna w ustach przewodniczącego.
<SPEAKER ID="127" NAME="Przewodniczący">
Na pewno pan wie, że jednym z przywilejów przewodniczącego - z którego inni wiceprzewodniczący często korzystają - jest czynienie nieszkodliwych uwag na temat tego, co dzieje się w tej Izbie. Uwagi te należy interpretować w kontekście ich treści i intencji.
<P>
Mogę pana zapewnić, szanowny panie pośle, że moje intencje były jednoznacznie pozytywne.
<P>
Jednak jeśli pan lub jakikolwiek inny poseł doszukał się w tej niewinnej i życzliwej uwadze czegoś niepokojącego, w tej chwili ją wycofuję.

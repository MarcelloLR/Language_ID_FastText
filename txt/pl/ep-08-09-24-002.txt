<CHAPTER ID="002">
Oświadczenie przewodniczącego
<SPEAKER ID="006" NAME="Przewodniczący">
Z wielkim smutkiem przyjęliśmy wiadomość o dramatycznych wydarzeniach w Kauhajoki, w zachodniej Finlandii, gdzie 11 osób poniosło śmierć w tragicznym zajściu w szkole. Sprawca zranił też poważnie wiele osób, a następnie zastrzelił się.
<P>
W imieniu Parlamentu Europejskiego chciałbym złożyć wyrazy głębokiego współczucia i solidarności rodzinom i wszystkim bliskim ofiar. Wszystkie ofiary to niewinni młodzi uczniowie szkoły zawodowej przygotowującej do pracy w sektorze usług.
<P>
Tragedia ta wydarzyła się niecały rok po podobnym przerażającym incydencie w szkole ogólnokształcącej w Jokela, będącym wynikiem jakiegoś szału zabijania. Jak wszyscy wiemy, Finlandia jest postrzegana jako jeden z najspokojniejszych i najbezpieczniejszych krajów w Europie. Możemy zatem zrozumieć, że wydarzenie to pozostawiło ich oniemiałych z szoku, i podzielamy ich cierpienie.
<P>
Niestety akty rozlewu krwi często przebiegają według podobnych schematów. W tym przypadku, chociaż przed popadnięciem w ten szał zabijania sprawca umieścił w Internecie pliki wideo z groźbami, nie można było zapobiec tragedii. Podobnie jak politycy pełniący odpowiedzialne funkcje w Europie i we wszystkich państwach członkowskich, musimy dołożyć wszelkich starań, aby podobne akty przemocy były wykrywane i udaremniane na czas.
<P>
Raz jeszcze, w imieniu Parlamentu Europejskiego pragnę złożyć wyrazy najgłębszego współczucia i solidarności ofiarom i ich rodzinom.

<CHAPTER ID="004">
Drugi europejski szczyt w sprawie Romów (złożone projekty rezolucji): patrz protokół
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Panie przewodniczący! Na podstawie wyroku z dnia 19 marca, Trybunał Sprawiedliwości Unii Europejskiej orzekł, że większość w naszym Parlamencie naruszyła oczywistą regułę prawa, odmawiając obrony mojego immunitetu na podstawie artykułu 10 międzynarodowego protokołu, zgodnie z życzeniem moich zagranicznych kolegów pod przewodnictwem pana Romagnoli.
<P>
Z wnioskiem takim wystąpiono, kiedy padłem ofiarą brutalnych prześladowań politycznych, zawodowych i prawnych za przestępstwo, jakim było "poinformowanie dziennikarzy, którzy przeprowadzali ze mną wywiad na temat rewizjonizmu i II wojny światowej, że są to zagadnienia wymagające debaty wśród historyków”. Tak brzmi paragraf 108 wspomnianego orzeczenia.
<P>
Trybunał orzekł, cytuję: "Zważywszy, że protokół ma na celu przyznanie praw posłom do Parlamentu Europejskiego, nie wydając opinii na podstawie artykułu 10, Parlament naruszył regułę prawa w dostatecznie oczywisty sposób”.
<P>
To prawda, że Trybunał nie przychyla się do mojego wniosku o odszkodowanie, ponieważ jego zdaniem francuski sąd apelacyjny w składzie 11 sędziów uznał ostatecznie całkowity brak winy z mojej strony. W konsekwencji jest przekonany, że nie mogę już kierować sprawy do sądu w związku z poniesioną szkodą. Faktem jest jednak, że nakazuje naszemu Parlamentowi pokryć dwie trzecie kosztów postępowania prawnego. W związku z tym przytoczone orzeczenie stanowi zjadliwe odrzucenie stronniczej taktyki, która pozbawiła mnie immunitetu parlamentarnego.
<P>
Będąc pod presją, sprawozdawca zastosował prosty proceduralny chwyt. Decyzja ta to precedens, z którego będą mogli w przyszłości korzystać posłowie narodowej prawicy w Parlamencie Europejskim, nieustająco atakowani za wolność wyrażania opinii.

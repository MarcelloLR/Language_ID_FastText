<CHAPTER ID="005-02">
2. Zmiana przepisów Regulaminu dotyczących procedury rozpatrywania petycji (
<P>
- Przed głosowaniem:
<SPEAKER ID="054" NAME="Brian Crowley">
w imieniu grupy UEN. - Pani przewodnicząca, przepraszam że przerywam głosowanie.
<P>
Zgodnie z art. 170 Regulaminu proszę członków Izby o przełożenie głosowania nad sprawozdaniem pana Onesty w sprawie procedury rozpatrywania petycji, ponieważ ta sprawa jest obecnie przedmiotem Konferencji Przewodniczących w kontekście reformy procedur tej Izby. Na Konferencji Przewodniczących omawiane będą te konkretne kwestie dotyczące reformy, o których mowa w sprawozdaniu pana Onesty z posiedzenia z 5 marca 2009 r. i proszę, by - o ile to możliwe - głosowanie nad tym sprawozdaniem zostało przełożone do czasu sesji miesięcznej w Strasburgu w drugim tygodniu marca. Proszę Izbę o aprobatę, jeśli to możliwe.
<SPEAKER ID="055" NAME="Gérard Onesta">
sprawozdawca. - (FR) Pani przewodnicząca! Postarajmy się o precyzję. To sprawozdanie zmienia, czy raczej wyjaśnia, nasz Regulamin, aby było jasne, jak są przyjmowane lub nie-przyjmowane wnioski do Komisji Petycji, w jaki sposób informacje są przekazywane składającym petycje itd.
<P>
W Komisji Spraw Konstytucyjnych sprawozdanie zostało przyjęte jednogłośnie, przy tylko jednym chyba głosie sprzeciwu. Myślę więc, że nie należy ono bardzo kontrowersyjnych. Jest jednak jeden artykuł, w którym zgodziliśmy się wyjaśnić, że jeśli i kiedy traktat lizboński wejdzie w życie, osoby składające petycje będą po prostu informowane, czy petycja, która została złożona nie do Parlamentu, a do Komisji Europejskiej - wiecie państwo, te petycje z milionami podpisów - była związana z ich petycją, czy nie.
<P>
Jeśli dobrze rozumiem, to ten artykuł stwarza problem ze względu na odniesienie do ewentualnego przyszłego traktatu. Mnie osobiście nie przeszkadza przełożenie głosowania na 5 marca; nie przeszkadza mi nawet "szybkie głosowanie” wycofujące tę zmianę. Z drugiej strony, byłoby szkoda, gdybyśmy nie mogli uporządkować naszych przepisów teraz, kiedy pokonaliśmy tyle problemów. Panie i panowie, oddaję się do waszej dyspozycji.

<CHAPTER ID="005-07">
7. Prawa człowieka na świecie (2007) i polityka Unii Europejskiej w tej dziedzinie (
<P>
- Przed głosowaniem nad poprawką 3:
<SPEAKER ID="119" NAME="Hannes Swoboda">
w imieniu grupy PSE. - (DE) Pani przewodnicząca! Czy mogę po prostu złożyć następujące oświadczenie w imieniu mojej grupy: pragniemy wycofać poprawkę 3. W dalszym ciągu wyrażamy pogląd, że niestosowanie przemocy nie zawsze, niestety, wystarcza dla zagwarantowania poszanowania praw człowieka - przypomnę tu chociażby Kosowo i Darfur - ale nie powinno to oznaczać, że jesteśmy przeciwni zasadzie niestosowania przemocy. Dlatego też pragniemy wycofać naszą poprawkę. Będziemy głosować za poprawką zgłoszoną przez grupę PPE-DE i kontynuować działania na tej podstawie.
<P>
- Przed głosowaniem nad poprawką 7:
<SPEAKER ID="121" NAME="Marco Cappato">
sprawozdawca. - (IT) Pani przewodnicząca, panie i panowie! Chciałbym podziękować posłowi Swobodzie z Grupy Socjalistów za wycofanie tej poprawki w celu wprowadzenia uproszczeń oraz wyjaśnienia, że ten projekt nie jest, de facto, jedynym instrumentem.
<P>
Chciałbym złożyć poprawkę ustną dotyczącą poprawki zgłoszonej przez grupę PPE-DE, również mającą na celu uproszczenie. Początek tego ustępu brzmiałby wówczas następująco: "uznaje niestosowanie przemocy za najbardziej właściwy środek”, a reszta ustępu pozostałaby niezmieniona. Chciałbym również prosić, aby "niestosowanie przemocy” było we wszystkich wersjach językowych zapisane jako pojedyncze słowo, ponieważ nie jest to tylko negatywne pojęcie wskazujące na brak przemocy, ale też pozytywne pojęcie działania, jakiego nauczyli nas Dalaj Lama, Gandhi i inne postacie historyczne.
<P>
(Parlament wyraził zgodę na przyjęcie poprawki ustnej)
<P>
Przed głosowaniem w sprawie ust. 23:
<SPEAKER ID="123" NAME="Hélène Flautre" AFFILIATION="Verts/ALE">
(FR) Pani przewodnicząca! Chciałabym zaproponować poprawkę ustną do ust. 23, za zgodą naszego sprawozdawcy, aby stanowił on, co następuje:
<P>
"z niepokojem dostrzega, że w ciągu ostatnich lat działalności ta nowa instytucja nie dowiodła swojej wiarygodności, lecz ponownie podkreśla kluczową rolę UNHCR w ramach całej struktury ONZ”;
<P>
(Parlament wyraził zgodę na przyjęcie poprawki ustnej)

<CHAPTER ID="007-01">
1. Projekt budżetu ogólnego Unii Europejskiej na rok budżetowy 2010 po zmianach wprowadzonych przez Radę (wszystkie sekcje) (
<SPEAKER ID="116" NAME="László Surján">
sprawozdawca. - Panie przewodniczący! Zaproponowano, aby nad poprawkami trzecią i siódmą - których tekst jest identyczny - głosować w trzech częściach i aby zgłosić poprawkę ustną do drugiej części. Dlaczego? Ponieważ tekst oryginalny uwzględniał opinię Komisji, ale w międzyczasie Rada podjęła decyzję w tej sprawie.
<P>
Dlatego pozwolę sobie przeczytać nową propozycję: "zwraca uwagę na konkluzje Rady Europejskiej, zgodnie z którymi Unia Europejska i jej państwa członkowskie są gotowe przeznaczyć na ten cel kwotę 2,4 mld euro rocznie w latach 2010-2012; podkreśla jednak potrzebę informacji w zakresie udziału i wsparcia z budżetu UE w latach 2011 i 2012”.
<P>
To była poprawka ustna i proponuję głosować za przyjęciem wszystkich trzech części.
<P>
(Poprawka ustna została przyjęta)
<SPEAKER ID="118" NAME="Przewodniczący">
Korzystam z okazji, żeby złożyć państwu najlepsze życzenia na trzy tygodnie odpoczynku. Mamy przed sobą wielkie zadania w przyszłym roku. Chciałbym wszystkich państwa zaprosić 12 stycznia 2010 r. na koktajl, aby uczcić nowy rok i początek tak ważnego dla nas traktatu lizbońskiego. Tak więc zapraszam wszystkich 12 stycznia!
<SPEAKER ID="121" NAME="Simon Busuttil" AFFILIATION="PPE">
Pani przewodnicząca! Na liście do głosowania grupy EPP jest błąd. Chciałbym zwrócić uwagę kolegom z grupy EPP, że dwa głosowania powinny być na "plus” na naszej liście do głosowania - dlatego "plus” w dwóch następnych głosowaniach.
<SPEAKER ID="122" NAME="William" AFFILIATION="The Earl of) Dartmouth  (EFD">
Pani przewodnicząca! To jest prywatna sprawa grupy EPP i nie widzę powodu, dla którego to zgromadzenie miałoby się nią zajmować.

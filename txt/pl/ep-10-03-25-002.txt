<CHAPTER ID="002">
Oświadczenia przewodniczącego
<SPEAKER ID="006" NAME="Przewodniczący">
Koleżanki i koledzy! Smutna wiadomość ostatnich dni jaką jest zastrzelenie przez członków ETA francuskiego policjanta, pana Jeana-Serge'a Nérina, uświadamia nam, że problem terroryzmu w Europie nie został jeszcze rozwiązany. W imieniu swoim i Parlamentu przekazuję wyrazy współczucia rodzinie zamordowanego. Mamy nadzieję, że policja hiszpańska i francuska doprowadzi przed wymiar sprawiedliwości nie tylko bezpośrednich zabójców, ale także ich mocodawców.
<P>
Druga niepokojąca informacja: aresztowanie na Kubie około 30 uczestniczek demonstracji należących do ruchu "Kobiety w bieli”. Panie te to matki i żony przetrzymywanych w więzieniu opozycjonistów. Parlament Europejski przyznał w 2005 roku "Kobietom w bieli” Nagrodę im. Sacharowa. Łączymy się dzisiaj z tymi bohaterskim kobietami i myślimy o nich i o ich trudnej sytuacji.

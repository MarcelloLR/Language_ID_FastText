<CHAPTER ID="007">
Zwalczanie korupcji w sporcie europejskim - Praca Komitetu ds. Osób Zaginionych na Cyprze (oświadczenia pisemne) 
<SPEAKER ID="138" NAME="Marina Yannakoudakis" AFFILIATION="ECR">
Panie Przewodniczący! W ciągu minionych trzech miesięcy moje biuro wysyłało wiadomości e-mail, wydzwaniało i sporządzało listy, podnosząc świadomość dotyczącą oświadczenia w sprawie osób zaginionych na Cyprze. Osiągnęliśmy wielki sukces. Dzisiejsze oświadczenie pisemne nr 10 zostało przyjęte zdecydowaną i mocną większością głosów. Dziękuję zatem jego współautorom, a szczególnie Panu Charlesowi Tannockowi, który na każdej sesji w Strasburgu dzielnie mnie wspierał. Pragnę także podziękować mojemu biuru i personelowi, którego wysiłek znacznie ułatwił nam pracę.
<P>
Odwiedziła nas dziś grupa młodych ludzi z NEPOMAK, tj. ze Światowej Organizacji na rzecz Młodych Cypryjczyków Przebywających za Granicą w Wielkiej Brytanii, którzy przyjechali, by być świadkami ogłoszenia tego oświadczenia. To dzisiejsza młodzież, od której zależy przyszłość. Poparcie tego oświadczenia jest sygnałem poparcia Parlamentu dla przyszłości. Dziękuję za to poparcie.
<P>
(Oklaski)
<SPEAKER ID="139" NAME="Przewodniczący">
Pani Poseł Yannakoudakis! Witamy obecną tu delegację i zgodnie z zasadą równych uprawnień oddaję głos panu posłowi Papastamkosowi.
<SPEAKER ID="140" NAME="Georgios Papastamkos" AFFILIATION="PPE">
(EL) Panie Przewodniczący! Dziękuję Panu Zwiefce, Panu Suscie i Panu Bennahmiasowi, a także kolegom posłom, którzy podpisali oświadczenie nr 7. Wierzę, że ten komunikat ze strony Parlamentu zmotywuje Komisję do efektywniejszego korzystania z jej uprawnień koordynacyjnych na rzecz walki z korupcją w sporcie.

<CHAPTER ID="011">
Sytuacja w Chinach po trzęsieniu ziemi i przed igrzyskami olimpijskimi (debata) 
<SPEAKER ID="259" NAME="Przewodniczący">
Kolejnym punktem są oświadczenia Rady i Komisji na temat sytuacji w Chinach po trzęsieniu ziemi i przed igrzyskami olimpijskimi.
<SPEAKER ID="260" NAME="Jean-Pierre Jouyet">
urzędujący przewodniczący. - (FR) Panie przewodniczący, pani komisarz, panie i panowie! Chiny są strategicznym partnerem Unii Europejskiej. Nasze więzy polityczne i handlowe są szczególnie silne; zwrócę uwagę, że Unia Europejska jest największym partnerem handlowym Chin.
<P>
Zaangażowanie Chin na szczeblu międzynarodowym, podobnie jak rozwiązanie poważnych kwestii regionalnych i globalnych, ma dla Unii Europejskiej wielkie znaczenie. Celem Unii jest również wspieranie rozwoju i reform w Chinach dla dobra nie tylko tego kraju, ale zważywszy na jego wielkość, dla całego świata. Właśnie dlatego z wielką troską śledzimy konsekwencje trzęsienia ziemi, które dotknęło w maju prowincję Syczuan i oceniamy skalę tej tragedii. W trzęsieniu zginęło ponad 70 000 osób, a 18 000 uważa się za zaginione, przy czym ostateczna liczba ofiar śmiertelnych prawdopodobnie przekroczy 80 000. Dodatkowo ponad 5 milionów osób straciło dach nad głową. Trzęsienie ziemi, wiele ofiar i wielkie straty materialne sprawiły, że cały chiński aparat państwowy od kilku tygodni jest w stanie mobilizacji. Wspólnota międzynarodowa z uznaniem wypowiedziała się na temat wysiłków, jakie Chiny włożyły w szybką i skuteczną reakcję na katastrofę.
<P>
Unia Europejska zareagowała natychmiast dostarczając pomoc humanitarną. Już 13 maja uruchomiono wspólnotowy mechanizm ochrony ludności w celu koordynacji pomocy dostarczanej przez państwa członkowskie w naturze. Za pośrednictwem Czerwonego Krzyża Unia Europejska przekazała 25 milionów euro pomocy pochodzącej m. in. z państw członkowskich, z czego 2,2 miliona wyłożyła Komisja Europejska.
<P>
Zasadniczo oceniamy, że Chiny skutecznie przeprowadziły operację humanitarną, a z pomocą wspólnoty międzynarodowej czynią poważne starania o zminimalizowanie skutków katastrofy. Władze Chin były bardzo otwarte na pomoc zagraniczną i relacje mediów na temat całego wydarzenia. Składamy zatem wyrazy uznania za ich wyjątkowe wysiłki na rzecz pomocy poszkodowanym i odbudowy infrastruktury.
<P>
Z drugiej strony, jak państwu wiadomo, wszyscy z uwagą i niepokojem śledziliśmy ostatnie wydarzenia w Tybecie i w dalszym ciągu bacznie przyglądamy się dalszemu rozwojowi wypadków w regionie. Słoweńska prezydencja w deklaracji złożonej w imieniu Unii Europejskiej 17 marca, wyraziła poważnie zaniepokojenie doniesieniami o trwających w Tybecie zamieszkach i przekazała wyrazy głębokiego współczucia rodzinom ofiar. Deklaracja wzywała wszystkie strony do powściągliwości i domagała się zaprzestania stosowania przemocy przez chińskie władze, wzywając także demonstrantów do powstrzymania się od przemocy.
<P>
W komunikatach przekazywanych chińskim władzom, prosiliśmy o nawiązanie dialogu z dalajlamą w celu omówienia kluczowych kwestii, jak zachowanie tybetańskiej kultury, religii i tradycji. Wzywaliśmy też o przejrzystość informacji i swobodny dostęp do Tybetu dla mediów, dyplomatów, turystów i agend ONZ. Tybet ponownie otwarto dla turystów w połowie czerwca.
<P>
Z zadowoleniem przyjęliśmy też nieformalne spotkanie chińskich władz z wysłannikami dalajlamy, które odbyło się 4 maja. Uważamy, że jest to krok we właściwym kierunku i wyrażamy nadzieję, że doprowadzi do dalszych konstruktywnych rozmów z dalajlamą. Chińskie władze i przedstawiciele dalajlamy spotkali się ponownie w Pekinie 1, 2 i 3 lipca. Oczywiście jest zbyt wcześnie, aby komentować tę ostatnią rundę rozmów, mamy jednak nadzieję, że obie strony będą konstruktywnie posuwać się do przodu.
<P>
Chińskie władze potwierdziły, że rząd centralny w Pekinie oraz przedstawiciele dalajlamy zgodzili się kontynuować kontakty i konsultacje. Władze wyraziły też nadzieję, że Tybet zostanie otwarty dla dziennikarzy i pozostałych osób w niedalekiej przyszłości, jak tylko w prowincji znów zapanuje spokój.
<P>
Jeśli chodzi o uczestnictwo w ceremonii otwarcia Igrzysk Olimpijskich, każde państwo członkowskie samodzielnie zdecyduje, na jakim szczeblu będzie tam reprezentowane. Zauważę tu, że w tej kwestii Chiny wielokrotnie powtarzały, że z radością przyjmą wszystkich przywódców Unii Europejskiej.
<P>
Po konsultacjach ze swymi odpowiednikami w Radzie Europejskiej, Prezydent Republiki ogłosił zamiar uczestnictwa w ceremonii otwarcia Igrzysk w podwójnej roli, jako prezydent Republiki Francuskiej i urzędujący przewodniczący Rady.
<P>
Panie przewodniczący, pani komisarz, panie i panowie! To już wszystkie informacje, jakie chciałem dzisiaj państwu przekazać.
<SPEAKER ID="261" NAME="Benita Ferrero-Waldner">
komisarz. - Panie przewodniczący! Jestem przekonana, że strategiczne relacje między UE a Chinami mają decydujące znaczenie dla Unii Europejskiej i jak sądzę, również dla Chin, a także dla reszty świata.
<P>
Patrząc wstecz, wiosna była próbą dla relacji między UE a Chinami. Zamieszki w Tybecie doprowadziły do powszechnych protestów w Europie i zakłócenia sztafety ze zniczem olimpijskim w kilku europejskich stolicach. Z kolei te wydarzenia doprowadziły do fali nacjonalistycznych i antyeuropejskich nastrojów w Chinach, co znalazło wyraz w akcjach bojkotu przeciwko europejskim interesom w Chinach. W rezultacie rosło zaniepokojenie coraz większą różnicą we wzajemnym postrzeganiu przez chińską i europejską opinię publiczną.
<P>
Na szczęście te wypadki były dość krótkotrwałe. Do odwrócenia tego trendu przyczyniły się dwa wydarzenia. Pierwsze to wizyta przedstawicieli Komisji w Pekinie 24-26 kwietnia, w której uczestniczyłam wraz z przewodniczącym Barroso. Drugie to skutki strasznego trzęsienia ziemi, które w maju dotknęło prowincję Syczuan.
<P>
Zajmę się każdym z nich po kolei. Po pierwsze, nasza wizyta pod koniec kwietnia koncentrowała się na zrównoważonym rozwoju i zmianach klimatycznych, lecz jednocześnie była okazją do bezpośredniego przedstawienia chińskim przywódcom zaniepokojenia Unii sytuacją w Tybecie. Pamiętają państwo, że gdy przemawiałam w tej Izbie 26 marca, wzywałam do wznowienia rozmów między przedstawicielami dalajlamy i chińskim rządem. Podczas kwietniowego spotkania, prezydent Hu Jintao zapowiedział nam, że wkrótce Chiny wznowią rozmowy z przedstawicielami dalajlamy. To było zasadnicze żądanie Unii Europejskiej.
<P>
Ten wynik naszej wizyty w Pekinie dowiódł, że konsekwentne podejście Komisji do konstruktywnego dialogu z Chinami prowadzi do konkretnych rezultatów, jest zatem prawidłowym podejściem.
<P>
Drugim wydarzeniem, które było przełomowe w relacjach Chin z resztą świata było, jak mówił już urzędujący przewodniczący Rady, trzęsienie ziemi w Syczuanie. Skala ludzkiego nieszczęścia i cierpienia wywołanego trzęsieniem była ogromna: ogłoszono, że zginęło 70 000 osób, a blisko 10 milionów wysiedlono.
<P>
Wywołało to falę międzynarodowej solidarności i pomocy dla ofiar. Co ważne, chiński rząd zareagował na trzęsienie ziemi w sposób szybki i dobrze skoordynowany, wysyłając na pomoc ponad 130 000 żołnierzy i pozwalając mediom na swobodny dostęp do obszarów dotkniętych katastrofą. Taka reakcja postawiła współczesne Chiny w lepszym świetle.
<P>
Urzędujący przewodniczący Rady wspominał już, jaką pomoc ofiarowaliśmy poszkodowanym jako Unia Europejska, zatem nie będę już mówić na ten temat. Przejdę od razu do przedstawienia obecnej sytuacji.
<P>
Do końca roku dojdzie do trzech wydarzeń, które z chińskiego punktu widzenia - a jak sądzę, również z naszego - będą miały kluczowy wpływ na relacje chińsko-europejskie. Mam na myśli Olimpiadę w Pekinie, szczyt ASEM (spotkanie Azja-Europa) 24-25 października w Pekinie, oraz szczyt UE-Chiny, który ma odbyć się 1 grudnia we Francji. W tym czasie przywódcy Chin będą szczególnie wyczuleni na wiadomości napływające z zagranicy. Bardziej niż kiedykolwiek przedtem musimy unikać nieporozumień i kontynuować naszą politykę konstruktywnego zaangażowania.
<P>
W tych miesiącach uwagę dalej przykuwać będzie sytuacja w Tybecie. Dziś możemy powiedzieć, że wróciliśmy do sytuacji sprzed 14 marca, ponieważ na początku maja wznowiono rozmowy między chińskim rządem a przedstawicielami dalajlamy, a ostatnia runda miała miejsce w zeszłym tygodniu; zgadzam się jednak, że nie mamy jeszcze pełnej oceny sytuacji. Nadal będziemy zachęcać obie strony do owocnych i zorientowanych na wyniki rozmów.
<P>
W zeszłym miesiącu, 24 czerwca, Chiny wykonały również dobry gest, otwierając ponownie Tybet dla turystów zagranicznych. Choć kontrolowane wizyty dyplomatów i dziennikarzy zagranicznych odbywają się od marca, nadal apelujemy o swobodny dostęp dla zagranicznych dziennikarzy.
<P>
Jeśli chodzi o igrzyska olimpijskie, to wszyscy mamy nadzieję, że będzie to okazja do zbliżenia Chin i reszty świata. Tego Chinom życzymy.
<P>
Październikowy szczyt ASEM, w którym będę uczestniczyć, będzie dobrą okazją do podsumowania naszych relacji z Chinami, a jednocześnie do poruszenia ważnych kwestii globalnych.
<P>
Podsumowując, mam nadzieję, że szczególnie na najbliższym szczycie UE - Chiny, uda nam się poczynić konkretny postęp w wielu kwestiach istotnych dla obu stron, jak np. zmiany klimatyczne, trwające negocjacje w sprawie umowy o partnerstwie i współpracy między UE a Chinami, prawa człowieka oraz kwestie dotyczące handlu. Takie są nasze cele do 1 grudnia. Uważam że bardzo ważne jest, aby strategiczne partnerstwo między EU a Chinami nadal miarowo się rozwijało, uwzględniając również istniejące trudności.
<SPEAKER ID="262" NAME="Georg Jarzembowski">
w imieniu grupy PPE-DE. - (DE) Panie przewodniczący, panie urzędujący przewodniczący Rady, pani komisarz! Moja grupa chciałaby przede wszystkim odnieść się do rezolucji w sprawie trzęsienia ziemi w Chinach i sytuacji w Tybecie, którą Parlament Europejski przyjął ogromną większością głosów 22 maja bieżącego roku.
<P>
Grupa PPE-DE pochwala pełne zaangażowanie chińskiego rządu w odbudowę obszarów dotkniętych trzęsieniem ziemi. Jednocześnie jednak oczekujemy, że chiński rząd dopilnuje, żeby nowe domy i budynki budowano tak, by wytrzymywały wstrząsy sejsmiczne, gdyż musimy pamiętać, że to niestety wady konstrukcyjne doprowadziły do zawalenia się wielu szkół, w których zginęli uczniowie. Oczekujemy, że ta sprawa zostanie zbadana, a winni zostaną pociągnięci do odpowiedzialności.
<P>
Grupa PPE-DE z wielkim niepokojem zauważa, że rząd chiński nie skorzystał jeszcze z możliwości poprawy poszanowania powszechnych praw człowieka w Chinach, co zaproponował komitet organizacyjny Igrzysk Olimpijskich. Przeciwnie, zastraszanie chińskich obywateli i ograniczanie przedstawicieli mediów w okresie poprzedzającym Olimpiadę stało się jeszcze bardziej rozpowszechnione.
<P>
Dlatego wzywamy rząd Chin do ustanowienia w czasie Igrzysk Olimpijskich powszechnych praw człowieka, zwłaszcza wolności prasy, i odtąd konsekwentnego ich przestrzegania.
<P>
(Oklaski)
<P>
W końcu, grupa PPE-DE wzywa rząd Chin do wykazania dobrej woli w trakcie obecnych rozmów z dalajlamą i o doprowadzenie ich do pomyślnego zakończenia, które powinno obejmować także kulturową autonomię Tybetu. Byłoby niedopuszczalne, gdyby chiński rząd chciał wykorzystać te rozmowy do przeczekania okresu Igrzysk Olimpijskich, tylko po to, żeby potem je zerwać.
<P>
Oczekujemy umocnienia kulturowej autonomii i praw człowieka w Tybecie.
<P>
(Oklaski)
<SPEAKER ID="263" NAME="Libor Rouček">
w imieniu grupy PSE. - (Czechy) Panie i panowie, po pierwsze chciałbym wyrazić mój podziw dla sposobu, w jaki chińskie władze radzą sobie ze zniszczeniami powstałymi wskutek trzęsienia ziemi, które nawiedziło prowincję Sichuan i dotknęło prawie 10 milionów ludzi. Przyjmuję z zadowoleniem, że Chiny natychmiast otworzyły swoje granice dla zagranicznej pomocy, i mogę obiecać w imieniu grupy PSE, że będziemy podejmować wszelkie starania, żeby europejska pomoc była dostarczana szybko i efektywnie. Odnośnie Tybetu, przyjmuję z zadowoleniem odnowienie kontaktów i dwie rundy rozmów, które odbyły się między władzami chińskimi i wysłannikami Dalaj Lamy. Myślę, że to dobry początek pamiętając, jaki charakter miały wydarzenia marcowe, i wyrażam nadzieję, że te kontakty i rozmowy będą kontynuowane, aż zostanie uzgodnione akceptowalne dla obu stron rozwiązanie. Ostatnio Chiny ponownie otworzyły Tybet dla zagranicznych turystów, a wg The New York Times, zostało już uwolnionych ponad 1 000 Tybetańczyków zatrzymanych po demonstracjach marcowych. Jednakże, wciąż wzywam Chińskie władze, aby udzieliły rodzinom osób nadal zatrzymanych informacji o miejscu ich przebywania. Co do igrzysk olimpijskich, życzę zarówno Chinom jak i Międzynarodowemu Komitetowi Olimpijskiemu dobrych i udanych igrzysk, ponieważ jestem przekonany, że te igrzyska, pod warunkiem dobrej organizacji mogą pomóc poprawić sytuację w Chinach w zakresie przestrzegania praw człowieka.
<SPEAKER ID="264" NAME="Marco Cappato">
w imieniu grupy ALDE. - (Włochy) Panie przewodniczący, panie i panowie! Nikt tu nie kwestionuje znaczenia wszelkiego rodzaju stosunków z chińskimi władzami, a tym bardziej poczucia solidarności związanego z trzęsieniem ziemi. Jednakże, oświadczenie, które wygłosił urzędujący przewodniczący, rodzi pewien problem. Ta wypowiedź zupełnie pomija rolę, jaką Unia może i zarazem powinna odegrać wspierając prawa obywatelskie i polityczne każdego, kto żyje na chińskiej ziemi, w Tybecie i nie tylko w Tybecie.
<P>
(oklaski)
<P>
Jestem zmuszony dodać coś na ten temat, ponieważ przyjmując tylko z zadowoleniem ponowne dopuszczenie wjazdu zagranicznych turystów, a nie wspominając o tym, co się wydarzyło, o skazaniach, o publicznych procesach, o militaryzacji Lhasy w czasie przekazywania znicza olimpijskiego, o wolnościach, których się ciąglę odmawia, o torturach, które ciągle się stosuje, jest raczej tylko jednostronnym podejściem do sprawy. Reakcją na to jednostronne podejście może być określenie go naiwnym, idealistycznym, bezsensownym, ponieważ są ludzie, którzy myślą o sprawach poważnych, o dobrych stosunkach z Chinami, i są ludzie, którzy myślą o naiwnych i idealistycznych sprawach, t.j. my.
<P>
To jest rezultat stanowiska takiego, jakie pan wygłosił: ani nie wspomniał pan o narodzie Ujgurów, po prostu dlatego, że nie mają znanego na świecie przywódcy, który wspiera ruch przeciwko przemocy tak jak Dalaj Lama, a myślę że to jest poważne podejście rozmawiając o Chinach. Ta Europa jest, więc Europą, która mówi podczas tych wszystkich wydarzeń: "pozostawiamy to decyzji każdej głowy państwa, czy jedzie czy też nie, a my Francuzi uzgodniliśmy tę sprawę z partnerami i powinniśmy pojechać jako ci, którzy przewodniczą Unii Europejskiej”. Jakież to przewodniczenie? Jaka to Unia Europejska? To jest Europa narodów a Chiny słusznie uznają, że ta Europa narodów nie jest w stanie prowadzić polityki, mogącej zmusić je do zrobienia czegokolwiek, aby szanować prawa człowieka Chińczyków i innych obywateli.
<P>
(oklaski)
<SPEAKER ID="265" NAME="Przewodniczący">
Jest bardzo trudno poprosić mówcę, by przerwał, szczególnie, gdy jest w pełnym biegu, ale proszę spróbujcie się państwo trzymać wyznaczonego czasu na wygłoszenie przmówienia.
<SPEAKER ID="266" NAME="Hanna Foltyn-Kubicka">
w imieniu grupy UEN. - Panie Przewodniczący! Pragnę jeszcze raz zwrócić Państwa uwagę na bezsprzecznie katastrofalną sytuację polityczną w Tybecie. W miarę zbliżania się olimpiady władze Chińskiej Republiki Ludowej zaostrzają politykę wobec tej prowincji. Do stałych praktyk należy wysyłanie armii do tybetańskich zakonów pod pretekstem poszukiwania broni i terrorystów. Wynikiem tych działań jest rekwirowanie zgromadzonych tam dzieł sztuki, czemu towarzyszy niszczenie przedmiotów kultu. Powołując się na niezależne instytucje badawcze i organizacje praw człowieka, zwracam uwagę na ostatnie tego typu zdarzenie, jakie miało miejsce w klasztorze Tsendrok w prowincji Amdo Maima. Do rozpoczęcia igrzysk pozostał mniej niż miesiąc. Każdy upływający dzień potwierdza, że wiara w zmianę chińskiej polityki wewnętrznej, jaką wiązaliśmy z olimpiadą, była płonna. Mam jednak nadzieję, że zainteresowanie Europy tą kwestią nie zgaśnie wraz z płomieniem olimpijskim w Pekinie.
<SPEAKER ID="267" NAME="Daniel Cohn-Bendit">
w imieniu grupy Verts/ALE. - (Francja) Panie przewodniczący, panie urzędujący przewodniczący! Winszuję hipokryzji, kłamstw oraz frazesów, co do wydarzeń olimpijskich. Już dość tego! Zachowujecie się w taki sam sposób, w jaki przez lata odnosiły się rządy wobec totalitaryzmu sowieckich komunistów. To jest zawsze ta sama stara śpiewka I te same niestworzone historie, które nam teraz opowiadacie.
<P>
Mówicie o stanie gry w negocjacje. Jeśli zapytacie Tybetańczyków, jak poszły negocjacje, odpowiedzą wam, że podczas negocjacji byli stale upokarzani i szantażowani - w tym sensie Dalaj Lama i jego przedstawiciele byli traktowani w taki sam sposób jak Breżniew potraktował Dubczeka - do takiego stopnia, że "jeśli się ruszycie, zabijemy wielu spośród was”. To jest to, co było powiedziane podczas negocjacji, a teraz pan urzędujący przewodniczący, prezydent Republiki Francji, powiedzą "Chiny, dobra robota! Pokazaliście nam co robić, gdy ktoś się ruszy”. To jest chińska przebrzmiała odpowiedź, tak samo jak przebrzmiałą odpowiedzią była uwaga Sarkozy'ego o "czyszczeniu przedmieść przy pomocy wysokociśnieniowego węża do polewania”.
<P>
Taka jest prawda; a potem mówicie, że to jest Europa wartości. Na jakiej podstawie, kiedy i jak? Dobrze, a teraz kiedy wszyscy są obecni - a to jest Czarna Środa dla tego parlamentu - chciałbym pogratulować przewodniczącemu Grupy Socjalistycznej i przewodniczącemu Grupy PPE, oni wszyscy tu są. A czego dokładnie? Dlaczego właśnie dziś? Wszyscy mi mówią "sprawy idą w dobrym kierunku dzięki igrzyskom olimpijskim”.
<P>
W roku 2001, mówilismy tak, jeśli przyznamy Chińczykom igrzyska olimpijskie, sytuacja się poprawi. Od roku 2001, nic się nie wydarzyło a sprawy od złego zmierzają ku gorszemu.Więc co nam wmawiacie? Że za cztery tygodnie sytuacja się poprawi? A dlaczego niby miałaby się poprawić? To Chińczycy panują nad sytuacją. To chińska partia komunistyczna panuje nad sytuacją. Im bardziej są stanowczy, tym bardziej my osuwamy sie na kolana; a im bardziej my osuwamy się na kolana, tym bardziej oni triumfują.
<P>
Jak myślicie, dlaczego to miałoby się zmienić? Podczas igrzysk olimpijskich będą wszystko kontrolować. Będą kontrolować radiostacje, będą kontrolować sieci telewizyjne, ale nie będą kontrolować Sarkozy'ego, to prawda. Nawet zaproszą go na kolacje z pałeczkami. Będzie naprawdę miło. Będą łasić się do niego i traktować czule, pieszczotliwie i delikatnie. Potem Sarkozy powie: "tu są trzy elektrownie jądrowe i 36 szybkich koleji”, I nie wiem, co jeszcze. To jest obrzydliwe. To jest podłe, i myślę, że jeśli Europa się nie obudzi, jeśli będziemy kontynuować tworzenie wizerunku Europy handlarzy, która nie jest w stanie bronić najbardziej podstawowych praw w Europie czy gdziekolwiek na świecie, więc wtedy budowa Europy nie będzie warta poświęcania naszego czasu, i to jest to co powinniśmy mówić urzędującemu przewodniczącemy Rady.
<P>
(głośne oklaski)
<SPEAKER ID="268" NAME="Jiří Maštálka">
w imieniu grupy GUE/NGL. - (Czechy) Dziękuję panie przewodniczący! Zawsze jest trudniej zauważyć belkę we własnym oku niż drzazgę w oku kogoś inego. Po pierwsze, chciałbym złożyć wyrazy współczucia dla ofiar tego wielkiego kataklizmu, jak również zadowolenia, tak jak mój kolega poseł Rouček, ze sposobu, w jaki rząd chiński zareagował by pomóc ofiarom. Chcę też podziękować Komisji, która niezwykle szybko zapewniła pomoc finansową, i powiedzieć, że nie będzie ograniczeń dla tej pomocy. Myślę, że wypowiadam się w imieniu większości z nas, kiedy mówię, że pragnelibyśmy, żeby igrzyska olimpijskie odbyły się bezpiecznie, w duchu uczciwej rywalizacji, nie tylko na stadionach. My oczywiście szanujemy charakterystyczne elementy chińskiej historii i kultury. Jednakże, te dwa wydarzenia stwarzają nam więcej możliwości, aby prowadzić jeszcze bardziej nasilone rozmowy i osiągnąć rzeczywiste efekty podczas dyskusji z naszymi partnerami z Chińskiej Republiki Ludowej, zarówno w zakresie ekologii jak i praw człowieka.
<SPEAKER ID="269" NAME="Bastiaan Belder">
w imieniu grupy IND/DEM. - (Holandia) Popołudniu, w środę 18 czerwca miałem umówione spotkanie w hotelu w Pekinie z trzema szanowanymi i pokojowo nastawionymi chińskimi obywatelami. Zaledwie godzinę przed naszym spotkaniem dowiedziałem się, że dwóch spośród nich zostało zabranych przez tajną policję, a trzeci otrzymał oficjalny zakaz rozmowy ze mną. Tych dwóch zostało zatrzymanych i uwolnionych 31 godzin później. Oficjalna wersja była taka, że nie zostali zwolnieni, ponieważ nie byli aresztowani, a tylko rozmawiano z nimi.
<P>
Cokolwiek by nie mówić, chińskie władze wyraźnie chciały zapobiec jakimkolwiek osobistym kontaktom miedzy posłem Parlamentu Europejskiego, a tymi trzema Chińczykami. Ale w pełni rozumiem ich obrzydliwe zachowanie. Na pewno Pekin nie może oczekiwać, że trzech wiodących przedstawicieli rozwijającego się kościoła protestanckiego popisze się szerzeniem dobrej opinii o igrzyskach. Tuż przed wspaniałym sportowym widowiskiem, członkowie kościołów protestanckich, którzy nie są oficjalnie zarejestrowani, są poddawani coraz dotkliwszym religijnym prześladowaniom.
<P>
Postępowi liderzy Chin wolą trzymać dręczące szczegóły prześladowań w tajemnicy. Oczywiście. Poza wszystkim, co to za powód do chluby, żeby skazać na roboty przymusowe prostego pastora z pekińskiego kościoła protestanckiego? Przez trzy lata musiał spędzać dziesięć do dwunastu godzin dziennie na produkowaniu piłek futbolowych na zbliżające się igrzyska olimpijskie. Już wystarczająco dużo powiedziano o chińskiej wersji robót przymusowych!
<P>
A jak odniesiemy się do chińskich urzędników, którzy aresztowali członków kościoła za to, że dobrowolnie i motywowani głęboką, altruistyczna wiarą, spieszyli z praktyczną pomocą ofiarom strasznego trzęsienia ziemi w prowincji Sichuan? To naprawdę przekracza granice przyzwoitości. Panie przewodniczący, uważam, że na długo przed rozpoczęciem igrzysk olimpijskich w Chinach Pekin zgasił olimpijski płomień przez swoje skandaliczne lekceważenie podstawowych praw!
<SPEAKER ID="270" NAME="Edward McMillan-Scott" AFFILIATION="PPE-DE">
Panie przewodniczący, chcę zacząć od złożenia wyrazów współczucia bliskim tych, którzy stracili życie lub ucierpieli z powodu trzęsienia ziemi.
<P>
Ale w szczególności chcę, jeśli mi wolno, skierować swoje uwagi do posła Jouyet z powodu jego dzisiejszej deklaracji, że prezydent Sarkozy, który przyjedzie tutaj jutro, weźmie udział ceremonii otwarcia igrzysk olimpijskich.
<P>
Chcę przywołać komentarz redakcyjny z dzisiejszej gazety lokalnej, Les Dernières Nouvelles d'Alsace: 'L'Europe a capitulé' - Europa skapitulowała. Nie tylko przez to, że prezydent Sarkowzy jedzie na igrzyska olimpijskie, ale także przez to, że 16 czerwca zostały wstrzymane za zgodą władz francuskich audycje radiowe nadawane na teren Chin za pośrednictwem Eutelsat. To stało się wcześniej. Przy tej okazji błagam rząd francuski o zgodę dla NDTV na kontynuację ich audycji.
<P>
Dziś polecam państwa uwadze raporty ONZ dotyczące torturowania i wolności religijnej, zestaw informacji, który odnosi się do niektórych osób, z którymi miałem kontakt podczas mojej wizyty w Pekinie dwa lata temu. Pan Cao Dong jest ciągle poddawany torturom w więzieniu w północno-wschodnich Chinach. Pan Niu Jinping został ponownie aresztowany 20 kwietnia 2008r. i jest torturowany. Jego żona, pani Zhang Lianying, była wielokrotnie torturowana i cztery razy więziona. Umieściłem na mojej stronie internetowej zestaw informacji o 50 rodzajach tortur, którym była poddawana. Wiem, że Pan Gao Zhisheng, chrześcijański prawnik specjalizujący się w prawach człowieka, był bardzo źle traktowany na początku tego roku. Pozostaje w areszcie domowym. Pan Hu Jia został aresztowany po złożeniu przez niego zeznań przed podkomisją ds. praw człowieka Parlamentu Europejskiego.
<P>
To jest samowolny, brutalny i paranoiczny system. Powinniśmy trzymać polityków z dala od sportu, a pana Sarkozy'ego z dala od Pekinu
<P>
(oklaski)
<SPEAKER ID="271" NAME="Robert Evans" AFFILIATION="PSE">
Panie przewodniczący, tak jak wiele osób tutaj, miałem poważne obawy, kiedy siedem lat temu igrzyska olimpijskie zostały przyznane Chinom. Ale zostały przyznane dopiero po tym, kiedy władze złożyły cały zestaw zapewnień, że prawa mniejszości będą przestrzegane, zakończą się tortury i prześladowania, a łamanie praw człowieka zostanie dobrze udokumentowane.
<P>
Od tego czasu do dziś wiemy, że nasze obway są takie jak wcześniej, a nawet większe. Inni już mówili o prześladowaniach. Pan poseł Cappato wiele mówił o Tybecie, a także pan poseł Cohn-Bendit i inni. Wiemy o łamaniu praw naturalnych. Chiny wykonują wyroki śmierci na większej liczbie osób, niż dzieje się to w sumie w całej reszcie świata. Uważam, że to będzie wstyd dla Europy, jeśli za miesiąc prezydent Sarkozy i grupa prezydentów, szefów rządów i książąt znajdzie się tam i uściśnie dłonie chińskim liderom, uwiarygadniając ich przez to wtedy, kiedy na to nie zasługują. Przez to dając zielone światło na podążanie tą samą drogą, jaką szli do tej pory. Igrzyska olimpijskie powinny być związane z olimpijskimi ideałami, a to, co dzieje się obecnie w Chinach zaprzecza im.
<SPEAKER ID="272" NAME="Dirk Sterckx" AFFILIATION="ALDE">
(Holandia) Jako przewodniczący delegacji ds. stosunków z Chinami zgadzam się z panią komisarz, kiedy mówi o strategicznych więzach z Chińczykami i że są one ważne dla obu stron. Ukierunkowujemy się na więzi ekonomiczne, ale i na więcej. Uważam, że powinniśmy to ciągle podkreślać.
<P>
Są jeszcze dwie rzeczy, które uważam za ważne: osobiste prawa człowieka i swoboda wypowiedzi. To są sprawy, które podnosimy ponownie, przy okazji każdego kontaktu z delegacją, członkami delegacji, z naszymi chińskimi kolegami. Nie zgadzamy się, ale próbujemy dzielić się ideami i argumentami. To jest trudne, to bywa ciężka praca, ale to jest coś, co Parlament musi kontynuować nieprzerwanie.
<P>
Jakie mamy postępy? Może za małe i zbyt wolne; ale uważam, że mamy postęp. Będę przekonywał Parlament Europejski, by nie zapominano, że powinniśmy utrzymywać realcje z Chińczykami, i nadal podnosić te kwestie, jak trudne by to nie było, jak nużące i frustrujące czasami. Ale uważam, że to jest jedyna droga do przodu. Ponieważ los Chińczyków nie będzie określony tutaj, w tej Izbie, ale w Chinach i przez samych Chińczyków. Oni są tymi, których mamy przekonać, a nie siebie samych.
<SPEAKER ID="273" NAME="Thomas Mann" AFFILIATION="PPE-DE">
(Niemcy) Panie przewodniczący! Mieliśmy do czynienia z falą ogólnej sympatii dla ofiar niszczącego trzęsienia ziemi z 12 maja w Chinach. Międzynarodowa pomoc o znaczącej skali została dostarczona do kraju, a już na jego terenie rozdzielona, środki antyseparatystyczne były stosowane równolegle z pomocą łagodzącą skutki kataklizmu. To jest wyraźnie nieistotne, czy ludzie należą do mniejszości czy do większości - na pewno potrzebują pomocy. Nie powinno być wezwań do podkreślania różnic; to jest niepraktyczny pomysł. Będzie zalecać się Chinom otwarcie w długim terminie. A to będzie oznaczało swobodny dostęp do wszystkich części Chin dla zagranicznych obserwatorów i dziennikarzy. NTDTV, jedyna niecenzurowana stacja telewizyjna w Chinach, musi uzyskać pozwolenie na rozpoczęcie nadawania bezzwłocznie.
<P>
Wiele głów państw jeszcze nie zastosowało się do rekomendacji Parlamanetu Europejskiego, aby powstrzymać się od uczestniczenia w ceremonii otwarcia igrzysk olimpijskich. Popieramy stanowisko przyjęte przez Angelę Merkel w Niemczech, przez brytyjskiego premiera, Gordona Browna, przez naszego przewdoniczącego, Hansa-Gert Pötteringa, i przez inne ważne osoby publiczne, które zdecydowały trzymać się z dala od ceremonii 8 sierpnia. Prezydent Francji, Nikolas Sarkozy, powiedział, że jego stanowisko będzie zależało od rezultatu negocjacji między Chińczykami i przedstawicielami Dalaj Lamy. Negocjacje są bezowocne i takie pozostaną; z tego wynika, że będzie musiał pozostać w Paryżu..
<P>
(oklaski)
<P>
Zanim rozpoczną się igrzyska, pozwólcie abym przypomniał wam sytuację Tybetańczyków. Ponad 200 osób zmarło w wyniku protestów z 14 marca, a 5 000 Tybetańczyków zostało uwięzionych, większość bez procesu. Tysiące odniosło rany na skutek fizycznej przemocy stosowanej podczas patriotycznej reeduakcji. To, panie przewodniczący, określa się jako przypomnienie dla tych, którzy ciągle zamierzają wyruszyć do Pekinu.
<P>
(oklaski od Grupy Zieloni/ALE)
<SPEAKER ID="274" NAME="Alexandra Dobolyi" AFFILIATION="PSE">
(Węgry) Dziękuję za głos, panie przewodniczący! Organizacja igrzysk jest wyzwaniem z każdej perspektywy, ale jest to również nadzwyczajna okazja dla chińskich obywateli, aby pokazać światu, że rozumieją uniwersalne wartości i ducha igrzysk. "Jeden świat, jedno marzenie”: hasło igrzysk olimpijskich w Pekinie mocno podkreśla i wiernie oddaje podstawowe zasady igrzysk. Ufam, że igrzyska zapewnią nam świetną możliwość pogłębienia i rozszerzenia współpracy i dialogu z Chinami w wielu dziedzinach.
<P>
Jednakże, nie możemy zapomnieć o majowym trzęsieniu ziemi i zniszczeniach, które pozbawiły dziesiątki tysięcy ludzi życia a miliony dachu nad głową. Musimy zapewnić to państwo o naszym wsparciu w trudnym czasie, ale musimy stale przypominać o najważnjeszej sprawie, jaką są reformy demokratyczne, oraz kontynuować konstruktywną krytykę w wielu dziedzinach.
<P>
Jestem jedną z tych, którzy uwarzają, że Unia EuropejskaI powinna kontynuowac zorientowany na rezultaty dialog z Chinami o prawach człowieka, ale musimy pamiętać, że efekty będą pojawiać się stopniowo. I tak, efekty już są: właśnie kilka dni temu, odnowiono bezpośrednie połączenie lotnicze między Chinami i Tajwanem po kilkudziesięcioletniej przerwie. Ponownie rozpoczęły się rozmowy z Dalaj Lamą. Również w tym zakresie jesteśmy zainteresowani efektywnym, pragmatycznym dialogiem, który uwzględnia tybetańskie i chińskie wartości oraz spojrzenie na przyszłość. Dziękuję bardzo.
<SPEAKER ID="275" NAME="Cornelis Visser" AFFILIATION="PPE-DE">
(Holandia) Panie przewodniczący! Igrzyska olimpijskie w Pekinie rozpoczynają się ósmego dnia ósmego miesiąca 2008 roku. Osiem to szczególna cyfra w chińskiej kulturze i jest związana ze szczęsliwym losem i pomyślnością. Mam nadzieję, że ta data okaże się szczęśliwa dla chińskiego narodu. Chiny radzą sobie całkiem dobrze pod względem ekonomicznym. "Nie ma znaczenia, to czy kot jest czarny czy biały, dopóki łapie myszy”, jak zwykł mawiać Deng Xiaoping. To on otworzył kraj na inwestycje zagranicznych kapitalistów. Chińska gospodarka małymi krokami się liberalizuje. Chiny sa solidnym partnerem ze względu na rozwój gospodarczy. Są również w dobrym położeniu, na przykład z powodu swojej waluty, która utrzymuje się na podobnym poziomie, co nie tylko dolar, ale również euro i inne waluty. Chiny odgrywają konstruktywną rolę w światowej gospodarce.
<P>
Jeśli chodzi o prawa człowieką, sprawy nie mają się już tak dobrze, niestety, a na pewno, jeśli chodzi o prawa człowieka ludności Chin. Przyjmuję z niezadowoleniem, że z okazji tak uroczystego wydarzenia jak igrzyska olimpijskie zostały nałożone restrykcje na nadającą z zachodu chińsko-języczną rozgłośnię satelitarną. Mam nadzieję, że chińskie władze wykorzystają okazję igrzysk olimpijskich, aby pokazać swojemu narodowi, że reguły obowiązują nie tylko na arenie sportowej, ale również dotyczą obowiązków spoczywających na biurokracji rządowej, aby przestrzegać praw człowieka oraz swobody wypowiedzi.
<SPEAKER ID="276" NAME="Bogdan Golik" AFFILIATION="PSE">
Panie Przewodniczący! W wyniku trzęsienia ziemi z 12 maja 2008 r. śmierć poniosło 69 tys. osób, za zaginionych uznano ponad 18 tys. obywateli, a liczba rannych przekroczyła 37 tys.. Wydarzenie to wstrząsnęło nie tylko Chinami, ale i całym światem. Chyba jako jedyny na tej sali miałem okazję wtedy tam być: byłem w Pekinie i w Szanghaju, widziałem solidarność ludzi, Chińczyków, którzy utożsamiali się z ofiarami i z tą tragedią.
<P>
Korzystając z okazji, chciałbym wyrazić swój szacunek wobec tysięcy ratowników i wolontariuszy z całego świata, w tym z Tajwanu, Japonii, Australii, a przede wszystkim z Chin, których solidarność i poświęcenie w tych tragicznych okolicznościach zasługują na szczególną pochwałę. Doceniona powinna być także akcja podjęta przez Unię Europejską. Chiński rząd, przy wsparciu władz lokalnych, przeznaczył w sumie 10 mld euro na pomoc ofiarom kataklizmu. Całkowita kwota zagranicznego wsparcia otrzymanego przez Pekin wyniosła 5 mld euro. Większość z tych pieniędzy pochodziło od chińskiej diaspory zamieszkującej różne części świata.
<P>
Uważam, że działania ukierunkowane na konkretną pomoc humanitarną przyniosą więcej pożytku, a dialog da więcej niż sloganowe i tendencyjne nawoływanie do bojkotu i protestów.
<SPEAKER ID="277" NAME="Nirj Deva" AFFILIATION="PPE-DE">
Panie przewodniczący! Ten parlament powinien promować politykę godną wielkiego męża stanu, czego niestety dzisiaj nie robi.
<P>
Dziesięć milionów bezdomnych ludzi to jest ogromna katastrofa - najgorsza na świecie. Zobaczyliśmy rząd chiński zorientowany i skoncentrowany na ludziach i przywództwo w akcji na obszarze, który ma jedną z najliczniejszych populacji, wliczając ponad jeden milion Tybetańczyków. Inaczej niż w Birmie, gdzie rządzący nie troszczyli się i nie troszczą, chiński rząd w sposób widoczny dba o swój naród. To było ewidentne dla każdego, kto obserwował wysiłki związane z niesieniem pomocy.
<P>
O prawach człowieka w Chinach nie mogą decydować inne kraje, władze, organizacje czy ludność reszty świata. O tym może zadecydować samodzielnie tylko 1.3 miliardowa ludność chińska. Wiemy dobrze, że ta ludność potrafi wyrazić swoje zdanie, potrafi demonstrować i okazać swój gniew, i okazuje, jeśli dzieje się coś złego.
<P>
Sytuacja w zakresie praw człowieka w Chinach poprawia się, i może nadal poprawiać. Parlament i moi koledzy głośno o tym krzyczący, nie są w stanie wpłynąć na to w jakikolwiek sposób. My, jak zwykle, oszukujemy samych siebie, co do tego jak ważni jesteśmy. To chiński naród zażąda dla siebie więcej możliwości demokratycznej wypowiedzi, gdy podniesie się z ubóstwa. Czterysta milionów ludzi zostało wydobytych z ubóstwa - to jest znaczące osiągnięcie. Ale chińska ludność się obawia. Odwracając się do nich plecami, tak jak to zrobiliśmy wobec znicza olimpijskiego, rozdrazniamy tylko chińską ludność, a nie jej rząd. To jest ważna różnica i powinna być dobrze rozumiana.
<SPEAKER ID="278" NAME="Marianne Mikko" AFFILIATION="PSE">
(Estonia) Koledzy! Przez wieki ruch olimpijski walczył o lepszy świat.. To wielkie wydarzenie, które niedługo się rozpocznie pomogło przyciągnąć uwagę do Tybetu i praw człowieka. Dialog między Pekinem i Dalaj Lamą koniecznie musi być kontynuowany. Przy stworzeniu Chinom możliwości goszczenia tego ogólnoświatowego wydarzenia sportowego, Międzynarodowy Komitet Olimpijski postawił bardzo jasny warunek, że do końca 2008 roku Chiny powinny szanować prawa człowieka, Wiemy, że tak się nie stało.
<P>
Igrzyska olimpijskie, nigdy nie dotyczyły tylko sportu. Zasady karty olimpijskiej brzmią w poważnym zakresie tak samo jak założenia UE, mam na myśli obywatelskie prawa podstawowe i prawa człowieka, gdzie przecież nie ma mowy o kompromisie. Karta stanowi, że kraj gospodarz igrzysk powinien szanować ludzką godność, nie powinien prześladować obywateli z powodu narodowości lub wyznania. W konsekwencji podzielam zdanie, że miejsce prezydenta Sarkozy'ego jest w Paryżu przed telewizorem, a nie na stadionie olimpijskim w Pekinie.
<SPEAKER ID="279" NAME="David Hammerstein" AFFILIATION="Verts/ALE">
(Hiszpania) Panie przewodniczący! Doświadczenie igrzysk mających odbyć się w Chinach uczy nas jednego: jeśli jakiś kraj ma zamiar systematycznie łamać prawa człowieka, powinien być dużym, gospodarczo silnym narodem; nie Zimbabwe czy Kubą. Nie chociażby Birmą. Powinien być krajem, gdzie działają setki zachodnich firm, gdzie miliony ludzi pracuje w warunkach bliskich niewolnictwu. Powinien być krajem zachowującym się agresywnie i jak mocarstwo, a wtedy Europa ukłoni się i przestraszy takiego kraju.
<SPEAKER ID="280" NAME="José Ribeiro e Castro" AFFILIATION="PPE-DE">
(Francja) Panie przewodniczący! Składam moje wyrazy współczucia najbliższym ofiar trzęsienia ziemi, i chciałbym wyrazić mój szczery smutek. Jednakże są inne sprawy, które musimy omówić, a zwracam się szczególnie do Rady, której chciałbym przypomnieć uwagi prezydenta Sarkozy'ego sprzed kilku miesięcy, z czasu wydarzeń w Tybecie.
<P>
To, co przed chwila usłyszeliśmy to jest propozycja, aby przełożyć sport na złą politykę, a politykę na bezsensowny sport, i to jest nieakceptowalne. To jest nie do zaakceptowania, aby prezydent Sarkozy reprezentował Unię Europejska w Pekinie bez odwiedzenia tam więźniów politycznych. Wyjazd do Pekinu bez powiedzenia słowa o trudnej rzeczywistości przyniósłby wstyd naszym przywódcom. To byłaby hańba, a tacy przywódcy nie mogliby więcej pojawić się z godnością przed instytucjami europejskimi. To jest bardzo istotne, abyśy do tej sprawy powrócili we wrześniu.
<SPEAKER ID="281" NAME="Manolis Mavrommatis" AFFILIATION="PPE-DE">
(Grecja) Panie przewodniczący! Tylko miesiąc przed igrzyskami olimpijskimi w Pekinie, Chiny wciąż doświadczają tragicznych skutków trzęsienia ziemi. Niestety, potrzeba było trzęsienia ziemi z tysiącami ofiar i bezdomnych, aby rząd Chińskiej Republiki Ludowej zorientował się, jak bardzo istotna jest solidarność ze strony narodów, które zaoferowały pomoc.
<P>
Jednakże to zmusiło Chiny do otwarcia swoich granic. W rezultacie dziennikarze i organizacje pomocy humanitarnej mogli dotrzeć na tereny, dotąd dla nich w bardzo dużym stopniu nieosiągalne.
<P>
Wydarzenia, które nastąpiły po trzęsieniu ziemi w Chinach doprowadziły do ocieplenia relacji, a to w efekcie sprawiło, ze obecnie cały świat zwraca uwagę na pokojowe współżycie narodów. Flaga olimpijska i święty ogień ze starożytnej Olimpii nadal zajmują doskonałą pozycję wśród rzeczy, które nas dzielą, ale przede wszystkim wśród rzeczy, które nas łączą.
<SPEAKER ID="282" NAME="Eva Lichtenberger" AFFILIATION="Verts/ALE">
(Niemcy) Panie przewodniczący! Kiedy prezydent Sarkozy występował w następstwie zamieszek w Tybecie, miałam wiele podziwu dla Francji, za jej rolę jako strażnika praw człowieka. Od tamtej pory sytuacja się znacznie pogorszyła, a liczba zatrzymanych osiągnęła rekordowe poziomy.
<P>
Sytuacja w Tybecie nigdy nie była tak napięta. Cenzura w mediach nigdy nie była tak ostra jak teraz. I moim zdaniem reakcja prezydenta jest policzkiem w twarz dla osób działających w obronie praw człowieka. Zawodzimy w ten sposób nadzieje tych ludzi w Chinach, którzy liczą na nasze naciski, aby pomóc w ich wysiłkach na rzecz wprowadzania demokracji w Chinach.
<SPEAKER ID="283" NAME="Colm Burke" AFFILIATION="PPE-DE">
Panie przewodniczący! Miezynarodowy Komitet Olimpijski usprawiedliwiał sowją decyzję o przynaniu Chinom prawa do organizacji igrzysk olimpijskich w 2008 roku, głosząc, że stworzy to okazję do poprawy sytuacji w tym kraju w zakresie praw czlowieka.
<P>
Jednakże, władze chińskie nie zastosowały się do międzynarodowych wezwań, aby zaprzestać swoich działań po zamieszkach z 14 marca 2008r. w Tybecie. Uczestnicy protestów są nadal ścigani, zatrzymywani i samowolnie aresztowani. Ich rodziny nie otrzymują żadnych informacji, również o miejscu pobytu, chociaż wymaga tego chińskie prawo.
<P>
Wzywam Chiny do dotrzymania swoich publicznych obietnic w zakresie przestrzegania praw człowieka, demokracji i praworządności. To był najważniejszy warunek porozumienia z MKOL, kiedy decydowano o przynaniu Chinom prawa do organizacji igrzysk olimpijskich.
<P>
To jest historyczna i wyjątkowa okazja dla Chin, aby okazać światu chęć poprawy sytuacji w zakresie praw człowieka. Jednak w mojej opinii nie widzimy odpowiedniego postępu w tym zakresie.
<SPEAKER ID="284" NAME="Ana Maria Gomes" AFFILIATION="PSE">
Panie przewodniczący! Popieram organizację igrzysk olimpijskich w Pekinie. Jednak nalegam również, aby władze i instytucje europejskie wymagały od Chin wypłenienia zobowiązań w zakresie praw człowieka, a szczególnie tych podjętych w związku z ubieganiem się o organizację igrzysk olimpijskich w Pekinie.
<P>
A to oznacza, że przedsatwiciele Europy, którzy wezmą - lub nie wezmą - udziału w igrzyskach olimpijskich wykorzystają tę okazję do zwrócenia uwagi na przestrzeganie praw człowieka w Chinach. To jest bardzo ważne. Tam jest wielu ludzi w więzieniach, łącznie z Hu Jia, ktróy został uwięziony po tym jak przemawiał do nas tu w Parlamencie Europejskim w dordze videokonferencji. Nie możemy zaakceptować sytuacji, kiedy ci ludzie sa więzieni, a chińskie władze nie ponoszą z tego tytułu żadnej odpowiedzialności.
<SPEAKER ID="285" NAME="Czesław Adam Siekierski" AFFILIATION="PPE-DE">
Panie Przewodniczący! Wiele krajów, ich przywódcy, w tym także europejscy, zabiegają o dobre kontakty z Chinami, aby pozyskać intratne kontrakty czy umowy gospodarcze, nie zwracając w ogóle uwagi na brak demokracji, przestrzegania praw człowieka w Chinach. Opinia światowa, przywódcy państw, instytucje światowe powinny wspólnie żądać, wywierać różne naciski w obronie takich wartości jak wolność, prawa człowieka, demokracja. Jeśli będziemy podzieleni, nie będziemy działać wspólnie, to będziemy mało skuteczni. Olimpiada jest dobrą okazją do tego typu działań. Społeczność międzynarodowa powinna pomóc ludności, która ucierpiała podczas tragicznego w skutkach trzęsienia ziemi.
<SPEAKER ID="286" NAME="Jean-Pierre Jouyet">
urzędujący przewodniczący- (Francja) Panie przewodniczący! Panie i panowie! Po pierwsze, to nie Unia Europejska zdecydowała kiedyś w 2001r., ze igrzyska olimpijskie odbędą się w Pekinie; o tym zdecydował Międzynarodowy Komitet Olimpijski.
<P>
Po drugie, tak jak mówiliście, ideały olimpijskie istnieją, ale nie dotyczą polityki, dotyczą sportu. To jest to, co Międzynarodowy Komitet Olimpijski ciągle powtarza.
<P>
Po trzecie, nie jestem przekonany czy najlepszym sposobem, aby walczyć o prawa człowieka w Chinach, aby prowadzić spójny dialog jest uspokajanie swojego sumienia przez mówienie "Nie pojadę, ale obejrzę ceremonię otwarcia w telewizji”, jak to jeden z posłów własnie powiedział. Nie jestem zdania, że problem dotyczy tak naprawdę tej sprawy. Co więcej, zauważyłem, że liczni posłowie z różnych ugrupowań politycznych i o różnych przekonaniach wyrazili w waszej izbie opinię o sposobie dalszego dialogu z chińskimi władzami.
<P>
Mimo obecnych trudności, musimy jak najlepiej wykorzystać realcje UE z Chinami. Tylko silna Unia może pozwolić obu stronom na prowadzenie otwartej dyskusji - za czym wszyscy jesteśmy - na wszystkie tematy, nawet na te, które wydają się najbardziej bolesne; Unia Europejska nie czekała z rozpoczęciem takiego dialogu na wydarzenia w Tybecie. Chcemy prowadzić rozmowy z Chinami w rosnącej liczbie spraw o charakterze dwustronnym i globalnym, i które nie mają tylko charakteru handlowego - sugerowanie, że jest inaczej jest dużym zniekształceniem rzeczywistości. Ten punkt był również poruszany przez panią komisarz Ferrero-Waldner. Wszechstronny dialog z Chinami jest nam potrzebny, ponieważ ten kraj ma do odegrania poważną rolę w ramach społeczności międzynarodowej. Musimy zrobić wszystko - a igrzyska olimpijskie również do tego prowadzą - by zapewnić, że Chiny są mocniej włączone do wspólnoty międzynarodowej.
<P>
Dodatkowo, chciałbym podkreślić, że powinniśmy podtrzymywać strategiczne rozmowy z Chinami, w szczególności w ramach zbliżającego się szczytu podczas francuskiej prezydencji. I to nie w czasie francuskiej prezydencji ustalono datę tego szczytu. Szczyt odbędzie się w drugiej połowie 2008r. Na nas spoczywa zapewnienie najlepszych możliwych warunków dla przygotowań do tego wydarzenia. To spotkanie powinno stworzyć okazję, aby w ramach partnerstwa miedzy Chinami i Unią Europejską poruszyć nowe sprawy, w szczególności odnoszące się do przeciwdziałania zmianom klimatycznym, do środowiskowych i społecznych standardów - o czym wielu z was mówiło.
<P>
Zamiarowi Chin, aby odgrywać bardziej istotną rolę na międzynarodowej arenie, muszą towarzyszyć nowe obowiązki w dziedzinie praw człowieka, w sferze społecznej oraz stosunku do ochrony środowiska. Jesteśmy tego świadomi i jesteśmy przygotowani, żeby pracować w tym celu, a Unia Europejska jest bez wątpienia najbardziej odpowiednim partnerem by pomóc Chinom w podążaniu tą drogą.
<P>
Mając to na względzie, po konsultacjach z kolegami i partnerami i otrzymawszy ich przyzwolenie, prezydent Sarkozy, w ramach swoich kompetencji jako przewodniczący Unii Europejskiej, bierze na siebie odpowiedzialność zaangażowania we wszechstronny dialog między Unią Europejską a Chinami. Jeśli Chiny chcą odgrywać na światowej scenie większą rolę, muszą wziąć na siebie wynikłe z tego obowiązki. Dokonano tu wielu porównań, przez posła Cohn-Bendit na przykład. Odnotowałem porównanie z ZSRR za czasów Breżniewa. Czy my naprawdę pragniemy konfliktu między dwoma antagonistycznymi blokami? Czy nie było jakiegokolwiek postępu w rozmowach, w którym współudział ma również to wielkie państwo? My odegraliśmy kluczową rolę w osiągnięciu tego postępu, także poprzez rozmowy, demokratyczne zmiany, które to metody najbardziej odpowiadają naszym wartościom, jak zwykle. Naszym wyzwaniem jest prowadzenie takiego dialogu z Chinami, w którym żaden temat nie jest tabu, musimy skłaniać ich do przyjmowania zobowiązań we wszystkich obaszarach, w polityczych, dotyczących praw człowieka i spraw społecznych.
<P>
Faktycznie, niektórzy posłowie wspomnieli o karze śmierci. Również z Chinami powinniśmy rozmawiać na ten temat, ale także z wszystkimi innymi krajami, i mam nadzieję, że ci dopiero co wspominający o tym konserwatywni posłowie, właśnie tak będą postępować. Chcę tu przypomnieć, że są inne kraje, z którymi Unia Europejska utrzymuje kontakty, a w których obowiązuje kara śmierci; jednakże musimy prowadzić ten wszechstronny dialog. Musimy również postępować z rozwagą, przy czym w pełni się zgadzam z tym, co Komisja powiedziała w odniesieniu do Rady, że nie powinniśmy podsycać nastrojów nacjonalistycznych w Chinach w czasie, kiedy są one gospodarzem bardzo ważnego dla całego kraju wydarzenia, i to kraju próbującego doprowadzić do swojej integracji z innymi na arenie międzynarodowej.
<P>
To właśnie w tym duchu, przyjmując na siebie całą odpowiedzialność związaną z jego rolą i z pełną świadomością jaka jest natura wartości europejskich, prezydent Sarkozy, w nowym charakterze, odwiedzi Pekin, żeby dostarczyć to przesłanie i także po to, by pokazać, że wierzymy w pozytywne zmiany w tym wielkim kraju w odniesieniu do integracji na międzynarodowej scenie. Są już widoczne zauważalne oznaki poprawy w Birmie i w sposobie rozwiązywania konfliktów w Iranie i Korei Północnej; to są wszystko obszary, gdzie chińska obecność jest nam potrzebna. Te wszystkie sprawy dotyczą czegoś znacznie obszerniejszego, niż tylko interesów handlowych.
<P>
W końcu, chcę powiedzieć posłowi Cappato, że we wszystkich naszych stosunkach, czy to wewnątrz UE, odnośnie mniejszości, czy to w relacjach Unii z niektórymi jej partnerami, musimy także stawiać te same wymagania i być ostrożnymi w dawaniu całemu światu lekcji z moralności..
<SPEAKER ID="288" NAME="Benita Ferrero-Waldner">
komisarz. - Panie przewodniczący! Postaram się mówić krótko, ponieważ już wiele zostało tu powiedziane.
<P>
Będę wciąż powtarzać, że stosunki z Chinami obejmują naprawdę wiele dziedzin. To znaczy, że poruszamy ogromny zakres spraw w tych strategicznych relacjach. Oprócz środowiska, handlu, kultury - prowadzimy przecież rozmowy w wielu dziedzinach - poruszamy również zagadnienia związane z prawami człowieka, które były potraktowane dzisiaj bardzo powaznie. Podchodzimy poważnie zarówno do obrońców praw człowieka, jak i do więźniów wysyłających petycje, czy do stosowania kary śmierci. To prawda, że wykonuje się bardzo dużo wyroków śmierci. Zawsze wspominamy o tym bardzo jasno, jak również o związanych z tym przypadkach torturowania lub złego traktowania.
<P>
Prowadzimy dialog w sprawie praw człowieka. Co prawda nie zawsze przynosi satysfakcjonujące efekty, ale nie mamy innych narzędzi. Musimy ten dialog z Chinami prowadzić dalej. Mamy takie niemieckie przysłowie: Steter Tropfen höhlt den Stein (Kropla drąży skałę). To jest to, co próbujemy robić.
<P>
(oklaski)
<SPEAKER ID="289" NAME="Przewodniczący">
Zmierzając do końca debaty, zgodnie z artykułem 103(2) zasad proceduralnych, zostało Państwu przedstawionych pięć projektów uchwały.
<P>
Debata została zamknięta.
<P>
W drodze wyjątku, ze względu na prezentację programu francuskiej prezydencji, głosowanie odbędzie się jutro o 9 rano.
<P>
Oświadczenia pisemne (Artykuł 142 zasad proceduralnych)
<SPEAKER ID="290" NAME="Zita Pleštinská  " AFFILIATION="PPE-DE">
pisemnie. - (Słowacja) Zbliżają się igrzyska olimpijskie w Pekinie, ale według mojej wiedzy sytuacja w Chinach w zakresie praw człowieka się nie poprawiła. Wręcz przeciwnie, rząd chiński aresztuje coraz więcej osób, by zapobiec potencjalnym demonstracjom podczas igrzysk olimpijskich.
<P>
Wolność prasy jest szczególnie ważna, ponieważ to właśnie niezależne media zapewniają dostęp do nieocenzurowanej informacji o sytuacji w Chinach w zakresie praw człowieka. Dlatego kluczowe jest, aby mogły nadawać niezależne stacje telewizyjne, takie jak NTDTV. Ta stacja nadaje za pośrednictwem satelity 24 godziny na dobę, siedem dni w tygodniu w języku chińskim i angielskim w Azji, Europie, Australii i Ameryce Północnej. 16-go czerwca 2008r., francuska firma Eutelsat, która transmituje NTDTV nagle przestała przesyłać jej sygnał na teren Azji, najwyraźniej z powodu nacisków ze strony Komunistycznej Partii Chin.
<P>
Pani komisarz Ferrero-Waldner, apeluję do pani z nadzieją, że wykorzysta pani, w imieniu komisji, wszystkie możliwe środki, aby NTDTV mogła ponownie być odbierana na terenie Azji.. Wzywam także francuską prezydencję, aby zapobiec w imieniu Rady, ograniczeniom swobody wypowiedzi w Chinach.
<P>
Wzywam chińskie władze, aby pokazały światu, że przyznanie Pekinowi organizacji igrzysk olimpijskich przyniosło w efekcie poprawę sytuacji w Chinach w zakresie praw człowieka. Wierzę, że otwarcie Tybetu dla turystów, dziennikarzy i wszelkich mediów będzie realne i pozwoli uzyskać dostęp do niecenzurowanej informacji o sytuacji na tym obszarze.
<SPEAKER ID="291" NAME="Csaba Sándor Tabajdi  " AFFILIATION="PSE">
pisemnie. - (Węgry)
<P>
To odrzucenie przez Irlandię traktatu jest główną przeszkodą dla procesu rozszerzania Unii. Ciągle wierzę, że UE znajdzie sposób na uratowanie traktatu z Lizbony. Jednakże przystąpienie Chorwacji nie powinno być wrogo traktowane i zaniedbane: przyłączenie Chorwacji jest prawnie możliwe, nawet, jeśli Lizbona nie wejdzie w życie. Chorwacja mogłaby, zatem zostać państwem członkowskim pod koniec roku 2009 lub na początku 2010, zależnie od tempa negocjacji akcesyjnych.
<P>
Skomplikowaną kwestią jest relacja między strategią poszerzania UE i Euopejską Polityką Dobrosąsiedztwa. W gruncie rzeczy zgadzam się, że nasi europejscy sąsiedzi, którzy nie mają na razie perspektywy członkowskiej powinni zostać przeszacowani z jednej kategorii do drugiej zgodnie z wypełnieniem mierzalnych kryteriów. Jedncześnie jest ważne, aby Unia była w stanie chronić swój obszar geopolityczny w zakresie sobody przemieszczania się, zgodnie z możliwościami integracji, w niektórych specyficznych sytuacjach sama powinna zdecydować jakie perspektywy zaoferować swoim partnerom.

<CHAPTER ID="006-04">
4. Sieć punktów kontaktowych służących zwalczaniu korupcji (
<P>
- Przed głosowaniem:
<SPEAKER ID="088" NAME="Hubert Pirker">
sprawozdawca. - (DE) Panie przewodniczący, panie i panowie! Zanim wszyscy zagłosują za sprawozdaniem, chciałbym przekazać państwu krótką informację i zaapelować do Rady, która ponownie jest nieobecna. Państwa członkowskie i Unia Europejska chciałyby i powinny podjąć bardziej ambitne i skuteczniejsze działania przeciwko korupcji. Dlatego też Parlament Europejski poparł utworzenie sieci punktów kontaktu przeciwko korupcji. Wiodąca komisja jednomyślnie zagłosowała za takim krokiem.
<P>
Celem sieci jest przede wszystkim rozwijanie współpracy pomiędzy władzami i agencjami w państwach członkowskich, a następnie zachęcanie do wymiany danych w zakresie skutecznych strategii. Jednakże wniosek Rady jest za mało ambitny, jest mało skuteczny i w takiej formie po prostu zbędny. Parlament zaproponował kilka bardzo znaczących poprawek, przyjętych jednogłośnie przez komisję.
<P>
Przede wszystkim OLAF, Europol i Eurojust powinny być integralną częścią tej sieci, dlatego też wnioskujemy o ich obowiązkowy w niej udział. Po drugie, sieć powinna przedkładać coroczne sprawozdanie do Parlamentu Europejskiego odnośnie do swoich działań razem z praktycznymi propozycjami, jak ulepszyć zapobieganie i zwalczanie korupcji. Po trzecie, koszty wszystkich uczestników sieci powinny pochodzić z budżetu Wspólnoty w celu zapewnienia niezależności sieci jako całości.
<P>
Dlatego też wzywam Radę o włączenie wniosków Parlamentu i niezwłoczne ustanowienie sieci punktów kontaktu, ponieważ stworzyłoby to nam wyjątkową okazję, by w końcu osiągnąć wspólną strategię dla Unii Europejskiej i ustanowić właściwy mechanizm zwalczania korupcji.

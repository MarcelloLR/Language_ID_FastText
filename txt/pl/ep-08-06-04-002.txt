<CHAPTER ID="002">
Oświadczenie Przewodniczącego 
<SPEAKER ID="006" NAME="Przewodniczący">
Panie i panowie! Chciałbym państwu przypomnieć, że Litwa obchodziła wczoraj 20. rocznicę założenia litewskiego ruchu niepodległościowego Sąjūdis. Jego założenie nie tylko doprowadziło do odzyskania przez Litwę niepodległości, ale było także zwiastunem rozpadu Związku Radzieckiego. Moje serdeczne gratulacje!
<P>
(Oklaski)
<P>
Chciałbym powiedzieć państwu o obchodach Zielonych Tygodni, które będą miały miejsce w Brukseli w tym tygodniu oraz w Luksemburgu i Strasburgu w następnych dwóch tygodniach. Głównymi tematami będą emisje CO2 oraz związana z nimi zmiana klimatu. Zobowiązaliśmy się do zmniejszenia emisji CO2 o 30% do roku 2020. Aby to osiągnąć, prestiżowa firma konsultingowa przygotowuje dla nas ocenę dotyczącą CO2, która będzie gotowa we wrześniu i zostanie zaprezentowana Prezydium. Projekt zostanie zmieniony w plan działań zawierający środki zarówno krótko- jak i długoterminowe, aby Parlament Europejski mógł osiągnąć cel, który sam określił. Byłbym wdzięczny za czynne zaangażowanie z państwa strony.

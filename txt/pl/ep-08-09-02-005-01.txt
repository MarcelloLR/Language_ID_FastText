<CHAPTER ID="005-01">
1. Program "Młodzież w działaniu” (2007-2013) (
<P>
- Przed głosowaniem:
<SPEAKER ID="130" NAME="Katerina Batzeli">
sprawozdawca. - Panie przewodniczący! W kwestii dotyczącej czterech sprawozdań, nad którymi mamy głosować, proszę pozwolić, że w imieniu Komisji Kultury i Edukacji zaznaczę, iż zaangażowanie młodzieży i obywateli we wspólnotowe działania w dziedzinie kultury i edukacji to jeden z najważniejszych obszarów działalności UE, a zwłaszcza Parlamentu Europejskiego.
<P>
Decyzje w sprawie wyboru i finansowania różnych działań w ramach tych programów należy zatem podejmować na podstawie jasnych i obiektywnych kryteriów. Należy przyjąć uproszczone procedury, by uniknąć zbędnych opóźnień w stosunku do obywateli europejskich.
<P>
Cztery sprawozdania z procedury komitetowej, o których przyjęcie na dzisiejszym posiedzeniu plenarnym został poproszony Parlament Europejski, mają na celu zapewnić przejrzyste, szybkie i skuteczne procedury. Umocni to jednocześnie rolę Parlamentu Europejskiego w danym obszarze procedur.
<P>
Fakt przyjęcia przez Komisję i Radę wniosków parlamentarnych jest szczególnie zadawalający i daje nadzieje na przyszłe porozumienie międzyinstytucjonalne.
<P>
Na koniec chciałabym podziękować Komisji, Radzie z czasów słoweńskiej prezydencji oraz obecnej prezydencji francuskiej za ducha współpracy i porozumienia oraz za sposób zarządzania tymi czterema programami wspólnotowymi.

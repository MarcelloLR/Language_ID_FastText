<CHAPTER ID="005-01">
1. Kalendarz sesji miesięcznych Parlamentu - 2009 (głosowanie)
<SPEAKER ID="118" NAME="Przewodniczący">
Zanim przejdziemy do głosowania, chciałbym jeszcze o czymś powiedzieć. Proszę mnie wysłuchać uważnie, a potem przekażę głos kilku przewodniczącym grup parlamentarnych. Panowie posłowie Trakatellis, Varvitsiotis, Papastamkos, Lambrinidis i inni złożyli poprawkę odnośnie do jednego szczególnego tygodnia w 2009 r., tj. tygodnia 16, trwającego od 13 do 19 kwietnia. To jest tydzień bezpośrednio poprzedzający prawosławną Wielkanoc. To nie jest Wielkanoc jako taka, tylko tydzień przed nią. Nie zaproponowano jednak sesji miesięczne w tym szczególnym tygodniu, ponieważ jest to tydzień grupowy. Oznacza to, że przedmiotowa poprawka nie może być przyjęta, ponieważ brak wniosku Parlamentu Europejskiego w sprawie sesji w tym szczególnym tygodniu. Nie oznacza to jednak wstępnej decyzji, dotyczącej propozycji przeprowadzenia sesji miesięcznej w dniach 20 - 23 kwietnia.
<SPEAKER ID="119" NAME="Joseph Daul" AFFILIATION="PPE-DE">
(FR) Panie przewodniczący, panie i panowie! Jak państwu wiadomo, rok 2008 jest Europejskim Rokiem Dialogu Międzykulturowego, co obejmuje także dialog między religiami. W związku z tym zwracam się z prośbą do wszystkich posłów Parlamentu Europejskiego, aby świecili przykładem i uszanowali mniejszości. To dlatego, w duchu kompromisu i dobrej woli wobec naszych prawosławnych kolegów, moja grupa proponuje następującą poprawkę do kalendarza sesji miesięcznych w 2009 r. Tydzień 17, tydzień plenarny w kwietniu 2009 r., rozpocznie się 21 kwietnia i zakończy się 24 kwietnia - nie chcę powiedzieć nic więcej - aby pozwolić odnośnym posłom na obchody świąt prawosławnej Wielkanocy.
<P>
W imieniu wszystkich krajów wyznających tradycje prawosławne dziękuję wszystkim za wsparcie i proszę nie stwarzać żadnych dodatkowych kontrowersji. Zwracam się jednak z prośbą o poparcie Parlamentu Europejskiego z racji szacunku dla mniejszości, aby dał przykład naszym obywatelom.
<SPEAKER ID="120" NAME="Hannes Swoboda" AFFILIATION="PSE">
(DE) Panie przewodniczący! Zakładam że to jest poprawka ustna. Tego nie powiedziano, ale jeśli to jest poprawka ustna, moja grupa jest za głosowaniem nad nią w dniu dzisiejszym. Faktem jest także, że wielu katolików pracuje tu w święta religijne; jutro jest taki dzień pomimo strajku. Ta sytuacja także ma miejsce, ale niemniej proponuję, byśmy głosowali za tym wnioskiem lub przynajmniej poddali go pod głosowanie. Jeśli pan przewodniczący uzna, że to jest niedopuszczalne, grupy potem spróbują osiągnąć konsensus w tym duchu.
<SPEAKER ID="121" NAME="Przewodniczący">
Są pewne kwestie, co do których musimy uzyskać konsensus, dlatego proponuję, byśmy postąpili tak, jak sugeruje pan poseł Daul i poseł Swoboda. Będziemy głosować nad tym na końcu. Najpierw zajmiemy się innymi poprawkami.
<SPEAKER ID="122" NAME="Hartmut Nassauer" AFFILIATION="PPE-DE">
(DE) Panie przewodniczący! Przed głosowaniem chciałbym wskazać na problem, który wpływa na głosowanie i który chyba należy przedyskutować i rozwiązać.
<P>
W zaproponowanym kalendarzu jest odniesienie do terminu wyborów w 2009 r. Nie głosujemy tego teraz, po prostu zwracamy na to uwagę. Jednak z powodu tego terminu sesja inauguracyjna Parlamentu odbędzie się w lipcu 2009 r. W związku z tym posłowie z niektórych państw mają pewne obawy, bo jeśli się dobrze przyjrzymy, to widać, że niektórzy posłowie nie zdążą przepracować pięciu lat wymaganych do uzyskania praw do emerytury, jeśli sesja inauguracyjna odbędzie się 14 lipca 2009 r. W niektórych państwach członkowskich nie stosuje się kadencji, lecz ustalony okres, ponieważ kadencje różnią się długością w zależności od państwa członkowskiego.
<P>
Myślę, że istnieją uzasadnione podstawy, by rozpatrzyć i rozwiązać ten problem, jeśli chodzi o termin wyborów albo termin sesji inauguracyjnej. Zwracam się więc z prośbą do służb prawnych Parlamentu o rozważenie tej kwestii.
<SPEAKER ID="123" NAME="Daniel Cohn-Bendit" AFFILIATION="Verts/ALE">
(DE) Panie przewodniczący! Chciałbym złożyć podobny wniosek.
<P>
Jestem zdumiony, że prawo mniejszości jest traktowane w tak moralistycznych kategoriach. Jest siedem świąt judaistycznych, których nie można obchodzić, bo są to dni pracujące. Podobnie jak 13 świąt protestanckich. Sesja inauguracyjna odbędzie się 14 lipca. To jest jedno z najważniejszych świąt świeckich. Czy możemy pracować we Francji 14 lipca, skoro obchodzimy rocznicę Rewolucji Francuskiej? Moim zdaniem jest to niemożliwe i niewłaściwe. Proszę zmienić także i ten termin!
<P>
(Oklaski)
<SPEAKER ID="124" NAME="Przewodniczący">
Zapisaliśmy to, zostało powiedziane, a teraz przejdziemy do głosowania.
<P>
(Parlament zgodził się przyjąć ustną poprawkę)

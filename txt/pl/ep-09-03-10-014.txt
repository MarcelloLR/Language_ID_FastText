<CHAPTER ID="014">
Zmiana porządku obrad
<SPEAKER ID="386" NAME="Przewodniczący">
Panie i panowie! Ponieważ przewodniczę posiedzeniu, jestem zobowiązany przeczytać państwu komunikat mówiący, że na swoim posiedzeniu w poniedziałek, 9 marca, Komisja Spraw Zagranicznych przyjęła projekt rezolucji w sprawie pogorszenia się sytuacji humanitarnej w Sri Lance i w związku z niepokojącą sytuacją w tym kraju wystąpiła o włączenie projektu do porządku obrad tej sesji miesięcznej w trybie art. 91 Regulaminu.
<P>
Projekt rezolucji będzie uznany za przyjęty, o ile do godz. 12.00 dnia jutrzejszego, czyli środy, przynajmniej 40 posłów nie złoży pisemnego sprzeciwu, w przypadku czego zostanie on poddany pod debatę i głosowanie w trakcie bieżącej sesji.

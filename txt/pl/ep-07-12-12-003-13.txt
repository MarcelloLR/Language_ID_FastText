<CHAPTER ID="003-13">
13. Walka z teroryzmem (głosowanie)
<P>
- Projekt rezolucji
<P>
- Przed głosowaniem nad poprawką 3:
<SPEAKER ID="081" NAME="Claudio Fava" AFFILIATION="PSE">
(IT) Pani przewodnicząca, panie i panowie! Proponowana przez naszą grupę poprawka ustna polega na zastąpieniu słów "wszystkie formy gloryfikowania” słowem "apologia”. Uważamy, że słowo "apologia” lepiej odzwierciedla rodzaj zachowania, które chcemy ograniczyć. Jeśli pan Díaz de Mera wyraża zgodę, nasza grupa opowie się za wspomnianą zmianą.
<P>
( Poprawka ustna została przyjęta.)
<P>
- Przed głosowaniem nad poprawką 27:
<SPEAKER ID="083" NAME="Cristiana Muscardini" AFFILIATION="UEN">
(IT) Pani przewodnicząca, panie i panowie! Na mocy artykułu 151 ust. 3 Regulaminu, może pani jako przewodnicząca zadecydować o dopuszczalności ustępu 6, nad którym będziemy za chwilę głosować. W motywie tym czytamy, że terroryzmu nie można już zwalczyć. Czy Izba ta naprawdę pragnie oficjalnie stwierdzić, że terroryzmu nie da się zwalczyć? Jestem zdania, że mamy tu do czynienia albo z błędem w tłumaczeniu w niektórych wersjach, albo z bardzo poważnym błędem w osądzie politycznym i dlatego zwracam się do pani przewodniczącej o podjęcie decyzji dotyczącej dopuszczalności tego ustępu.
<SPEAKER ID="084" NAME="Przewodnicząca">
Zwracam się do pani poseł Muscardini. Dopuszczalność została już sprawdzona przez właściwe służby, tekst był też otwarty dla poprawek, obawiam się więc, że nic już nie da się zrobić.
<P>
- Przed głosowaniem nad poprawką 33:
<SPEAKER ID="085" NAME="Claudio Fava" AFFILIATION="PSE">
(IT) Pani przewodnicząca, panie i panowie! Chciałbym spytać, czy autor poprawki zgodziłby się na usunięcie ze zdania dwóch fraz, które brzmią obecnie: "w niektórych rzadkich przypadkach" oraz "które mogą nie być zgodne z prawem". Jeśli te dwie frazy zostaną usunięte z poprawki, bylibyśmy gotowi ją poprzeć.
<P>
( Poprawka ustna została przyjęta.)

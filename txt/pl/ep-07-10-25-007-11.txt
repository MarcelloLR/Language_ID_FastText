<CHAPTER ID="007-11">
11. Stosunki między Unią Europejską a Serbią (głosowanie)
<P>
- Sprawozdanie pana posła Kacina
<P>
- Przed głosowaniem nad poprawką 8
<SPEAKER ID="099" NAME="Doris Pack" AFFILIATION="PPE-DE">
(DE)Panie przewodniczący! Chciałabym coś powiedzieć na temat tej poprawki. Musimy ją wprowadzić i proszę pana posła Schöpflina i innych posłów, aby głosowali za jej przyjęciem, gdyż w oryginalnym tekście był błąd. 1992 to zły rok. Zostawimy ten błąd w zaleceniu, jeśli nie przegłosujemy poprawki pana posła Kacina. Proszę, głosujmy za jej przyjęciem.
<P>
- Przed głosowaniem nad poprawką 29
<SPEAKER ID="101" NAME="Jelko Kacin  " AFFILIATION="ALDE">
sprawozdawca. - Panie przewodniczący! Mam poprawkę ustną do ust. 29, gdyż jest tam coś, co trzeba usunąć. W wersji angielskiej należy usunąć słowa "oba podmioty”. W przeciwnym razie, podzielone głosowanie nie ma sensu.
<P>
Grupa PPE-DE wyraziła na to zgodę.
<P>
(Poprawka ustna została przyjęta)
<P>
- Po głosowaniu
<SPEAKER ID="103" NAME="Gerard Batten" AFFILIATION="IND/DEM">
Panie przewodniczący! W kwestii porządkowej, zabieram głos na podstawie zasady 166, która mówi, że na początku swojego wystąpienia poseł wskazuje zasadę, do której się odwołuje. Odwołuję się do tej właśnie zasady.
<P>
Rozumiem, że przerwał pan wystąpienie pana posła Martina nie dając mu szansy skończyć tego, co chciał powiedzieć. Mówił o czymś, co zdarzyło się wczorajszego dnia.
<P>
Wczoraj pan poseł Schulz wygłosił długie oświadczenie polityczne bez wskazania zasady, na mocy której mówił. Pan przewodniczący na to pozwolił, podczas gdy panu posłowi Martinowi przerwano wystąpienie.
<P>
Myślę, że mamy do czynienia ze stronniczością i podwójnymi standardami w pracy Parlamentu. Ci, którzy popierają Unię Europejską mogą mówić to, co chcą a tym, którzy jej nie popierają, odbiera się głos.
<P>
Mam prośbę: czy moglibyśmy stosować zasady regulaminu w sposób równy?
<P>
(Oklaski z prawej strony)
<SPEAKER ID="104" NAME="Przewodniczący">
Przewodniczę dziś temu posiedzeniu i zawsze staram się stosować regulamin wewnętrzny zgodnie z jego wymaganiami.

<CHAPTER ID="007-08">
8. Przegląd jednolitego rynku (głosowanie) 
<P>
- Sprawozdanie: Jacques Toubon
<SPEAKER ID="093" NAME="Monica Frassoni" AFFILIATION="Verts/ALE">
(IT) Panie przewodniczący, panie i panowie! Prosiłam o głos w sprawie związanej z harmonogramem naszej pracy: Fakt, iż rozpoczęcie nowego roku szkolnego przez kilka lat zbiegało się w czasie z naszym posiedzeniem plenarnym i niestety zbiegnie się z nim także w przyszłym roku, powoduje poważne problemy rodzinne dla naszych posłów i dla wielu naszych urzędników. Moim zdaniem jest to kwestia, którą Parlament powinien przedyskutować, ponieważ dobro naszych dzieci, którym w drodze do szkoły powinni towarzyszyć rodzice, to sprawa, którą wypada zająć się Parlamentowi.
<P>
(Oklaski)
<SPEAKER ID="094" NAME="Przewodniczący">
Dziękuję, pani posłanko Frassoni. Jestem pewien, że to słuszny wniosek, ale spóźniła się pani na posiedzenie, więc marsz do dyrektora!
<P>
(Śmiech)
<SPEAKER ID="095" NAME="Thomas Wise" AFFILIATION="IND/DEM">
Panie przewodniczący! Nie wiem, jakiego artykułu to dotyczy, ale na mojej liście głosowań znajduje się inne sprawozdanie, nad którym mamy głosować - sprawozdanie posłanki Ayala Sender. Czy zbieramy się ponownie o godz. 12.30?
<SPEAKER ID="096" NAME="Przewodniczący">
Ta debata jeszcze się nie odbyła, a głosowanie odbędzie się jutro. Dziękuję za poruszenie tej sprawy.

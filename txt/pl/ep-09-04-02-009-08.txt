<CHAPTER ID="009-08">
8. Wykonanie dyrektywy 2004/38/WE w sprawie prawa obywateli Unii i członków ich rodzin do swobodnego przemieszczania się i pobytu na terytorium państw członkowskich (
<P>
- Przed głosowaniem:
<SPEAKER ID="079" NAME="Adina-Ioana Vălean">
sprawozdawczyni. - Panie przewodniczący! Aby usunąć wszelkie nieporozumienia oraz spełnić prośby podnoszone przez włoskich kolegów z nowej Partito della Libertà należącej do grup PPE-DE i UEN, proponuję poprawkę ustną do przypisu 1 do punktu preambuły S, tiret pierwsze, polegającą na usunięciu dwóch ostatnich zdań i wstawieniu "IT” (Włochy) w sekwencji na początku tego ustępu. Widać to na liście do głosowania.
<SPEAKER ID="080" NAME="Stefano Zappalà" AFFILIATION="PPE-DE">
(IT) Panie przewodniczący! Doceniam sugestię sprawozdawczyni, ale przedmiotowa rezolucja zawiera zbyt wiele odniesień - nie tylko w tym punkcie i w tym przypisie, którego dotyczy proponowana poprawka ustna, lecz w wielu innych częściach rezolucji. Z różnych powodów odnosi się ona do wszystkich państw członkowskich, jak też do właśnie tej treści, która - jak pani poseł wnioskuje - powinna zostać usunięta z przypisu, co dotyka samego meritum treści innych części rezolucji. Dlatego też sądzę, panie przewodniczący, i taka jest moja propozycja, że koleżanka posłanka powinna zabiegać o dalsze poprawienie rezolucji, a następnie skierowanie jej z powrotem do komisji do ponownej oceny.
<SPEAKER ID="082" NAME="Roberta Angelilli" AFFILIATION="UEN">
(IT) Panie przewodniczący! Odnośnie do dopuszczalności poprawki pani poseł Vălean: pani poseł Vălean całkiem słusznie wycofała się się i poprawiła tekst usuwając niejasne i wprowadzające w błąd odniesienie do trzeciej i czwartej żony, co prowadziło do wątpliwości co do legalności poligamii.
<P>
Powinniśmy jednak wyjaśnić, że niestety kwestionariusz przesłany państwom członkowskim zawierał taką nieprawidłową terminologię. Innymi słowy, państwa członkowskie poproszono o opinię na temat prawa przemieszczania się drugiej, trzeciej i czwartej żony.
<P>
(Przewodniczący wyłączył mikrofon)
<SPEAKER ID="083" NAME="Przewodniczący">
Pani poseł Angelilli, debata została zamknięta. Jeśli ktoś nie chce poprzeć wniosku pani poseł Vălean proszę o powstanie. Do oddalenia wniosku potrzeba będzie czterdziestu posłów, bez wyjaśniania.
<P>
(Parlament zgodził się przyjąć ustną poprawkę)

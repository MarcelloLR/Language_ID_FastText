<CHAPTER ID="006">
Powitanie
<SPEAKER ID="093" NAME="Przewodniczący">
Panie i panowie! Chciałbym prosić, aby wzięli też państwo za moment udział w uroczystej ceremonii, co jest rzeczą słuszną i właściwą z uwagi na naszych gości, laureatów Nagrody im. Sacharowa. Zanim ogłoszę zawieszenia posiedzenia na kilka minut aż do momentu przybycia naszych gości, chciałbym powitać delegację syryjskiego parlamentu, której przewodzi pan Suleiman Haddad, przewodniczący Komisji Spraw Zagranicznych przy Syryjskim Zgromadzeniu Ludowym, która gości dziś u nas w ramach 10. spotkania międzyparlamentarnego przedstawicieli PE i parlamentu Syrii. Gorąco witam naszych syryjskich gości!
<P>
Muszę powiedzieć, że ta wizyta przebiega w sprzyjających okolicznościach. Niedawno właśnie parafowano układ o stowarzyszeniu Syrii z Unią Europejską, który ma zostać możliwie jak najszybciej przedłożony Parlamentowi Europejskiemu w celu jego zatwierdzenia.
<P>
Parlament Europejski jest przekonany, że Syria może odegrać pozytywną rolę na Środkowym Wschodzie, a w szczególności w ramach unii śródziemnomorskiej. Życzę więc całej delegacji przyjemnego pobytu w Strasburgu oraz owocnej wymiany poglądów, która może przynieść jedynie same korzyści naszym wzajemnych stosunkom. Witam państwa raz jeszcze bardzo serdecznie.
<P>
Zawieszam posiedzenie na kilka minut. Za chwilę spotkamy się ponownie, aby rozpocząć uroczyste posiedzenie.
<P>
(Posiedzenie zostało zawieszone o godz. 12.05. i wznowione o godz. 12.15).

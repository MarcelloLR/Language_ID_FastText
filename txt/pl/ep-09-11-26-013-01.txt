<CHAPTER ID="013-01">
1. Nikaragua (głosowanie) 
<P>
- Przed głosowaniem:
<SPEAKER ID="282" NAME="Véronique De Keyser" LANGUAGE="FR">
Panie przewodniczący! Chciałbym panu przypomnieć, że moja grupa zdecydowała się nie uczestniczyć w głosowaniu ze wspomnianych przeze mnie względów.
<P>
Tak więc nie wstrzymamy się od głosu, ani też nie weźmiemy udziału w głosowaniu.
<SPEAKER ID="283" NAME="Eija-Riitta Korhola" AFFILIATION="PPE">
(FI) Panie przewodniczący! Moim zdaniem w ostatniej debacie zbyt wielu posłom zezwolono na przekroczenie przysługującego im czasu, w niektórych przypadkach nawet o drugie tyle. Czy może pan przypomnieć wszystkim, że jeśli zachodzi taka konieczność, mikrofon jest wyłączany? Może się to okazać konieczne, tak byśmy nie tracili przysługującego nam czasu.
<SPEAKER ID="284" NAME="Przewodniczący">
To prawda, niektórzy z państwa mieli możliwość dwukrotnego zabierania głosu, ale nie w odniesieniu do tego samego punktu porządku obrad. Co się tyczy wyłączania mikrofonu, dziś byłem wyrozumiały dla wszystkich i nie wyłączyłem mikrofonu nikomu, ale następnym razem to zrobię.
<SPEAKER ID="285" NAME="Raül Romeva i Rueda" LANGUAGE="FR">
Panie przewodniczący! Pragnę podkreślić, że choć nasza grupa jest obecna na sali, to z tych samych względów co Grupa Postępowego Sojuszu Socjalistów i Demokratów w Parlamencie Europejskim zdecydowaliśmy się nie uczestniczyć w głosowaniu, by wyrazić swój sprzeciw wobec tej debaty i głosowania.
<SPEAKER ID="286" NAME="Ilda Figueiredo" LANGUAGE="PT">
Panie przewodniczący! W naszym wystąpieniu przedstawiliśmy dokładnie takie samo stanowisko. Ze względów, które przedstawiliśmy w naszym wystąpieniu, nie będziemy uczestniczyli w tej debacie... w tym głosowaniu. Uczestniczyliśmy w debacie, ale nie wzięliśmy udziału w głosowaniu, ponieważ dotyczy ono fałszywego stanu wyjątkowego, jak już wyjaśniliśmy.
<SPEAKER ID="287" NAME="Przewodniczący">
Panie i panowie! Muszę zwrócić państwa uwagę na drobny błąd techniczny w pkt. 6. Słowa "karny” i "dyscyplinarny” zostaną usunięte z tego punktu.

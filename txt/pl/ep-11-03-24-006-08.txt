<CHAPTER ID="006-08">
8. Mianowanie dyrektora wykonawczego Europejskiego Organu Nadzoru Bankowego (EBA) (
<SPEAKER ID="102" NAME="Sharon Bowles" AFFILIATION="ALDE">
Panie Przewodniczący! Zajmę tylko chwilkę. Dziś głosujemy nad przyjęciem rezolucji w sprawie zatwierdzenia dyrektorów wykonawczych europejskich organów nadzoru. Kwestie dotyczące ogólnej przyszłej procedury zostały załatwione w zeszłym miesiącu podczas negocjacji w sprawie mianowania przewodniczących tych organów.
<P>
Na stanowisko dyrektora wykonawczego Europejskiego Urzędu Nadzoru Bankowego zaproponowany został Adam Farkas, Europejskiego Urzędu Nadzoru Ubezpieczeń i Pracowniczych Programów Emerytalnych - Carlos Montalvo, a Europejskiego Urzędu Nadzoru Giełd i Papierów Wartościowych - Verena Ross. Wszyscy kandydaci odbyli w zeszłym tygodniu przesłuchania przed Komisją Gospodarczą i Monetarną. Przesłuchania były emitowane w Internecie i są zatem dostępne na stronie internetowej ECON, podobnie jak biografie kandydatów. Komisja w pełnym składzie postanowiła przeważającą większością, że powinniśmy głosować za przyjęciem tych kandydatur. Takie jest więc zalecenie ze strony komisji.

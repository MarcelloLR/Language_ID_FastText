<CHAPTER ID="009-04">
4. 16. sesja Rady Praw Człowieka ONZ (Genewa, 28 lutego - 25 marca 2011 r.) (
<SPEAKER ID="139" NAME="Heidi Hautala">
Przewodnicząca Podkomisji Praw Człowieka - Panie Przewodniczący! Mam bardzo dobre wieści z dziedziny praw człowieka. Haitham al-Maleh - 80-letni prawnik z Syrii zajmujący się prawami człowieka i kandydat do nagrody Sacharowa - został ułaskawiony i wypuszczony z więzienia dwa dni temu. Jest to wspaniały przykład tego, jak Parlament Europejski wspiera prawa człowieka.
<P>
Teraz, po wypuszczeniu na wolność, Haitham al-Maleh jest pełen zapału, który chce spożytkować na pomoc w uwolnieniu tysięcy więźniów politycznych przebywających w syryjskich więzieniach.
<P>
(Głośne oklaski)
<SPEAKER ID="140" NAME="Przewodniczący">
Dziękuję Pani za wypowiedź. Wiadomość ta na pewno bardzo nas wzmacnia w naszych działaniach.
<P>
- Po rozpoczęciu głosowania nad ustępem 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Panie Przewodniczący! Chcę tylko zauważyć, że gdy poddał Pan ustęp 8 oryginalnego tekstu pod głosowanie, w przekładzie na francuski zostało podane, że był to ustęp 19. Oznacza to, że w instrukcjach do głosowania był błąd.
<SPEAKER ID="142" NAME="Przewodniczący">
Sprawdzimy to. Dziękujemy za uwagę!
<P>
.
<SPEAKER ID="144" NAME="Fiona Hall" AFFILIATION="ALDE">
Pani Przewodnicząca! Chcę tylko podziękować moim czterystu Kolegom i Koleżankom z różnych części tego Parlamentu za podpisanie pisemnego oświadczenia 81; chcę również podziękować pracownikom mojego biura za ciężką pracę, a także wyrazić wdzięczność służbom zajmującym się pisemnymi oświadczeniami - przede wszystkim jednak chcę podziękować członkom kampanii, dzięki których zaangażowaniu udało się nam zrealizować nasz cel.
<P>
Jestem dumna z tego, że jestem posłem w Parlamencie, do którego zwykli obywatele mogą przyjść, by zabrać głos, a posłowie chcą słuchać i dają się przekonać. To najlepsze, co daje nam demokracja, a zarazem jest to dowód na to, że Parlament Europejski nie jest odcięty od obywateli.

<CHAPTER ID="006-06">
6. Pracownice w ciąży (
<SPEAKER ID="175" NAME="Edite Estrela" LANGUAGE="PT">
Pani przewodnicząca! Chciałabym poprosić służby o wzięcie pod uwagę faktu, iż portugalska wersja jest autentyczna wobec wszystkich poprawek.
<P>
Po drugie, chciałabym poprosić o zmianę kolejności głosowania oraz o to, aby głosowanie nad poprawką 43 Komisji odbyło się przed głosowaniem nad poprawką 83, ze względu na spójność.
<P>
Na koniec chciałabym zaznaczyć, że przedmiotowa dyrektywa, którą zamierzamy zmienić, ma 17 lat i w oczywisty sposób jest przestarzała. Zmieniona dyrektywa nie wejdzie w życie przed końcem następnej kadencji. Innymi słowy, tworzymy prawodawstwo dla przyszłości, a nie dla teraźniejszości.
<P>
W szczególności, ustanawiamy prawa z korzyścią dla obywateli, dając im, dzięki temu, więcej powodów do głosowania w czerwcowych wyborach.
<P>
Dlatego na koniec zwrócę się do kolegów i koleżanek posłów o poparcie mojego sprawozdania.
<SPEAKER ID="176" NAME="Astrid Lulling">
w imieniu grupy PPE-DE. - (FR) Pani przewodnicząca! Obecnie mamy 89 poprawek do przedmiotowego sprawozdania. Panuje całkowity chaos, a głosowanie, do którego przystąpimy, nie pozwoli nam na prowadzenie prawdziwie obiektywnej debaty z Radą i Komisją. Wspomnianych 89 poprawek jest wzajemnie całkowicie sprzecznych. Proponuję, abyśmy skierowali przedmiotowe sprawozdanie z powrotem do komisji, ponieważ, jak powiedziała pani poseł Estrela, mamy na to wiele czasu.
<P>
(Burzliwe oklaski)
<SPEAKER ID="177" NAME="Przewodnicząca">
Pani poseł Lulling, czy mogłaby pani uprzejmie potwierdzić, czy składa pani ten wniosek w imieniu swojej grupy politycznej?
<SPEAKER ID="178" NAME="Astrid Lulling">
w imieniu grupy PPE-DE. - Tak, pani przewodnicząca! Nigdy nie robię niczego nie w imieniu mojego ugrupowania politycznego!
<P>
(Śmiech i oklaski)
<SPEAKER ID="179" NAME="Edite Estrela" AFFILIATION="PSE">
(PT) Pani przewodnicząca! Nie ma sensu kierować przedmiotowego sprawozdania, ani przedmiotowego wniosku, z powrotem do komisji, ponieważ omówiono go ze wszystkimi grupami. Prawdopodobnie ma ono poparcie większości naszej Izby. Zostało również omówione z Komisją i Radą.
<P>
Naturalnie ludzie mają różne opinie. Wiemy niestety, że podczas prezydencji czeskiej Rada przyjęła bardzo konserwatywne podejście do wspierania równości płci.
<P>
Dlatego wzywam członków Izby do głosowania za wnioskami oraz do poparcia mojego sprawozdania, ponieważ da to obywatelom więcej powodów do pójścia do urn i głosowania w wyborach europejskich.

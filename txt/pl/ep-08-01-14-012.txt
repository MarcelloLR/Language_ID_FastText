<CHAPTER ID="012">
Porządek dzienny
<SPEAKER ID="024" NAME="Przewodniczący">
Wersja ostateczna projektu porządku dziennego sporządzona przez Konferencję Przewodniczących na posiedzeniu w czwartek, dnia 10 stycznia 2008 r. zgodnie z art. 130 i 131 regulaminu została doręczona. Zaproponowane zostały następujące zmiany:
<P>
Poniedziałek:
<P>
Brak zmian.
<P>
Wtorek:
<P>
Grupa PPE-DE zaproponowała, aby dyskusję nad sprawozdaniami pp. Demetriou i Cashmana w sprawie kontroli osób na granicach zewnętrznych UE przełożyć na kolejne posiedzenie.
<SPEAKER ID="025" NAME="Panayiotis Demetriou" AFFILIATION="PPE-DE">
- (EL) Panie przewodniczący! Wygląda na to, że zasadniczo Rada w pełni zatwierdza to sprawozdanie, ale pozostaje jeszcze jedna kwestia proceduralna, ponieważ nie zebrał się jeszcze Komitet Stałych Przedstawicieli - z tego, co wiem, Komitet ma się zebrać jutro lub pojutrze. Ponadto prezydencja słoweńska wystąpiła o odroczenie terminu posiedzenia Komitetu, ze względów proceduralnych i urzędowych, do czasu kolejnej sesji plenarnej w Belgii. Nie zgłoszono żadnego sprzeciwu wobec tego wniosku.
<P>
(Parlament przyjął wniosek.)
<P>
Środa:
<SPEAKER ID="026" NAME="Przewodniczący">
Grupa Porozumienia Liberałów i Demokratów na rzecz Europy wniosła o zakończenie dyskusji nad oświadczeniami Rady i Komisji Europejskiej w sprawie sytuacji w Pakistanie po zamachu na Benazir Bhutto i przedłożenie wniosku w sprawie przyjęcia rezolucji.
<SPEAKER ID="027" NAME="Graham Watson" AFFILIATION="ALDE">
Panie przewodniczący! W trakcie ostatniej przerwy świątecznej byliśmy świadkami szeregu bardzo niepokojących wydarzeń w Pakistanie, a w szczególności - oczywiście - zabójstwa na tle politycznym Benazir Bhutto.
<P>
Mamy możliwość przedyskutować tę sprawę w tym tygodniu. Nasza grupa uważa, że powinniśmy zakończyć naszą dyskusję przyjęciem rezolucji, szczególnie że powinniśmy zająć stanowisko, dając władzom pakistańskim sygnał przed wizytą Perveza Musharrafa w Komisji Spraw Zagranicznych Parlamentu.
<SPEAKER ID="028" NAME="Przewodniczący">
Czy ktoś z państwa chciałby wystąpić z poparciem tego wniosku?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Panie przewodniczący, szanowni państwo! Uważam, że praktyka kończenia ważnych dyskusji bez przyjęcia rezolucji jest wysoce niewłaściwa. Rolą Parlamentu jest zajęcie jednoznacznego stanowiska, a nie ograniczanie się do omawiania danej sprawy w wąskim kręgu przewodniczących i rzeczników grup bez przyjęcia rezolucji.
<P>
Pan Musharraf będzie naszym gościem i powinien znać stanowisko Parlamentu w sprawie sytuacji w jego kraju, abyśmy mogli omówić z nim przedmiotową sprawę. Uważam, że powinniśmy być wystarczająco odważni, aby wyzbyć się starego nawyku odkładania decyzji w obawie przed podjęciem zbyt odważnych działań, poprzez głosowanie nad rezolucją.
<P>
(Parlament odrzucił wniosek.)
<SPEAKER ID="030" NAME="Przewodniczący">
Ze względu na brak czasu na zabranie głosu podczas środowego posiedzenia popołudniowego Grupa Socjalistyczna wystąpiła o przedłużenie dyskusji do godz. 18.00. Za zgodą Rady tura pytań może zostać przedłużona do godz. 19.30.
<SPEAKER ID="031" NAME="Hannes Swoboda" AFFILIATION="PSE">
(DE) Panie przewodniczący! Jeśli chodzi o uzasadnienie, powiedział pan wszystko, co można było powiedzieć. Dobrze, że tura pytań do Rady nie uległa w związku z tym skróceniu. Chciałem tylko zwrócić pana uwagę na tę kwestię.
<P>
(Parlament przyjął wniosek.)
<P>
(Porządek dzienny został zatem przyjęty.)

<CHAPTER ID="009-02">
2. Południowe sąsiedztwo, w szczególności Libia, w tym kwestie humanitarne (
<SPEAKER ID="118" NAME="Ana Gomes" AFFILIATION="S&amp;D">
(PT) Panie Przewodniczący! Pojawił się nowy czynnik, który nie został omówiony w rezolucji - w związku z tym apeluję do Parlamentu, by razem ze mną wyraził zaniepokojenie i oburzenie. Chodzi tu o to, co przytrafiło się reporterom BBC, których bezprawnie przetrzymywano i torturowano, a także poddawano pozorowanym egzekucjom; widzieli oni innych Libijczyków więzionych w nieludzkich warunkach.
<P>
Dowodzi to również, że w Libii nie pozwala się dziennikarzom na swobodne wykonywanie zawodu. To bardzo ważna kwestia i wzywam Parlament do wyrażenia razem z nami oburzenia i zaniepokojenia, o którym musimy poinformować również Radę.
<SPEAKER ID="119" NAME="Przewodniczący">
Zwracam się do Pani Gomes. Czy ma Pani jakąś konkretną poprawkę? Bo my możemy uwzględnić tylko konkretną poprawkę, a nie ogólny apel.
<SPEAKER ID="120" NAME="Ana Gomes" AFFILIATION="S&amp;D">
(PT) Panie Przewodniczący! Dowiedziałam się, że grupa Liberałów chce przedstawić ustną poprawkę, która została już uzgodniona; jeśli tak nie jest, sama z przyjemnością ją przekażę.
<SPEAKER ID="121" NAME="Przewodniczący">
W porządku, rozumiem. To jest ogólna uwaga. Dziękuję Pani!
<SPEAKER ID="122" NAME="Michał Tomasz Kamiński" AFFILIATION="ECR">
(PL) Panie Przewodniczący! Z całym szacunkiem, ale my usłyszeliśmy Pana komunikat o tym, że uchwała została przyjęta, ale nie zobaczyłem rezultatu, przynajmniej na moim ekranie, ani na tym, który jest przede mną. Wydaje mi się, że powinniśmy poznawać też rezultaty, tzn. konkretny wynik tego głosowania.
<SPEAKER ID="123" NAME="Przewodniczący">
Podaję Państwu wynik: 316 osób było za, 264 przeciw, 33 osoby wstrzymały się od głosu.
<SPEAKER ID="124" NAME="József Szájer" AFFILIATION="PPE">
Panie Przewodniczący! Chcę przypomnieć posłom zgromadzonym w tym Parlamencie o podwójnych standardach, jakimi tu się posługujemy. Podczas omawiania węgierskiej ustawy medialnej nikt bowiem nie uwzględnił wydarzeń, które odbyły się w poniedziałek.
<P>
Natomiast teraz próbujemy wziąć poprawkę na to, co zdarzyło się zaledwie wczoraj. Jest to przykład podwójnego standardu stosowanego przez ten Parlament, a praktyka taka jest godna potępienia i nie może być przez nas akceptowana.
<SPEAKER ID="126" NAME="Guy Verhofstadt" AFFILIATION="ALDE">
Panie Przewodniczący! Przemawiam w imieniu przywódców grup politycznych, a także większości koordynatorów, bowiem wczoraj po naszej debacie doszliśmy do wniosku, że ustęp 11 trzeba wzmocnić. Ustna poprawka, którą chcę zaprezentować, ma następujące brzmienie: "Wzywa wiceprzewodniczącą Komisji/Wysoką Przedstawiciel Unii do Spraw Zagranicznych i Polityki Bezpieczeństwa do nawiązania stosunków z libijską Tymczasową Radą Narodową oraz do rozpoczęcia procesu zmierzającego do nadania im oficjalnego charakteru, co umożliwi demokratyczne zmiany, a także apeluje o zapewnienie możliwości uczestnictwa w nich szerokiej rzeszy przedstawicieli społeczeństwa libijskiego, polepszenie sytuacji kobiet i mniejszości oraz zapewnienie wsparcia mającego na celu pomoc ludności miejscowej na terenach wyzwolonych, dzięki któremu zostaną zaspokojone podstawowe jej potrzeby humanitarne, w tym pomoc medyczna”.
<P>
Zgłaszam tę ustną poprawkę w imieniu siedmiu liderów grup i wszystkich koordynatorów - poprawka ta została z nimi uzgodniona.

<CHAPTER ID="008">
Skład Parlamentu
<SPEAKER ID="022" NAME="Przewodniczący">
Grupa Postępowego Sojuszu Socjalistów i Demokratów w Parlamencie Europejskim poinformowała mnie, że pan Adrian Severin od dzisiaj nie jest już członkiem tej grupy. Tym razem jest to oficjalny komunikat. Zgodnie z art. 211 ust. 3 Regulaminu Komisja Spraw Konstytucyjnych proponuje następującą wykładnię art. 28 zatytułowanego "Postępowanie przed Trybunałem Sprawiedliwości Unii Europejskiej”. Cała wykładnia została Państwu przedstawiona do wglądu. Powyższa wykładnia zostanie uznana za przyjętą, jeżeli żaden sprzeciw nie zostanie zgłoszony do chwili otwarcia posiedzenia w czwartek, 24 marca 2011 r. Zatem do jutra do godz. 9.00 można składać sprzeciw wobec tej interpretacji. Ona jest długa, ja dlatego nie będę jej czytał. Wszyscy Państwo mają jednak dostęp do tej interpretacji.
<P>
Informuję także oficjalnie, że pan Zoran Thaler zrzekł się mandatu posła do Parlamentu Europejskiego ze skutkiem od dnia 21 marca 2011 r. Zgodnie z art. 4 ust. 1 i 3 Parlament przyjmuje do wiadomości zrzeczenie się mandatu i stwierdza wakat od podanego wyżej dnia. Pani Catherine Soullie zrzekła się mandatu posła do Parlamentu Europejskiego ze skutkiem od dnia 24 marca 2011 r. Zgodnie z art. 4 ust. 1 i 3 Regulaminu Parlament przyjmuje do wiadomości zrzeczenie się mandatu i stwierdza wakat od podanego wyżej dnia. Równocześnie właściwe organy francuskie poinformowały mnie o zastąpieniu pani Catherine Soullie przez pana Brice Hortefeux ze skutkiem od dnia 24 marca 2011 r. Kolega jest wśród nas, o ile rozumiem. Czy jest kolega na sali? Nie widzimy kolegi, nie jest obecny.
<P>
Na mocy art. 3 ust. 2 Regulaminu do czasu zweryfikowania jego mandatu lub wydania orzeczenia dotyczącego ewentualnego sporu pan Brice Hortefeux bierze udział w posiedzeniach Parlamentu i jego organów, zachowując pełnię związanych z tym praw pod warunkiem uprzedniego podpisania przez niego oświadczenia, iż nie zajmuje żadnego stanowiska niepołączalnego z wykonywaniem mandatu posła do Parlamentu Europejskiego. Teraz czekam na opinię pana przewodniczącego Cohn-Bendita.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(FR) Panie Przewodniczący! Wie Pan równie dobrze jak ja, że możliwość zostania przez pana Hortefeux posłem do tego Parlamentu została prawnie zakwestionowana. Mimo to jestem jednak nieco rozczarowany, że francuski rząd nie czeka na zweryfikowanie tego statusu. Skoro pan poseł Hortefeux nie wyraził zgody i nie wziął udziału w sesji inauguracyjnej w Strasburgu, nie może zastąpić posła, którego chce zastąpić.
<P>
Dlatego wzywam grupę Europejskiej Partii Ludowej (Chrześcijańskich Demokratów), która uważa się za tak bardzo legalistyczną, aby poczekała do wydania orzeczenia, czy pan Hortefeux może zasiadać w tym Parlamencie, czy nie. W innym przypadku będzie to prawny skandal. Wygląda na to, że sami go aranżujemy.
<SPEAKER ID="024" NAME="Jean-Pierre Audy" AFFILIATION="PPE">
(FR) Panie Przewodniczący! To nie pierwszy raz, gdy nasz kolega, pan poseł Cohn-Bendit, który nazwał prezydenta - premiera - dyktatorem takim jak Hugo Chavez, nie respektuje demokracji. Brice Hortefeux został wybrany posłem do Parlamentu Europejskiego w czerwcu 2009 roku. To bezdyskusyjne. W owym czasie został mianowany ministrem spraw wewnętrznych. Francuskie prawo stanowi, że poseł do Parlamentu Europejskiego, który został członkiem rządu może z powrotem zasiadać w Parlamencie po rezygnacji ze stanowiska w rządzie. To właśnie tak...
<P>
(Wypowiedź przerwana przez posła Cohna-Bendita: "On nie zasiada w tym Parlamencie - na tym polega problem, Panie Pośle Audy”)
<P>
Brice Hortefeux został wybrany posłem do Parlamentu Europejskiego. Czy przyjmuje to Pan do wiadomości?
<P>
Panie Przewodniczący! Będę kontynuował. Na mocy Traktatów i prawa nie ma wątpliwości, że mianowanie posłów do Parlamentu Europejskiego bezsprzecznie leży w gestii państw członkowskich. Po wyborach Brice Hortefeux został zgodnie z prawem wyznaczony przez francuskie władze do zasiadania w tym Parlamencie. Oświadczenie, które Pan wygłosił jest nie do przyjęcia.
<SPEAKER ID="025" NAME="Joseph Daul" AFFILIATION="PPE">
(FR) Panie Przewodniczący! Chciałbym tylko powiedzieć panu posłowi Cohn-Benditowi, że aby zakwestionować prawo do zasiadania w tym Parlamencie najpierw trzeba złożyć oficjalny wniosek. Jeżeli nie złożono wniosku, Komisja Prawna nie może przeanalizować sytuacji.
<P>
Proponuję, aby pomyślał Pan, zanim zacznie Pan działać i podejmie tę interwencję. To wszystko.
<P>
(Wypowiedź przerwana przez posła Cohna-Bendita: "Tak, ale on nie może zasiadać w Parlamencie”)
<P>
Prosi mnie Pan o przestrzeganie prawa. Zawsze przestrzegam prawa. Teraz wydanie werdyktu pozostawmy Komisji Prawnej. Komisja nie może wydać werdyktu bez wniosku. Komisja Prawna poinformuje nas, jeżeli wniosek okaże się nieuprawniony. Proszę mi pozwolić jeszcze raz powiedzieć: pomyślmy zanim zaczniemy działać.
<SPEAKER ID="026" NAME="Sylvie Goulard" AFFILIATION="ALDE">
(FR) Panie Przewodniczący! W pełni popieram koncepcję, że powinniśmy poczekać na wyniki analizy prawnej. Chciałabym powiedzieć tylko jedno: w naszym państwie obserwujemy wzrost ekstremizmu i nie ma co do tego wątpliwości, ponieważ pewna część klasy politycznej uważa, że mandaty i stanowiska zostały oddane do jej wyłącznej dyspozycji. Od Francji oczekujemy czegoś więcej, zwłaszcza w odniesieniu do Parlamentu, który ma swoją siedzibę w Strasburgu.
<SPEAKER ID="027" NAME="Przewodniczący">
Chciałbym powrócić do tekstu, który Państwu przeczytałem. Do czasu zweryfikowania mandatu lub wydania orzeczenia dotyczącego ewentualnego sporu pan Brice Hortefeux jest członkiem Parlamentu Europejskiego i działa zgodnie z zasadami dla posłów Parlamentu Europejskiego. Sprawa podlega weryfikacji.

<CHAPTER ID="007-28">
28. Sytuacja w Gruzji (głosowanie)
<P>
Wspólny projekt rezolucji
<P>
- Przed głosowaniem w sprawie ust. 9
<SPEAKER ID="127" NAME="Marie Anne Isler Béguin" AFFILIATION="Verts/ALE">
(FR) Panie przewodniczący! W ust. 9 chciałabym zastąpić sformułowanie:
<P>
"z zadowoleniem przyjmuje gotowość władz Gruzji do umożliwienia obserwatorom międzynarodowym monitorowania wyborów” sformułowaniem "z zadowoleniem przyjmuje wezwanie przez władze gruzińskie międzynarodowych obserwatorów do monitorowania wyborów”
<P>
W ten sposób tekst lepiej odzwierciedlałby rzeczywisty przebieg sytuacji.
<P>
(Poprawka ustna została przyjęta)
<P>
- Przed głosowaniem nad poprawką 4
<SPEAKER ID="131" NAME="Vytautas Landsbergis" AFFILIATION="PPE-DE">
Panie przewodniczący! Na końcu tekstu, który proponuje się dodać po ust. 10, który znajduje się na liście głosowania w poprawce 4, fragment "nastawienie samej Rosji” nie jest jednoznaczny. Czy to nastawienie jest dobre, czy złe? Z tego względu proponuję doprecyzowanie go o dodanie jednego określenia "godne ubolewania”, co dałoby tekst "godne ubolewania nastawienie samej Rosji”. Zwracam się do posłów o poparcie tego wyjaśnienia.
<SPEAKER ID="132" NAME="Przewodniczący">
Panie Landsbergis! Czy może pan wyjaśnić, czy mówi pan o ustępie 10 czy o poprawce 4?
<SPEAKER ID="133" NAME="Vytautas Landsbergis" AFFILIATION="PPE-DE">
Panie przewodniczący! Zgodnie z listą głosowania powinno się to znaleźć po ust. 14. To ust. 14a, którego dotyczy poprawka 4 zgłoszona przez pana Gahlera i innych.
<SPEAKER ID="134" NAME="Przewodniczący">
Dziękuję, teraz mamy jasność.
<P>
(Poprawka ustna została przyjęta)
<P>
- Przed głosowaniem nad punktem D preambuły
<SPEAKER ID="135" NAME="Marie Anne Isler Béguin" AFFILIATION="Verts/ALE">
(FR) Panie przewodniczący! Ponownie dla wyjaśnienia sytuacji, chciałabym dodać słowo policyjne przed siłami bezpieczeństwa, a więc tekst miałby następujące brzmienie:
<P>
"mając na uwadze, że po sześciu dniach wieców opozycji doszło do aktów przemocy, kiedy to policyjne siły bezpieczeństwa” itd.
<P>
(Poprawka ustna została przyjęta)
<P>
- Przed głosowaniem nad punktem G preambuły
<SPEAKER ID="138" NAME="Marie Anne Isler Béguin" AFFILIATION="Verts/ALE">
(FR) Panie przewodniczący, szanowni państwo! Ponownie w celu jasności oraz ze względu na aktualnie przeprowadzane dochodzenie chciałabym skreślić odniesienie do 90%, a zatem skreślilibyśmy
<P>
"aż do 90%” i zastąpili to określeniem "część”, a zatem tekst miałby brzmienie "niszcząc część wyposażenia technicznego stacji...” itd.
<P>
(Poprawka ustna została przyjęta)
<P>
- Przed głosowaniem nad punktem H preambuły
<SPEAKER ID="141" NAME="Marie Anne Isler Béguin" AFFILIATION="Verts/ALE">
(FR) Panie przewodniczący! Konstytucja gruzińska zawiera określenia "referendum” i "plebiscyt”, które nie oznaczają tego samego. Z tego względu proponuję, aby określenie "referendum” zastąpić określeniem "plebiscyt”, w celu dostosowania do konstytucji gruzińskiej.
<P>
(Poprawka ustna została przyjęta)
<P>
- Po głosowaniu nad punktem J preambuły
<SPEAKER ID="143" NAME="Hannes Swoboda" AFFILIATION="PSE">
Panie przewodniczący! Ponieważ niedawne wydarzenia miały także przyczyny społeczne, powinniśmy odnieść się do nich w sposób co najmniej neutralny. Z tego względu moja poprawka ustna brzmi: "mając na uwadze, że reformy społeczno-polityczne w Gruzji powinny podwyższyć poziom życia szerszej populacji”.
<P>
(Poprawka ustna została przyjęta)

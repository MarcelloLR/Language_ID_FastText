<CHAPTER ID="009-03">
3. Aspekty finansowe traktatu lizbońskiego (
<P>
- Przed głosowaniem
<SPEAKER ID="098" NAME="Catherine Guy-Quint">
sprawozdawczyni. - (FR) Panie przewodniczący! Panie i panowie! Będą państwo zawiedzeni. Zawiodę państwa, bo będę mówiła krótko. Po pierwsze, chciałabym, abyśmy wprowadzili poprawkę techniczną do przypisu 2 w ustępie 16; ostatnia liczba to "2021”, a nie "2022”. To kwestia arytmetyki.
<P>
Chciałabym też powiedzieć kilka politycznych słów, po pierwsze po to, by podziękować tym wszystkim, którzy wspierali mnie w pracy nad tym sprawozdaniem - może ono wydawać się państwu skrajnie techniczne, lecz jest wysoce polityczne. To bardzo ważne, aby nasz Parlament zagłosował za jego przyjęciem, ponieważ porządkuje ono przyszłe uprawnienia budżetowe Parlamentu jako organu budżetowego.
<P>
Często głosują państwo nad budżetem jako narzędziem zarządzania, gdy w rzeczywistości stanowi on właśnie istotę polityki, a rola Parlamentu jest uzależniona od jego wdrożenia. Oto, co chcieliśmy zawrzeć w tym sprawozdaniu. Mam nadzieję, że pewnego dnia przeczytają je państwo. Niech mi będzie wolno powiedzieć jednak, że nowi posłowie poświęcą mu uwagę i zdadzą sobie sprawę, że prowadzenie polityki europejskiej wymaga odwagi budżetowej i że to właśnie od tej odwagi - którą, mam nadzieję, wszyscy oni będą mieli, jak również my wszyscy - zależy przyszłość Unii.
<P>
(Oklaski)

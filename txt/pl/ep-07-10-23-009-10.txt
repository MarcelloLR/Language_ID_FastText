<CHAPTER ID="009-10">
10. Wprowadzanie do obrotu środków ochrony roślin (głosowanie) 
<P>
- Sprawozdanie: Hiltrud Breyer
<P>
- Po głosowaniu nad poprawką 243:
<SPEAKER ID="134" NAME="Graham Booth" AFFILIATION="IND/DEM">
Panie przewodniczący! W ramach wniosku w sprawie przestrzegania Regulaminu to kompletna porażka i musimy przejść do w pełni elektronicznego głosowania. To po prostu niedorzeczne!
<P>
(Oklaski)
<SPEAKER ID="135" NAME="Przewodniczący">
Panie pośle Booth, to nie jest żadna porażka. Wystąpiły pewne nieprawidłowości, co z punktu widzenia statystyki jest naturalne w tak długich głosowaniach. Niedorzeczne są wystąpienia takie jak pańskie.
<P>
(Oklaski)
<P>
- Przed głosowaniem nad rezolucją legislacyjną
<SPEAKER ID="136" NAME="Edward McMillan-Scott" AFFILIATION="PPE-DE">
Panie przewodniczący! W ramach wniosku w sprawie przestrzegania Regulaminu nie chciałbym przedłużać, choć pana uprzejmość nie pozwala, by to powiedzieć, lecz istnieje artykuł, który zezwala przewodniczącemu na przeprowadzenie głosowania w przypadku tak długiego głosowania - osiem stron trzydziestu odrębnych głosowań - w celu zwrócenia się do Izby o odesłanie sprawozdania z powrotem do komisji celem jego rozpatrzenia oraz ponownego przedstawienia. Uważam, że artykuł ten powinien być przez nas częściej stosowany.
<P>
(Oklaski)
<SPEAKER ID="137" NAME="Hannes Swoboda">
w imieniu grupy PSE. - (DE) Panie przewodniczący! Wykonał pan porządną pracę i zasłużył pan na porządny obiad, tak jak i my. Powinniśmy przełożyć głosowanie na jutro.
<SPEAKER ID="138" NAME="Joseph Daul">
w imieniu grupy PPE-DE. - (FR) Panie przewodniczący! Jest godz. 14.00, powinniśmy wstrzymać głosowanie. Żałuję, niezmiernie żałuję, że takie sprawozdanie może znaleźć się na posiedzeniu plenarnym. Proponuję, by następnym razem komisja włożyła w to więcej pracy oraz by w przyszłości, w ramach planowanej reformy Parlamentu, zasady te zostały poddane przeglądowi. Nie możemy tak dalej pracować.
<P>
(Oklaski)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Panie przewodniczący! Zgadzam się z wypowiedzią pana posła, lecz powinien on przyznać, że to jego grupa nie uszanowała prac komisji i dzisiaj złożyła tu wszystkie poprawki.
<P>
(Oklaski)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Panie przewodniczący, panie i panowie! W ramach tego wniosku, według posła Cohn-Bendita, komisja podjęła decyzję bardzo wyraźną większością, a Izba tak usilnie pracowała, by sprzeciwić się tej decyzji, że graniczy to z obstrukcjonizmem. Taka jest prawda o tej sytuacji. Zatem nie jest to kwestia proceduralna, lecz kwestia postawy politycznej.
<SPEAKER ID="141" NAME="Przewodniczący">
Panie i panowie! Mieliśmy do czynienia za splotem dwóch niefortunnych okoliczności. Po pierwsze odbyliśmy bardzo długą poprzedzającą debatę, przez którą doszło do opóźnienia głosowania, a po drugie dzisiaj miało miejsce jedno z najobszerniejszych głosowań w tej sesji.
<P>
Dlatego też przystąpimy do zawieszenia głosowania na tym etapie oraz pragnę państwu podziękować za współpracę.

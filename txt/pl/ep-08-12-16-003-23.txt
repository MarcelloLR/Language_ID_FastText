<CHAPTER ID="003-23">
23. Warunki zatrudnienia innych pracowników Wspólnot Europejskich (
<P>
- Przed głosowaniem (ustne poprawki do poprawek 62, 65 i 75)
<SPEAKER ID="041" NAME="Giuseppe Gargani" LANGUAGE="IT">
Panie przewodniczący, panie i panowie! Jako sprawozdawca chciałbym zgłosić trzy poprawki ustne: do poprawki 62 - proszę spojrzeć na listę do głosowania - dotyczącą punktu 12 preambuły: proponuję wykreślić całe zdanie od słów: "W związku z tym, Parlament Europejski wpłaca do budżetu ogólnego” do "wynagrodzenia danej osoby”.
<P>
Do poprawki 65 znajdującej się na liście do głosowania, dotyczącej punktu 12c preambuły: proponuję po słowach "przeznaczone na pokrycie kosztów pomocy parlamentarnej” dodać następujące zdanie wtrącone: "których roczna wysokość zostanie określona w ramach rocznej procedury budżetowej”.
<P>
Do poprawki 75, która dotyczy art. 131: zgłaszam poprawkę ustną, a mianowicie proponuję dodać słowo "przejrzyste” przed słowami "zasady zaszeregowania”, by całe wyrażenie miało formę: "przejrzyste zasady zaszeregowania”.
<P>
Są to ustne poprawki, które przedstawiam Izbie jako sprawozdawca. Mam nadzieję, że zostaną one przyjęte.
<SPEAKER ID="043" NAME="Giuseppe Gargani" LANGUAGE="IT">
Panie przewodniczący, panie i panowie! Chciałbym formalnie zapytać Komisję, czy wyraża zgodę na te wszystkie zaakceptowane poprawki.
<SPEAKER ID="044" NAME="Margot Wallström">
wiceprzewodnicząca Komisji. - Panie przewodniczący! Komisja jest zadowolona z osiągnięcia porozumienia między instytucjami w sprawie wspólnego tekstu statutu asystentów parlamentarnych.
<P>
W imieniu Komisji mogę potwierdzić w dniu dzisiejszym naszą zgodę na ten tekst, w którym w całości została zachowana istota merytoryczna naszego pierwotnego wniosku. Komisja opracowała ten wniosek w odpowiedzi na wniosek zgłoszony jej przez Parlament Europejski w piśmie pana przewodniczącego Pötteringa, skierowanym do pana przewodniczącego Barroso. Po zaledwie ośmiu miesiącach zatwierdziliście państwo teraz efekt tych konstruktywnych rozmów między Parlamentem, Radą a Komisją. Przedstawiając ten wniosek, po raz trzeci w ciągu 10 lat, Komisja podjęła inicjatywę dotyczącą statutu, która - jesteśmy przekonani - tym razem zostanie zakończona sukcesem. Musimy teraz wykorzystać tę szansę. Dlatego też w imieniu Komisji zobowiązuję się bronić tego tekstu aż do ostatecznego zatwierdzenia go przez Radę.
<P>
(Oklaski)
<SPEAKER ID="045" NAME="Przewodniczący">
Pani wiceprzewodnicząca Wallström! Parlament z całą pewnością z zadowoleniem przyjmuje pani oświadczenie.
<P>
Przeprowadzimy teraz głosowanie imienne w celu zamknięcia sprawy, która trwa już prawie 30 lat.
<P>
Będę czerpał przyjemność z tej chwili.
<P>
- Po głosowaniu
<SPEAKER ID="046" NAME="Giuseppe Gargani">
sprawozdawca. - (IT) Panie przewodniczący, panie i panowie! Chciałbym wyrazić wdzięczność pani wiceprzewodniczącej, a także poprosić państwa o chwilę uwagi, ponieważ muszę odczytać deklarację polityczną uzgodnioną z Radą.
<P>
"Parlament Europejski i Rada, nie naruszając kompetencji władzy budżetowej, ustalają, że przejście na nowy system dotyczący akredytowanych asystentów parlamentarnych nie pociągnie za sobą zwiększenia środków wpisanych w sekcji budżetu ogólnego Unii Europejskiej odnoszącej się do Parlamentu Europejskiego, przeznaczonych na pokrycie wydatków związanych z pomocą parlamentarną, w stosunku do środków przeznaczonych na ten cel w budżecie 2008 z wyjątkiem indeksacji.
<P>
Parlament Europejski przypomina art. 69 ust. 2 przepisów wykonawczych Statutu posłów do Parlamentu Europejskiego, przyjętych przez Prezydium Parlamentu Europejskiego w dniu 17 lipca 2008 r., który przewiduje, że kwota wydatków związanych z wszystkimi asystentami parlamentarnymi może podlegać corocznie indeksacji przez Prezydium Parlamentu.
<P>
Parlament Europejski i Rada uzgodniły, że w przypadku, gdyby Komisja zaproponowała - zgodnie z art. 96 ust. 11 Warunków zatrudnienia innych pracowników Wspólnot Europejskich (WZIP) - dostosowanie składek na system ubezpieczenia od bezrobocia w związku z włączeniem akredytowanych asystentów parlamentarnych do tego systemu, niezbędne płatności dokonywane przez Parlament Europejski powinny być finansowane w obrębie odpowiedniej pozycji budżetowej i wypłacane z łącznej kwoty środków zapisanych w sekcji budżetu dotyczącej Parlamentu Europejskiego.
<P>
Parlament Europejski i Rada przypominają poza tym, że zgodnie z art. 248 ust. 4 akapit drugi Traktatu WE Trybunał Obrachunkowy może w każdej chwili przedstawiać swoje uwagi, m.in. w postaci specjalnych sprawozdań, na temat szczególnych kwestii lub wydawać opinie na wniosek jednej z pozostałych instytucji Wspólnoty.
<P>
Parlament Europejski zobowiązuje się do zasięgania opinii przyszłej instancji reprezentującej akredytowanych asystentów parlamentarnych w sprawie jakichkolwiek zmian dotyczących decyzji wewnętrznej, o której mowa w art. 125 ust. 1 WZIP”.
<P>
Jest to deklaracja uzgodniona z Radą, ale zanim zapytam Radę, czy się z nią zgadza - myślę, że raczej co do tego nie ma wątpliwości - chciałbym poświęcić kilka minut i podzielić się z Parlamentem przemyśleniami, pomysłem. Zakończyliśmy pracę, która - jak zwrócił uwagę pan. przewodniczący - trwała od dawna i nad którą dyskusje toczyły się przez wiele lat. Niemniej jednak Komisja Prawna, która miała za zadanie rozważyć w ciągu zaledwie kilku dni wniosek przedłożony wprawdzie przez Komisję, lecz dziwnym trafem opracowany przez komisję pani poseł Roure. I to jej, jako przewodniczącej, dziękuję za skrupulatne wykonanie pracy. Z dumą muszę powiedzieć, że Komisja Prawna wnikliwie przeanalizowała to, jak państwu wiadomo, trudne zagadnienie.
<P>
Osiągnęliśmy wyważone rozwiązanie uwzględniające podstawowe prawo posłów do swobodnego wyboru swoich asystentów - zostało ono uwypuklone w całych ramach - i zapewniające przejrzystość, a także określające, a dzięki temu zapewniające zmianę sytuacji, która wzbudzała niepewność. Udzielałem poparcia Komisji Prawnej, panie przewodniczący. Napisałem też pismo do pana przewodniczącego Pötteringa, żeby zwrócić uwagę na to, że komisja ma obowiązek i prawo do przeprowadzenia szerokiej debaty, która się odbyła, i uważam, że wypracowała ona właściwe proporcje. Muszę podziękować Komisji i Radzie, które wspólnie pracowały w procesie trójstronnego dialogu, ale przede wszystkim chcę podziękować koordynatorom, moim współpracownikom i pani Marii José z Sekretariatu. Wnieśli oni nadzwyczajny wkład pracy, którą dzisiaj doprowadziliśmy do końca.
<P>
Mam nadzieję, że moje koleżanki i koledzy posłowie będą głosowali za przyjęciem tego sprawozdania. W ciągu następnych dwóch lat będziemy mogli się przekonać, czy ten akt prawny może mieć istotny wpływ na naszą pracę parlamentarną.
<SPEAKER ID="047" NAME="Przewodniczący">
Bardzo dziękuję, panie pośle Gargani.
<P>
Ponieważ jest to efekt pracy zespołowej, chciałbym również, pogratulować pani poseł Martine Roure za jej wspaniałą pracę w grupie roboczej, której przewodniczyła z wielkim zaangażowaniem.
<P>
Chcę oczywiście również przekazać podziękowania naszemu sekretarzowi generalnemu, który był nieocenionym negocjatorem w przypadku tego zagadnienia - bez jego determinacji nic z tego, co zostało osiągnięte nie byłoby możliwe - a także czterem kolejnym przewodniczącym Parlamentu Europejskiego, pełniącym tę funkcję w ciągu ostatnich lat, panu przewodniczącemu Pötteringowi, któremu bardzo zależało na sfinalizowaniu tej sprawy, panu przewodniczącemu Borrellowi, który umożliwił nam osiągnięcie zdecydowanego postępu w związku z przyjęciem kodeksu, panu przewodniczącemu Coxowi, który umożliwił rozdzielenie różnych statutów oraz rzecz jasna, pani przewodniczącej Fontaine, która dała sygnał do podjęcia tych prac niemal 10 lat temu i dziś w końcu mamy przed sobą to sprawozdanie.
<SPEAKER ID="048" NAME="Monica Frassoni" AFFILIATION="Verts/ALE">
(IT) Panie przewodniczący, panie i panowie! Przykro mi, bowiem z powodu tego, co powiem można mnie będzie posądzić o panegiryzm, ale koleżanki i koledzy posłowie mi wybaczą, gdyż zapewne niektórzy nie wiedzą, że osobą, która podjęła tę sprawę w ramach Prezydium wiele lat temu, był w gruncie rzeczy pan, panie przewodniczący. Ponieważ jednak sam pan o tym nie powiedział, więc ja to zrobię. A zatem w imieniu mojej grupy, a także osób spoza niej, dziękuję panu za pracę wykonaną w ramach pełnienia funkcji wiceprzewodniczącego Parlamentu.
<SPEAKER ID="049" NAME="Przewodniczący">
Dziękuję wszystkim. Moim zdaniem nowy statut będzie służył za przykład innym parlamentom na całym świecie.

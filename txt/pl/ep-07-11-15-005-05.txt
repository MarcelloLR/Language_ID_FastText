<CHAPTER ID="005-05">
5. Interes Europy: sukces w dobie globalizacji (głosowanie) 
<P>
- Wspólny projekt rezolucji:
<P>
- Przed głosowaniem nad tytułem ustępu 1:
<SPEAKER ID="063" NAME="Margarita Starkevičiūtė">
w imieniu grupy ALDE. - Chciałabym zaproponować zmianę tytułu pierwszej części, by otrzymał on brzmienie: "zewnętrzny wymiar strategii lizbońskiej”. To znaczy, zmienić tekst: "polityka zewnętrzna” na "zewnętrzny wymiar strategii lizbońskiej”.
<P>
(Poprawka ustna została przyjęta)
<P>
- Przed głosowaniem nad ustępem 5:
<SPEAKER ID="065" NAME="Hartmut Nassauer" AFFILIATION="PPE-DE">
(DE) Panie przewodniczący! Ze względu na wycofanie poprawki ustnej do ustępu 5, Grupa Europejskiej Partii Ludowej (Chrześcijańscy Demokraci) i Europejskich Demokratów pragnie głosować "przeciw” w przeciwieństwie do tego, co jest podane na jej listach.
<P>
- Przed głosowaniem nad ustępem 14:
<SPEAKER ID="067" NAME="Udo Bullmann" AFFILIATION="PSE">
(DE) Panie przewodniczący! Niektórzy posłowie mają problem ze środkową częścią tego ustępu tj. od słów "wskazuje, że jednym” do "popyt wewnętrzny”. W uzgodnieniu z panem posłem Casparym z Grupy Europejskiej Partii Ludowej (Chrześcijańscy Demokraci) i Europejskich Demokratów, sugeruję zatem dodanie słów: "w niektórych państwach członkowskich” po słowach "gospodarki europejskiej. Mam nadzieję, że to rozwiąże problemy związane ze środkową częścią. Uważam, że ta zmiana mogłaby też pomóc Grupie Porozumienia Liberałów i Demokratów na rzecz Europy.
<P>
(Poprawka ustna została przyjęta)
<P>
- Przed głosowaniem nad ustępem 30:
<SPEAKER ID="069" NAME="Daniel Caspary" AFFILIATION="PPE-DE">
(DE) Panie przewodniczący! Nie sprzeciwiamy się przełożeniu głosowania nad tekstem, ale mimo to proszę, byśmy nad nim głosowali. Jeśli Parlament przegłosuje ten tekst, wróci on tam, gdzie jego miejsce, lecz może być tak, że nie zostanie zatwierdzony, dlatego proszę o głosowanie nad tekstem oryginalnym.
<SPEAKER ID="070" NAME="Przewodniczący">
Nie zgłoszono wniosku o głosowanie podzielone.
<P>
- Po głosowaniu końcowym:
<SPEAKER ID="071" NAME="Jan Andersson" AFFILIATION="PSE">
(SV) Panie przewodniczący! Parlament przegłosował właśnie uaktualnienie i zmianę zintegrowanych wytycznych. Dotyczy to, na przykład, wymiaru społecznego. Jak dotąd Komisja wolała nie zwracać na niego uwagi.
<P>
Chciałbym usłyszeć, co ma do powiedzenia pan komisarz Špidla na temat decyzji podjętej właśnie przez Parlament i czy zamierza przeforsować sprawę uaktualnienia i zmiany zintegrowanych wytycznych wewnątrz Komisji.
<SPEAKER ID="072" NAME="Vladimír Špidla">
komisarz. - (CS) Decyzja podjęta przez Parlament ma pewną wagę i Komisja musi ją uwzględnić przygotowując kolejne dokumenty. W związku z powyższym głosowanie Parlamentu naturalnie ma odpowiednią wagę a kwestia zintegrowanych wytycznych była kwestią o znaczeniu fundamentalnym w debacie, jaką odbyliśmy z Parlamentem.
<SPEAKER ID="073" NAME="Przewodniczący">
Rozumiemy, że "pewną wagę” oznacza "wielką wagę” i zalecamy, aby Komisja przyjęła naszą ocenę.

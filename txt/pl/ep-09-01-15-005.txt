<CHAPTER ID="005">
Przywrócenie nadawania stacji telewizyjnej NTDTV w Chinach poprzez Eutelsat (pisemne oświadczenie) 
<SPEAKER ID="066" NAME="Marco Cappato" AFFILIATION="ALDE">
- (IT) Panie przewodniczący, panie i panowie! Dziękuję państwu w imieniu osób popierających tę inicjatywę. Chcę podziękować ponad 440 posłom, którzy złożyli pod nią swoje podpisy. Ten Parlament żąda, żeby Eutelsat przywróciło nadawanie NTDTV w Chinach: wolność uzyskania informacji i wiedzy jest podstawowym prawem człowieka. Ten Parlament ukazuje, jak to już było w przypadku Nagrody Sacharowa, Hu Jia i zaproszenia Dalajlamy, że kiedy krytykujemy Chiny czy UE w związku z kwestią praw człowieka, czynimy to w interesie wolności obywateli Chin.

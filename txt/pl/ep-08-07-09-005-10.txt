<CHAPTER ID="005-10">
10. Wewnętrzny rynek gazu ziemnego (
<P>
- Przed głosowaniem:
<SPEAKER ID="096" NAME="Romano Maria La Russa">
sprawozdawca. - (IT) Panie przewodniczący! Panie i panowie! Z uwagi na ograniczony czas, nie mogłem wczoraj podziękować tym wszystkim, którzy ze mną pracowali. Była to trudna dyrektywa i mieliśmy długie dyskusje, lecz moim zdaniem udało nad się osiągnąć zadowalający efekt.
<P>
Chcę w szczególności podziękować wszystkim moim kolegom z Komisji Przemysłu, Badań Naukowych i Energii za ich współpracę, zwłaszcza sprawozdawcom posiłkowym, panu Reulowi, panu Swobodzie, panu Mandersowi, panu Turmesowi, panu Seppänenowi, i oczywiście panu komisarzowi Piebalgsowi - mam nadzieję, że o nikim nie zapomniałem - jak również panu Vidal-Quadrasowi za jego współpracę. Dziękuję również całemu sekretariatowi, pracownikom mojego biura i moim kolegom.
<P>
Jeszcze tylko trzy sekundy. Jest to dyrektywa, która wzbudza zainteresowanie i jest ogromnie ważna. Jest to dyrektywa - czy mogę jeszcze prosić o trzy sekundy. Jest to dyrektywa - tracimy tyle czasu w tej Izbie! - która dotyczy operatorów, najczęściej niestety w postaci monopolistów, oraz konsumentów.
<P>
Uważam, że w naszej pracy staraliśmy się nie karać producentów, ani konsumentów, lecz staraliśmy się - dziękuję za oklaski, ale muszę mówić dalej - staraliśmy się pracować dla dobra wszystkich obywateli UE ... Dobrze, spieszycie się państwo, więc kończę. Jest to bardzo pozytywny wyraz demokracji parlamentarnej w Europie.
<P>
(Oklaski)

<CHAPTER ID="002">
Oświadczenia Przewodniczącego
<SPEAKER ID="006" NAME="Przewodniczący">
Przed dwoma tygodniami uczestniczyłem na Westerplatte w obchodach 70. rocznicy rozpoczęcia II wojny światowej. Wojna ta rzuciła Europę w otchłań, pochłonęła miliony ofiar i podzieliła nasz kontynent na blisko pół wieku. Nie powinniśmy nigdy zapomnieć, że wojna i przemoc mogą znów do Europy powrócić.
<P>

<P>
Tego lata miał miejsce także inny akt przemocy. Dwaj funkcjonariusze hiszpańskiej Guardia Civil zostali zabici przez ETA podczas pełnienia służby.
<P>
Z przykrością muszę również poinformować o śmierci byłego belgijskiego posła do Parlamentu Europejskiego, pana Ernesta Gline'a, który odszedł 10 sierpnia w wieku 78 lat. Pan Gline był członkiem Parlamentu Europejskiego w latach 1968-1994, był także przewodniczącym frakcji socjalistycznej w latach 1979-1984.
<P>
Także z wielką przykrością informuję o śmierci byłego brytyjskiego posła do Parlamentu Europejskiego Sir Christophera Prouta, który odszedł 12 lipca w wieku 67 lat. Sir Christopher Prout, później Lord Kingsland był członkiem Parlamentu Europejskiego w latach 1979-1994, był też przewodniczącym grupy Europejskich Demokratów w latach 1987-1994.
<P>
Zanim rozpoczniemy obrady, chciałbym, abyśmy uczcili chwilą skupienia tych, którzy odeszli, broniąc Europy albo też pracując, by miała ona swój obecny kształt.
<P>
(Posłowie wstali i zachowali minutę ciszy)

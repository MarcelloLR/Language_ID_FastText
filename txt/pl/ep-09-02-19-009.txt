<CHAPTER ID="009">
Czas głosowania (kontynuacja) 
<SPEAKER ID="091" NAME="Hans-Peter Martin" AFFILIATION="NI">
- (DE) Pani przewodnicząca! Ostatnio, gdy taka demonstracja opinii miała miejsce podczas wizyty głowy państwa lub rządu, przewodniczący tej Izby interweniował bardzo stanowczo. Przy tamtej okazji dotyczyło to sprawy, która także niepokoiła go osobiście, to jest traktatu lizbońskiego. Dziś, gdy prezydent, suwerennie wybrany prezydent kraju przemawia i przerywają i zakłócają jego wystąpienie w takim zakresie socjaliści, przewodniczący nie robi nic. Czy wiecie państwo, co to jest? To nie jest demokracja, to despotyzm. Żądam, aby zostały podjęte odpowiednie środki.
<SPEAKER ID="092" NAME="Avril Doyle" AFFILIATION="PPE-DE">
- Pani przewodnicząca! Moim zdaniem poważnie uwłacza godności tej Izby, a także godności prezydencji czeskiej, to, że ranga formalna wizyta prezydenta Klausa jest umniejszana przez pozwalanie na to, by stała się ona okazją do rozpowszechniania materiałów mających wpłynąć na proces ratyfikacji traktatu lizbońskiego. Jeżeli na to pozwolimy - i chciałbym zwrócić się o pani werdykt w tej sprawie - logicznym następstwem będzie chaos w naszych kuluarach, a zwolennicy każdej strony będą zapełniali tę Izbę w coraz większych liczbach, w sposób konkurencyjny i agresywny głosząc swoje punkty widzenia. Proszę zadbać o to, aby biuro nie pozwoliło na powtórzenie tej sytuacji.
<P>
(mieszane reakcje)
<SPEAKER ID="093" NAME="Martin Schulz" AFFILIATION="PSE">
(DE) Pani przewodnicząca! Dziękuję bardzo. Proponuję, abyście państwo wszyscy posłuchali, co mam do powiedzenia, zanim zaczniecie krzyczeć.
<P>
Właśnie zabrał głos kolega poseł, który często odmiennie pamięta, co się zdarzyło. Pragnę państwu przypomnieć, co następujące: kiedy premier Sócrates chciał wystąpić tutaj w związku z podpisaniem Europejskiej Karty Praw Podstawowych, nie mógł tego uczynić, ponieważ został zakrzyczany. Prezydent Klaus mógł mówić tutaj bez przeszkód. To jest różnica między nami a nimi. Dziękuję bardzo.
<P>
(oklaski)
<SPEAKER ID="094" NAME="Przewodnicząca">
Kontynuujemy teraz głosowanie.

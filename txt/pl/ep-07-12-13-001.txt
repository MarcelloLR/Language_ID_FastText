<CHAPTER ID="001">
Otwarcie posiedzenia
<P>
(Posiedzenie zostało otwarte o godz. 9.00)
<SPEAKER ID="005" NAME="Richard Corbett" AFFILIATION="PSE">
Panie przewodniczący! Chcę zgłosić uwagę do porządku dziennego, dotyczącą potencjalnego zastosowania art. 147 naszego Regulaminu w następstwie haniebnych wydarzeń wczorajszego dnia, kiedy to niektórzy z naszych kolegów zachowywali się wręcz jak chuligani. Namawiam przewodniczącego i Konferencję Przewodniczących do zajęcia się tą sprawą bez pośpiechu, by załatwić ją we właściwy sposób, gdyż jest to z pewnością przykład sytuacji, w której należało by co najmniej rozważyć nałożenie kar przewidzianych w art. 147.
<P>
W ubiegłym roku dokonaliśmy rewizji tego artykułu, aby bardzo wyraźnie odróżnić sprzeciw miarowy, wizualny, który nie zakłóca posiedzenia od zachowania, które faktycznie zakłóca posiedzenie parlamentarne. W dniu wczorajszym mówcy, w tym nasz gość, Premier Portugalii, zostali zakrzyczani w stopniu uniemożliwiającym im przemawianie. Zdecydowanie nie jest to zachowanie godne pluralistycznego, demokratycznego parlamentu, w którym zależy nam na przyzwoitej debacie, a nie na zakrzykiwaniu ludzi.
<P>
Zachęcam przewodniczącego do zajęcia się tą sprawą, a na styczniowym posiedzeniu być może ogłoszenia kar, które zamierza narzucić: przynajmniej napomnienie, lecz może jakąś poważniejszą karę przewidzianą w naszym Regulaminie.
<SPEAKER ID="006" NAME="Przewodniczący">
Panie Corbett! Abstrahując od moich osobistych opinii, gdyż zgadzam się z pańskimi odczuciami i oceną, problem na pewno zostanie przedstawiony Biuru zgodnie z postanowieniami art. 147. Jestem pewien, że przewodniczący działania zgodne z art. 147.
<SPEAKER ID="007" NAME="Joseph Daul" AFFILIATION="PPE-DE">
(FR) Panie przewodniczący! W pełni zgadzam się w tej kwestii ze słowami pana Corbetta. Pragnę jedynie dodać, że byłem obecny na dzisiejszym, porannym posiedzeniu, na którym przewodniczący grupy, pan Bonde, przeprosił za wydarzenia wczorajszego dnia dotyczące woźnych.
<P>
Niedopuszczalne jest, aby pracownik Parlamentu, który wykonywał jedynie swoje zadania, których wymagali od niego przewodniczący i prezydencja, był atakowany słowami czy wyrażeniami, które nie były moim zdaniem zbyt silne, ale po prostu bzdurne, proszę mi wybaczyć to określenie, ale zwyczajnie używam tego samego języka.
<P>
Nie słyszałem o żadnych oficjalnych przeprosinach, w związku z czym musimy podjąć konieczne kroki w obronie personelu Parlamentu. Dlatego właśnie jestem tu dziś rano.
<SPEAKER ID="008" NAME="Przewodniczący">
Dziękuję, panie Daul. Przyjmowanie wniosków o udzielenie głosu zakończę prośbą o zabranie głosu przez pana Beazley'a. Jest to kwestia proceduralna.
<SPEAKER ID="009" NAME="Christopher Beazley" AFFILIATION="PPE-DE">
Panie przewodniczący! Będę mówić krótko. Pragnę wyrazić moje gorące poparcie dla pana Corbetta i przewodniczącego mojej grupy, pana Daula. Sytuacja z dnia wczorajszego jest niewybaczalna. Chciałbym jednak ostrzec, że Konferencja Przewodniczących pamięta dosyć roztropną radę pana Cohn-Bendita, aby nie przywiązywać znaczenia do zachowania tych osób, bo takie znaczenie próbują właśnie uzyskać poprzez całkowicie niedopuszczalne zachowanie.
<P>
Zastawia mnie, czy służby Parlamentu nie mogłyby być może sprawdzić, czy nie udałoby się zapewnić dodatkowych pomieszczeń do opieki nad dziećmi w Parlamencie dla osób skarżących się na widoczny zespół "agresywnej Faragii”, objawiający się poczuciem odmienności i bezczelnością; w skrajnych przypadkach zaraźliwy. Dla osób, które czują się zobowiązane do skorzystania z takiej opieki, którą nadzorować mógłby pan Farage, jedyną znaną formą terapii jest maszerowanie z plakatami z pewnym napisem i krzyczenie na siebie na całe gardło. Po ustąpieniu gorączki, osoby te mogłyby się uspokoić i dołączyć do dorosłych. Dlatego życzę wesołych świąt osobom trzymającym wczoraj te niedorzeczne plakaty oraz tym ludziom, którzy zachowywali się w sposób odrażający. Jeśli podczas świąt Bożego Narodzenia będą mieli czas zastanowić się nad swoim zachowaniem, mogą nawet pomyśleć o tym, co chcieliby robić, gdy dorosną.
<SPEAKER ID="010" NAME="Przewodniczący">
Uwzględnimy pańską sugestię, choć osobiście trudno mi jest sobie wyobrazić tych posłów w żłobku, gdyż ze względu na skłonności do przemocy niektórych z nich, ryzykowalibyśmy wystąpieniem zjawiska "rzezi niewiniątek”. Postąpimy dokładnie według postanowień art. 147 Regulaminu i będziemy w tej sprawie konsekwentni.

<CHAPTER ID="006-09">
9. Dyrektywy w sprawie wymogów kapitałowych: dyrektywy 2006/48/WE oraz 2006/49/WE (
<SPEAKER ID="189" NAME="Udo Bullmann">
w imieniu grupy PSE. - (DE) Pani przewodnicząca! Kilka grup prowadziło ożywioną debatę nad przedmiotowym sprawozdaniem i, aby zagwarantować uczciwość głosowania, chciałbym poprosić panią o udzielenie mi głosu przed głosowaniem nad punktem 3 preambuły tak, abym mógł wyrazić swoją opinię na temat kolejności głosowania.
<SPEAKER ID="191" NAME="Udo Bullmann" LANGUAGE="DE">
Pani przewodnicząca! Sprawozdanie zawiera różne pomysły, dotyczące sposobu uregulowania kapitału podstawowego, a poprawki 91 i 92 idą trochę dalej pod tym względem, że przedstawiają bardziej przejrzystą i precyzyjniejszą definicję kapitału podstawowego, co będzie oznaczać mniejszy nakład pracy z naszej strony w przyszłości. Dlatego wnioskuję, aby najpierw głosowano nad nimi, a dopiero potem nad poprawką 89 do punktu 3 preambuły. Mam nadzieję, że koledzy i koleżanki posłowie zgodzą się na to oraz proszę również o zgodę, aby głosowanie nad poprawką 89 do punktu 3 preambuły odbyło się w formie elektronicznej.
<SPEAKER ID="192" NAME="Othmar Karas" LANGUAGE="DE">
Pani przewodnicząca! Chciałbym zwrócić uwagę, że jasno wyraziliśmy podczas debaty, iż poprawki zostały wyraźnie uwzględnione w kompromisie, w wystarczająco szczegółowej formie. Dlatego zwracam się o to, abyśmy trzymali się uzgodnionej kolejności. Nie mam nic przeciwko głosowaniu w formie elektronicznej.

<CHAPTER ID="004">
Zatwierdzenie protokołu z poprzedniego posiedzenia
<SPEAKER ID="074" NAME="Monica Frassoni" AFFILIATION="Verts/ALE">
(IT) Panie przewodniczący, panie i panowie! Komisja ogłosiła wczoraj alarm w ramach radioaktywnego systemu ostrzegawczego w następstwie nadal niewyjaśnionego incydentu w Krszko w Słowenii. Alarm został ogłoszony w następstwie procedury opisanej jako nietypowa, lecz jego przyczyny i konsekwencje są w dalszym ciągu niejasne.
<P>
Wzywamy zatem słoweńską urzędującą prezydencję i Komisję do utrzymania poziomu przejrzystości, który jest przez nią wymagany, i poinformowania Parlamentu Europejskiego oraz społeczeństwa o tym, co tak naprawdę wydarzyło się i co dzieje się teraz, ponieważ plotki, które obecnie są w obiegu, nie są ani jasne ani jednoznaczne. Dlatego też żądamy koniecznych wyjaśnień od władz europejskich.
<SPEAKER ID="075" NAME="Roberto Musacchio" AFFILIATION="GUE/NGL">
(IT) Panie przewodniczący, panie i panowie! Chciałbym bardzo krótko poprzeć wniosek mojego kolegi. Mamy tu do czynienia z bardzo poważnym incydentem w reaktorze, który już w przeszłości powodował pewne problemy. Wymagana jest maksymalna przejrzystość, nie minimalna, ponieważ mamy świadomość, iż zamknięcie reaktora i zabezpieczenie go nie jest prostą sprawą. Jeśli chodzi o mój kraj, jesteśmy tylko kilkanaście kilometrów oddaleni od Słowenii, która co więcej aktualnie sprawuje prezydencję.
<SPEAKER ID="076" NAME="Przewodniczący">
Dwóch mówców wypowiedziało się już w tej kwestii i wydaje mi się, iż to wystarczy.
<SPEAKER ID="077" NAME="Günter Verheugen">
wiceprzewodniczący Komisji Europejskiej. - Panie przewodniczący! 1 czerwca, w oparciu o informacje otrzymane poprzez unijny system wczesnego powiadamiania i wymiany informacji o zagrożeniach radiologicznych bądź nuklearnych (ECURIE) i zasady zapobiegania, Komisja wydała publiczne oświadczenie na temat sygnału ostrzegawczego ze Słowenii wysłanego o godzinie 17:38 czasu lokalnego. Dotyczył on utraty chłodziwa w pierwotnym układzie chłodzenia w elektrowni atomowej w Krszko w południowo-zachodniej Słowenii.
<P>
Według najnowszych informacji otrzymanych od władz słoweńskich, reaktor elektrowni atomowej w Krszku został całkowicie zamknięty w środę, 4 czerwca o godzinie 19:30. Stosunkowo mały wyciek nie pozostał w obudowie bezpieczeństwa reaktora. Słoweńskie władze potwierdziły, iż nie było żadnego wycieku do środowiska. Sytuacja jest całkowicie pod kontrolą.
<P>
Komisja natychmiast przekazała, zgodnie z procedurą, informacje te wszystkim państwom członkowskim oraz wydała drugie publiczne oświadczenie. Informacja o tym incydencie przyszła z unijnego systemu wczesnego powiadamiania i wymiany informacji o zagrożeniach radiologicznych bądź nuklearnych. System ECURIE wymaga od państw członkowskich natychmiastowego powiadomienia Komisji oraz wszystkich potencjalnie zagrożonych państw członkowskich o czasie rozpoczęcia możliwych koniecznych działań zapobiegawczych w celu ochrony ludności przed skutkami radiologicznego lub nuklearnego wypadku. Wspólnota Europejska musi natychmiast przekazać te informacje państwom członkowskim.
<P>
Wszystkie 27 państw członkowskich wraz ze Szwajcarią, podpisały porozumienie ECURIE. Komisja podkreśla, iż system ECURIE jest systemem wymiany informacji o wypadkach nuklearnych, a jedyną właściwą reakcją w takich sytuacjach jest zapewnienie pełnej przejrzystości.
<SPEAKER ID="078" NAME="Rebecca Harms" AFFILIATION="Verts/ALE">
(DE) Panie przewodniczący, panie komisarzu, panie i panowie! Otrzymałam ostatnio dane pomiarowe odnośnie do promieniowania ze stacji pomiaru radioaktywności w Krszku, które pokazują zaskakująco wysoki poziom promieniowania odnotowany na dzień przed aktywacją alarmu. Musi istnieć jakieś wytłumaczenie takiego stanu rzeczy.
<SPEAKER ID="079" NAME="Przewodniczący">
Tymi słowami kończymy omawianie tego punktu. Komisja zajmie się tą kwestią. Przechodzimy teraz do naszego zwykłego porządku.
<P>
(Protokół poprzedniego posiedzenia został przyjęty)

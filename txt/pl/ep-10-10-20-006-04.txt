<CHAPTER ID="006-04">
4. Kalendarz sesji miesięcznych Parlamentu na rok 2012 (głosowanie)
<SPEAKER ID="142" NAME="Joseph Daul" AFFILIATION="PPE">
(FR) Panie przewodniczący! Wczoraj wieczorem moja grupa przeprowadziła dyskusję dotyczącą poprawek, które - jak poinformowały nas służby - są niedopuszczalne. W rezultacie, jak również z uwagi na przeprowadzone dziś rano dyskusje z przewodniczącymi delegacji i grup, składam wniosek o odroczenie głosowania w sprawie kalendarza.
<SPEAKER ID="143" NAME="Martin Schulz" AFFILIATION="S&amp;D">
(DE) Panie przewodniczący! Nie mieliśmy możliwości omówienia tego w ramach grupy. Pan poseł Daul poinformował mnie o tym zaledwie kilka minut temu, w trakcie odbywającej się dziś rano debaty, i omówiłem to z przewodniczącymi innych grup, a dokładnie z panią poseł Harms i panem posłem Verhofstadtem. Chciałbym się z tym zwrócić również do mojej grupy, ponieważ nie mieliśmy dotąd możliwości omówienia tej kwestii. Uważam, że w przypadku odroczenia byłaby ogromna szansa osiągnięcia szerokiego konsensusu w sprawie kalendarza na 2012 rok. Dlatego uważam, że powinniśmy dziś zagłosować za tym odroczeniem.
<SPEAKER ID="144" NAME="Przewodniczący">
Pan poseł Schulz poparł propozycję pana posła Daula. Udzielę teraz głosu panu posłowi Foksowi, który nie zgadza się z propozycją.
<SPEAKER ID="145" NAME="Ashley Fox" AFFILIATION="ECR">
Panie przewodniczący! Byłem obecny w Izbie w poniedziałek wieczorem, kiedy grupa Zielonych zwróciła się o odroczenie. Byli tu również panowie posłowie Daul i Schulz, i obaj zagłosowali przeciwko takiemu odroczeniu.
<P>
(Oklaski)
<P>
A więc co się zmieniło? Czy naprawdę mamy do czynienia z jakimś ważnym problemem prawnym, czy też raczej chodzi o uświadomienie sobie poważnego ryzyka porażki w sprawie poprawki nr 4, przez co chcą odroczyć głosowanie w celu wywarcia presji na członkach swoich własnych grup?
<P>
(Oklaski)
<P>
Nie ma to nic wspólnego z podanym nam wydumanym powodem, zatem wzywam kolegów do odrzucenia tego wniosku o odroczenie i głosowania za przyjęciem poprawki nr 4.
<P>
(Oklaski)
<SPEAKER ID="146" NAME="Przewodniczący">
Przedkładam pod głosowanie wniosek o odroczenie głosowania, przedłożony przez pana posła Daula.
<P>
(Parlament przyjął wniosek o odroczenie głosowania)

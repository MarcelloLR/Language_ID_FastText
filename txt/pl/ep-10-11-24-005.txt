<CHAPTER ID="005">
Powitanie
<SPEAKER ID="050" NAME="Przewodniczący">
Panie i Panowie! Pragnę powitać delegację parlamentów EOG/EFTA, czyli naszych kolegów i koleżanki z Islandii, Liechtensteinu oraz Norwegii, jak również obserwatorów ze szwajcarskiego Zgromadzenia Federalnego, którzy zasiadają na oficjalnej galerii.
<P>
Z przyjemnością witam tę delegację do Parlamentu Europejskiego w Strasburgu, która weźmie dziś i jutro udział w 35. posiedzeniu Wspólnego Komitetu Parlamentarnego EOG. Mam nadzieję, że odbywające się w tym tygodniu spotkanie w ramach długoletniej współpracy okaże się owocne, przyczyniając się do ściślejszej współpracy parlamentarnej, jak też do zapewnienia demokratycznego nadzoru parlamentarnego w obrębie EOG. Serdecznie Państwa witam.

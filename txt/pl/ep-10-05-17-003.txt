<CHAPTER ID="003">
Przyjęcie protokołu poprzedniego posiedzenia
<P>
(Protokół poprzedniego posiedzenia został zatwierdzony)
<SPEAKER ID="009" NAME="Mario Mauro" AFFILIATION="PPE">
(IT) Panie przewodniczący, panie i panowie! Chciałbym tylko przypomnieć, że dziś rano w wyniku ataku w Afganistanie zabito dwóch żołnierzy z Dywizji Taurinense.
<P>
Unia Europejska ma do odegrania trudną rolę na scenie wojny i pokoju, a w momencie otwarcia sesji proszę, by Parlament przyłączył się do kondolencji i wsparcia dla rodzin ofiar w tych trudnych dla nich chwilach.
<SPEAKER ID="010" NAME="Gianni Pittella" AFFILIATION="S&amp;D">
(IT) Panie przewodniczący, panie i panowie! Poprosiłem o zgodę na jednominutowe wystąpienie, by odnieść się do tego samego tematu co kolega poseł pan Mauro, i przyłączam się do jego kondolencji mając nadzieję, że cała Izba jednoczy się wspominając dwóch włoskich żołnierzy, którzy dziś rano zostali zabici.
<P>
Uważam, że nasz żal musi być połączony z oburzeniem, solidarnością z rodzinami, wsparciem dla rannych i odrzuceniem wszystkich form terroryzmu. Z udziałem państw narodowych Europa powinna również wznowić działania mające na celu zapewnienie większej skuteczności misji pokojowej oraz prowadzenie jej w warunkach większego bezpieczeństwa.
<SPEAKER ID="011" NAME="Przewodniczący">
Bardzo dziękuję za zwrócenie mi uwagi. To bardzo ważne, abyśmy wobec żołnierzy, którzy w naszym imieniu walczą z terroryzmem i przejawami różnego rodzaju nadużyć w Afganistanie oraz w innych krajach europejskich, zawsze wyrażali solidarność; solidarność dla ich wielkiego poświęcenia dla naszej wspólnej sprawy, aktualnej w każdym miejscu na świecie. Takie są nasze obyczaje w Parlamencie Europejskim. Jeszcze raz dziękuję obydwu kolegom na zwrócenie mi na to uwagi.
<SPEAKER ID="012" NAME="Geoffrey Van Orden" AFFILIATION="ECR">
Panie przewodniczący! Kiedy wspominamy tragiczne ofiary ponoszone w Afganistanie, powinniśmy również pamiętać, że nieomal codziennie tracimy żołnierzy brytyjskich, którzy oddają swoje życie biorąc udział w misji NATO w tym kraju. Powinniśmy zdawać sobie sprawę z tragicznych strat i wyrazić szczególne współczucie dla rodzin wszystkich żołnierzy, ze wszystkich krajów, którzy służą pod auspicjami NATO.
<SPEAKER ID="013" NAME="Przewodniczący">
Całkowicie zgadzam się z opinią kolegi. Myślę, że wszyscy mamy taki sam pogląd na tę sprawę. Są to Europejczycy, którzy reprezentują nas wszystkich w walce z terroryzmem i przejawami wszelkiej przemocy na świecie. Są to nasi reprezentanci.
<SPEAKER ID="014" NAME="Jacky Hénin" AFFILIATION="GUE/NGL">
(FR) Panie przewodniczący! Moim zdaniem powinniśmy złożyć hołd, co właśnie przed chwilą pan uczynił, wszystkim poległym w działaniach. Powinniśmy również złożyć hołd wszystkim zatrudnionym, którzy codziennie umierają w miejscu pracy, ponieważ ich pracodawcy nie zapewniają im odpowiednich warunków.

<CHAPTER ID="009-05">
5. Sytuacja w Birmie (głosowanie)
<P>
- Wniosek w sprawie rezolucji:
<P>
Przed głosowaniem w sprawie ust. 1:
<SPEAKER ID="098" NAME="Geoffrey Van Orden" AFFILIATION="PPE-DE">
Panie przewodniczący! Póki delegacja z Narodowego Kongresu Ludowego znajduje się w galerii dla publiczności, chciałbym również wyrazić nadzieję, iż pan Wang Ying-Fan przyjmie do wiadomości przesłanie płynące z tej izby, mianowicie że oczekujemy od Chin większej aktywności w dążeniu do rozwiązania problemów w Birmie.
<P>
(Długie oklaski)
<P>
Panie przewodniczący! Rozmawialiśmy na ten temat wczoraj i wiem, że powróci on do kraju ze świadomością, jakie są nasze poglądy.
<P>
Aby zaoszczędzić czas, chciałbym zaproponować dwie poprawki ustne. Obecnie sytuacja w Birmie ulega szybkim zmianom. Po pierwsze, proponuję dodatkowe zdanie na końcu ustępu 1: "oraz zdecydowanie potępia brutalną reakcję władz birmańskich”.
<P>
(Poprawka ustna została przyjęta)
<P>
Przed głosowaniem nad ustępem 3:
<SPEAKER ID="100" NAME="Geoffrey Van Orden" AFFILIATION="PPE-DE">
Panie przewodniczący! Ustęp 3 miałby obecnie następujące brzmienie: "wyraża swoje przerażenie w związku z zabiciem pokojowych demonstrantów; nalega, aby siły bezpieczeństwa powróciły do koszar i wzywa do uznania zasadności wysuwanych żądań, do międzynarodowej pomocy dla zranionych oraz do uwolnienia aresztowanych demonstrantów i innych więźniów politycznych”.
<P>
(Długie oklaski)
<P>
(Poprawka ustna została przyjęta)
<P>
Przed głosowaniem w sprawie ust. 5:
<SPEAKER ID="102" NAME="Martin Schulz" AFFILIATION="PSE">
(DE) Panie przewodniczący! Zgadzam się z Geoffrey'em Van Ordenem i innymi -mając na uwadze również obecność pana Wang Yingfana oraz delegacji - iż ta izba powinna wysłać zdecydowany sygnał. Jednakże w odniesieniu do ust. 5, wnioskowalibyśmy o poprawienie tekstu w następujący sposób, gdyż patrząc na to, co się wydarzyło w przeszłości w Radzie Bezpieczeństwa, nie mamy pewności, iż przygotowaliśmy ten tekst wystarczająco uważnie. Ponieważ chcemy być bardzo precyzyjni, wnioskujemy o nadanie ust. 5 następującego brzmienia:
<P>
"zwraca się do Chin o całkowite poparcie jednoznacznego oświadczenia Rady Bezpieczeństwa ONZ, potępiającego użycie brutalnej siły”.
<P>
Pozostaje tylko sprawdzić, czy zastosowano już weto, ale zwracamy się do izby o potwierdzenie, iż konieczne jest wyraźne potępienie ze strony Rady Bezpieczeństwa i że Chiny powinny je poprzeć.
<SPEAKER ID="105" NAME="Elmar Brok" AFFILIATION="PPE-DE">
(DE) Panie przewodniczący! Nasza grupa również chciała zgłosić poprawkę ustną, ale uważam, że możemy przyjąć wspólne podejście. Według moich informacji Chiny głosowały przeciwko i nie tylko Chiny, lecz również stały członek Rady Bezpieczeństwa - Rosja. Z tego względu zgadzam się na przyjęcie poprawki według brzmienia zaproponowanego przez Martina Schulza, aby postawić Chiny i Rosję na świeczniku.
<P>
(Poprawki ustne zostały przyjęte)

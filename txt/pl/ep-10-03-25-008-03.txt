<CHAPTER ID="008-03">
3. Wpływ światowego kryzysu finansowego i gospodarczego na kraje rozwijające się oraz na współpracę na rzecz rozwoju (
<P>
Przed głosowaniem:
<SPEAKER ID="125" NAME="Enrique Guerrero Salom" LANGUAGE="ES">
Panie przewodniczący! Chciałbym podziękować wszystkim, którzy uczestniczyli w przygotowaniu tego sprawozdania.
<P>
Chcę tylko zaznaczyć, że mamy poprawkę ustną do ustępu 31. Zgodnie z ustaleniami, odczytam teraz drugą część wersji angielskiej.
<P>
"Dlatego uważa za stosowne zbadanie podstaw dla porozumienia z krajami będącymi wierzycielami w celu ustanowienia czasowego moratorium lub umorzenia długów najbiedniejszym krajom, umożliwiając im wdrożenie antycyklicznych polityk fiskalnych mających złagodzić poważne skutki kryzysu; proponuje podjęcie działań w celu ułatwienia ustaleń na rzecz przejrzystego polubownego uregulowania długów”.
<SPEAKER ID="127" NAME="Przewodniczący">
Panie pośle Guerrero! W każdym razie, jeżeli dobrze nas poinformowano, to ta poprawka ustana dotyczy ustępu 34, a nie 31.
<P>
(Poseł Guerrero potwierdził, że faktycznie dotyczy ona drugiej części ustępu 34)
<P>
Teraz wszystko jest jasne.
<P>
(Przeprowadzono głosowanie)
<P>
(Poprawka ustna została przyjęta przez Parlament)
<P>
- Przed głosowaniem nad ustępem 22:
<SPEAKER ID="128" NAME="Charles Goerens" AFFILIATION="ALDE">
(FR) Panie przewodniczący! Zwróciliśmy pańską uwagę na poprawkę ustną dotyczącą ustępu 22. Chciałbym zaznaczyć, że ustęp 22 dotyczy globalnego ładu, a konkretnie składu grupy G-20, w której szeregach wyjątkowo nie ma żadnych przedstawicieli krajów najsłabiej rozwiniętych.
<P>
Poprawka ustna ma na celu wypełnić tę lukę, a tekst, który proponuję Parlamentowi Europejskiemu właśnie temu służy.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Panie przewodniczący! Przed chwilą wzywał pan do owacji na cześć delegacji tunezyjskiej. Czy mógłby pan zwrócić się do delegacji Tunezji z prośbą o interwencję w sprawie uwolnienia Taoufika Ben Brika, o które apeluje cały Parlament?
<SPEAKER ID="132" NAME="Hannes Swoboda" AFFILIATION="S&amp;D">
(DE) Panie przewodniczący! Chciałbym złożyć wniosek w sprawie przestrzegania Regulaminu. Bardzo się cieszę ze sposobu, w jaki przebiegło glosowanie. Zasadniczo jednak było to sprawozdanie z inicjatywy własnej i w tym przypadku uzgodniono inną procedurę. Teraz umożliwiono nam głosowanie indywidualne nad sprawozdaniem z inicjatywy własnej. Powinniśmy rozwiązać tę kwestię lub umożliwić indywidualne głosowanie nad wszystkimi sprawozdaniami z inicjatywy własnej w przyszłości. Czy mógłby poprosić pan Komisję Spraw Konstytucyjnych o wyjaśnienie tej kwestii? W innym razie interpretacja stosowana przez służby Izby udaremni cały cel reformy.
<SPEAKER ID="133" NAME="Przewodniczący">
Panie pośle Swoboda! To jest wykonalne. Można wnioskować o podział głosów zgodnie z procedurą, do której dążyły same grupy. W każdym razie wszystko można zmienić. Można to zmienić na przyszłość, ale nie w tej chwili. Tak się przedstawia sytuacja.

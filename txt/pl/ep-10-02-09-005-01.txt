<CHAPTER ID="005-01">
1. Porozumienie ramowe w sprawie stosunków Parlamentu Europejskiego z Komisją Europejską (
<P>
- Przed rozpoczęciem głosowania:
<SPEAKER ID="086" NAME="José Manuel Barroso">
przewodniczący Komisji. - Panie przewodniczący! Przed kilkoma miesiącami w moich założeniach politycznych i na sesji plenarnej zaproponowałem, by nadać temu szczególnemu partnerstwu między Parlamentem a Komisją nowy wymiar. Zaproponowałem dalsze rozwijanie naszych relacji w sposób pozytywny, który odzwierciedlałby wymogi nowego traktatu i dawałby nam poczucie wspólnego celu, jakim jest wspólne kształtowanie Europy.
<P>
W minionych tygodniach prowadziłem dogłębne rozmowy z zespołem negocjatorów, któremu przewodniczył pan poseł Lehne, a naszym celem był przegląd porozumienia ramowego. Korzystając więc z okazji, chcę podziękować im wszystkim za bardzo intensywne dyskusje, ale i za ich konstruktywne podejście.
<P>
Jestem bardzo zadowolony, że osiągnęliśmy porozumienie w sprawie zasad, jakimi rządzić się będą nasze stosunki w nadchodzących latach. Powinny one wzmocnić naszą współpracę poprzez pełne przestrzeganie równowagi instytucjonalnej ustanowionej w traktatach.
<P>
Jako przewodniczący Komisji Europejskiej podpisuję się pod zasadami określonymi w przyjętym właśnie rozporządzeniu. Będą one dla mnie wskazówkami w opracowywaniu stanowiska nowego kolegium w sprawie przeglądu porozumienia ramowego.
<P>
Fakt przyjęcia tego rozporządzenia tak imponującą większością głosów w tej Izbie jest znakomitą podstawą do wzmocnienia naszych relacji. Mam nadzieję, że w sprawach, które dotyczą nie tylko naszych dwu instytucji, ale i Rady, Rada przyłączy się do tych wspólnych starań, by usprawnić pracę wszystkich instytucji dla dobra Europy.
<P>
Jeżeli nowe kolegium zostanie dziś zaakceptowane, poproszę nominowanego wiceprzewodniczącego, pana Šefčoviča, o poprowadzenie z ramienia Komisji negocjacji w sprawie przeglądu porozumienia ramowego. Zapewniam państwa, że zależy mu tak samo jak mi - i jak z pewnością całemu nowemu kolegium - na skutecznym i sprawnym przeprowadzeniu negocjacji.
<SPEAKER ID="087" NAME="Przewodniczący">
Panie przewodniczący! Dziękuję bardzo za pana bardzo pozytywne podejście do naszych negocjacji. W imieniu nas wszystkich chcę podziękować naszej grupie negocjacyjnej pod przewodnictwem pana Lehne oraz wszystkim tym, którzy z takim zaangażowaniem podeszli do negocjacji.
<P>
(Oklaski)
<P>
Nie mamy jak dotąd inicjatywy prawodawczej opartej na traktacie lizbońskim, ale Komisja obiecała, że odpowie na nasze oczekiwania. Mamy natomiast do dyspozycji turę pytań, które możemy kierować do przewodniczącego Komisji Europejskiej oraz do komisarzy. Mamy też zaproszenie przewodniczącego Komisji Europejskiej skierowane do przewodniczącego Parlamentu Europejskiego i do kolegium komisarzy, a także możliwość współpracy z parlamentami krajowymi, która jest bardzo ważna.
<P>
Mając na uwadze zasadę pomocniczości, musimy dokonać oceny wpływu, aby wprowadzić jak najwięcej usprawnień. Mam nadzieję, że nasza współpraca będzie z tego punktu widzenia silniejsza niż dawniej. Wszyscy mamy też nadzieję, że dzięki temu będziemy potrafili w przyszłości odpowiadać na potrzeby naszych obywateli.
<P>
(Posiedzenie zostało zawieszone o godz. 12.10 i wznowione o godz. 13.30)

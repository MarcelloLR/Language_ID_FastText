<CHAPTER ID="007-12">
12. Zarządzanie Regionem Arktycznym w zglobalizowanym środowisku (głosowanie) 
<P>
- Przed głosowaniem nad poprawką 1:
<SPEAKER ID="106" NAME="Satu Hassi" AFFILIATION="Verts/ALE">
Panie przewodniczący! Chciałabym zaproponować w trybie poprawki ustnej, by kwestia ochrony bioróżnorodności przedstawiona w naszej poprawce stanowiła uzupełnienie oryginalnej treści ustępu. Zatem nie chodzi o skreślenie, a jedynie uzupełnienie.
<P>
(Parlament zgodził się przyjąć poprawkę ustną, ale następnie odrzucił zmienioną poprawkę)
<P>
- Przed głosowaniem nad punktem D:
<SPEAKER ID="108" NAME="Diana Wallis" AFFILIATION="ALDE">
Panie przewodniczący! Ludzie powinni poznać szczegóły tej poprawki ustnej. Ma ona na celu wyjaśnienie powodów, dla których Konwencja Narodów Zjednoczonych o prawie morza nie jest narzędziem wystarczającym do rozwiązywania kwestii zarządzania regionem Arktyki. I dlatego dodano do treści punktu D następujące stwierdzenie "i która nie była tworzona z uwzględnieniem szczególnych okoliczności występujących obecnie zmian klimatycznych, ani też z uwzględnieniem szczególnych konsekwencji topnienia lodów w morzach arktycznych.”
<P>
(Parlament zgodził się przyjąć poprawkę ustną)
<P>
- Przed głosowaniem nad punktem F:
<SPEAKER ID="110" NAME="Diana Wallis" AFFILIATION="ALDE">
Panie przewodniczący! Mowa tu dokładnie o tym samym temacie i chodzi o dodanie w punkcie F następującego stwierdzenia: "mając na uwadze, że obecnie do regionu arktycznego nie mają zastosowania żadne szczególne wielostronne normy ani uregulowania”.
<P>
(Parlament zgodził się przyjąć poprawkę ustną)

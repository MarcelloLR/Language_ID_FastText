<CHAPTER ID="006-01">
1. Umowa między UE i USA w sprawie przetwarzania i przekazywania danych z komunikatów finansowych przez Unię Europejską Stanom Zjednoczonym do celów Programu śledzenia środków finansowych należących do terrorystów (
<SPEAKER ID="146" NAME="Alexander Alvaro">
sprawozdawca. - (DE) Panie przewodniczący! Mam nadzieję, że koleżanki i koledzy posłowie rozumieją, iż po odrzuceniu tej umowy przez Parlament Europejski w lutym, udało nam się w międzyczasie znacząco poprawić tekst we współpracy z Komisją. Należy to jasno powiedzieć.
<P>
Chciałbym skorzystać z okazji, aby podziękować posłom z Grupy Europejskiej Partii Ludowej (Chrześcijańskich Demokratów), Grupy Postępowego Sojuszu Socjalistów i Demokratów w Parlamencie Europejskim, Grupy Zielonych/Wolnego Przymierza Europejskiego oraz Konfederacyjnego Grupy Zjednoczonej Lewicy Europejskiej - Nordyckiej Zielonej Lewicy, którzy w tych pracach uczestniczyli, za ich pomoc w opracowaniu umowy, która - choć powstała w trudnych okolicznościach - chroni zarówno prawo naszych obywateli do prywatności, jak i ich prawo do bezpieczeństwa. Chciałbym przypomnieć, że była to nasza pierwsza okazja, aby tchnąć życie w traktat lizboński, który jest tekstem raczej martwym.
<P>
- Po głosowaniu:
<SPEAKER ID="147" NAME="Przewodniczący">
Chciałem podziękować i pogratulować koledze Alexandrowi Alvaro, a także naszej poprzedniej sprawozdawczyni Jeanine Hennis-Plasschaert oraz wszystkim koleżankom i kolegom, którzy włożyli tak wiele pracy w to porozumienie. Dziękuję bardzo!
<SPEAKER ID="148" NAME="Rui Tavares" AFFILIATION="GUE/NGL">
Panie przewodniczący! Chciałbym zwrócić pana uwagę na poprawkę do omawianego sprawozdania, w której Rada i Komisja zostały wezwane do uzgodnienia z Parlamentem kwestii wyznaczenia urzędnika UE, który miałby zostać wysłany do Waszyngtonu w celu kontrolowania ekstrakcji danych. Chciałbym pana prosić, aby osobiście skontaktował się pan jak najszybciej z Radą i Komisją, by zajęły się tą sprawą pod odpowiednim nadzorem parlamentarnym.
<SPEAKER ID="149" NAME="Przewodniczący">
Dziękuję panu za uwagę. Zrobię to.

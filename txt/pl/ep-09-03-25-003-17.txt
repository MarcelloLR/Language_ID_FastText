<CHAPTER ID="003-17">
17. Umowa o partnerstwie gospodarczym WE-CARIFORUM (
<SPEAKER ID="127" NAME="David Martin">
sprawozdawca. - Pani przewodnicząca! Wiem, jak ważny dla moich kolegów jest lunch - lub, sam nie wiem, może powinno być na odwrót - ale chcę zająć tylko dwie minuty.
<P>
W poniedziałek wieczorem uczestniczyliśmy w bardzo ważnej debacie dotyczącej tego czy możemy wyrazić zgodę na umowę z państwami CARIFORUM. Komisja i Rada - i co ważne, obie te instytucje przyjęły na siebie zobowiązania - obiecały nam, że jeżeli chodzi o obietnice dotyczące pomocy, to dostarczą pomoc wysokiej jakości na czas. Zapewniły nas, że żadne z postanowień umowy o partnerstwie gospodarczym nie będzie miało wpływu na dostęp państw karaibskich do leków. Zapewniły nas, że zastosowanie klauzuli najwyższego uprzywilejowania w żaden sposób nie wpłynie na handel między krajami rozwijającymi się i że pięcioletni przegląd na koniec pierwszego etapu tej umowy o partnerstwie gospodarczym będzie przeglądem rzetelnym, uwzględniającym cele rozwoju.
<P>
Na podstawie tych obietnic - i oczywiście pod warunkiem, że zostaną one teraz wpisane do protokołu obrad Parlamentu i że zarówno Rada, jak i Komisja będą te zobowiązania honorować i realizować - wierzę, że ta Izba ogromną większością głosów wyrazi dziś zgodę na umowę o partnerstwie gospodarczym z krajami karaibskimi.
<P>
Chciałbym podziękować pani komisarz Ashton za jej ogromny wkład w to przedsięwzięcie, pokazaną przez nią elastyczność oraz zaangażowanie. Fakt, że jest ona obecna w trakcie tego głosowania, mówi o niej wiele. Głosowanie zostało zaplanowane na wtorek. Wiem, że aby tu dzisiaj przybyć, zrezygnowała z innych bardzo ważnych spraw i przyjęła na siebie bardzo ważne zobowiązania wobec tego Parlamentu. Chciałbym podziękować Komisji za współpracę i poprosić posłów o zgodę na przyjęcie umowy.
<SPEAKER ID="128" NAME="Helmuth Markov" AFFILIATION="GUE/NGL">
- (DE) Pani przewodnicząca, panie i panowie! W kwestii formalnej. Chciałbym zacytować fragment listu, jaki przewodniczący Pöttering wysłał do mnie jako przewodniczącego Komisji Handlu Międzynarodowego. Proszę się nie obawiać, nie odczytam całego listu.
<P>
"Interpretacja art. 47 przedstawiona przez komisję AFCO, do której się pan odnosi, została ogłoszona na posiedzeniu Parlamentu 18 lutego 2009 r. i wobec braku zastrzeżeń została uznana za przyjętą. [...] Wnioski dotyczące dwóch umów o partnerstwie gospodarczym [tj. sprawozdania przygotowane przez Davida Martina oraz Erikę Mann] zostały formalnie ogłoszone i przekazane pana komisji [tj. Komisji Handlu Międzynarodowego] dopiero na posiedzeniu 19 lutego 2009 r. W świetle powyższej interpretacji, art. 47 nie będzie mógł być już stosowany do tych dwóch procedur ani do żadnych innych procedur”.
<P>
(DE) Dlatego też konieczne jest usunięcie z oficjalnych dokumentów wszystkich odniesień do art. 47. Dotyczy to zarówno pisma przewodniego do dokumentu, spisu treści, strony z opiniami oraz strony, na której opisana jest procedura, będącej ostatnią stroną Komisji Handlu Międzynarodowego. Chciałbym, aby zostało to zaprotokołowane.
<SPEAKER ID="131" NAME="Przewodnicząca">
- Dziękuję panu panie pośle Markov. Rzeczywiście miałam poinformować Izbę, że wprowadzono sprostowanie do wszystkich wersji językowych przedmiotowego sprawozdania, polegające na usunięciu wszystkich odniesień do art. 47. Dlatego kwestia, o której Pan wspomniał, zostanie uwzględniona. Wygląda na to, że się zgadzamy, zatem kontynuujmy.

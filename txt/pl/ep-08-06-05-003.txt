<CHAPTER ID="003">
Higiena środków spożywczych (debata)
<SPEAKER ID="048" NAME="Przewodniczący">
Kolejnym punktem porządku dziennego jest sprawozdanie sporządzone przez Horsta Schnellhardta w imieniu Komisji Ochrony Środowiska Naturalnego, Zdrowia Publicznego i Bezpieczeństwa Żywności w sprawie wniosku dotyczącego rozporządzenia Parlamentu Europejskiego i Rady zmieniającego rozporządzenie nr 11 dotyczące zniesienia dyskryminacji w stawkach i warunkach transportu w związku z wykonaniem art. 79 ust. 3 Traktatu ustanawiającego Europejską Wspólnotę Gospodarczą oraz rozporządzenie (WE) nr 852/2004 Parlamentu Europejskiego i Rady w sprawie higieny środków spożywczych - C6-0211/2007 -.
<SPEAKER ID="049" NAME="Günter Verheugen">
wiceprzewodniczący Komisji. - (DE) Panie przewodniczący, panie i panowie! Rozmawiamy dziś o projekcie, który służy nam jako pilot dla jednego z największych i najistotniejszych programów politycznych zainicjowanych przez Komisję, a mianowicie o uwolnieniu małych i średnich przedsiębiorstw w Europie od zbędnego administracyjnego obciążenia. Innymi słowy, chodzi o ograniczenie biurokracji. Nie rozmawiamy dziś o problemach prawa weterynaryjnego, chciałbym wyraźnie to podkreślić. Jakby tak było, nie byłoby mnie tutaj.
<P>
Chodzi o redukcję administracyjnego obciążenia w taki sposób, iż wzmocnimy europejską gospodarkę i przyczynimy się do tworzenia nowych miejsc pracy. Komisja w pełni zdaje sobie sprawę z tego, iż cięcia administracyjnych kosztów będą oznaczać mniejsze poczucie bezpieczeństwa dla naszych obywateli, dlatego też nie chodzi o obniżanie standardów. Chodzi o wprowadzenie standardów w taki sposób, aby zbędne biurokratyczne przeszkody zostały usunięte z naszych przedsiębiorstw. Będziemy ściśle egzekwować tę podstawową zasadę również w tej kwestii.
<P>
Pragnę podkreślić, iż Komisja nie ma najmniejszego zamiaru zmieniania zakresu merytorycznego zasad w sprawie higieny środków spożywczych. Naszą główną troską jest rozpoznanie niebezpieczeństw oraz określenie kroków proceduralnych w procesie produkcyjnym, dzięki czemu zagrożenia będą mogły zostać wyeliminowane. Nie obniżamy w żadnym razie istniejących już standardów higieny; zamiast tego, chcemy ustanowić większą przejrzystość. Chcielibyśmy zagwarantować, iż obowiązujące elastyczne przepisy odnośnie do prowadzenia ewidencji mogą być stosowane skuteczniej. Nie będzie to oznaczało większej złożoności nałożonej na odpowiednie władze państw członkowskich, ponieważ odpowiedzialność za wykonanie rozporządzeń leży w gestii producentów żywności, a nie władz.
<P>
Chcemy ustanowić prawo dla mikroprzedsiębiorstw, które zwolni je z pewnych wymogów obowiązującego rozporządzenia. Mowa tu o bardzo małych rodzinnych firmach: piekarniach, małych sklepach spożywczych, straganach rynkowych, kawiarniach i barach, sklepach na stacjach benzynowych i mini-marketach. Dlaczego więc, możecie słusznie zapytać, wymagamy od tych małych rodzinnych firm, niemających niczego wspólnego z rynkiem wewnętrznym, poddawania się tym samym procedurom, jakim poddawane są wielkie sieci supermarketów? To dobre pytanie i jednocześnie kwestia, którą mamy teraz omówić.
<P>
Chciałbym podkreślić, iż zasady te odnoszą się do wszystkich producentów żywności oraz przedsiębiorstw związanych z produkcją, przetwarzaniem oraz sprzedażą żywności, niezależnie od wielkości. Zasady te nie odnoszą się do żywności przeznaczonej dla spożycia·gospodarstw domowych, jak również nie mają one zastosowania w przypadku producentów wytwarzających małe ilości nieprzetworzonych produktów z przeznaczeniem dla lokalnych detalistów z branży rolniczej, łowieckiej czy rybołówstwa. Obecnie obowiązujące zasady prowadzenia ewidencji nie rozróżniają poszczególnych wielkości przedsiębiorstw. W celu zapewnienia jasności sytuacji chciałbym wyjaśnić: mały sklepik na rogu, w którym można kupić żywność tutaj, w Brukseli, o godzinie 10:00 musi stosować się do tych samych zasad co gigantyczne sieci supermarketów. Moje pytanie brzmi: czy jest to w porządku?
<P>
Z uwagi na naturę swojej działalności gospodarczej nie trzeba nawet wspominać, iż duże przedsiębiorstwa radzą sobie z tymi bardziej złożonymi i obszerniejszymi przepisami o wiele łatwiej niż mikroprzedsiębiorstwa. W celu przepisowego zastosowania systemu HACCP producenci żywności muszą przeprowadzić analizę zagrożeń. Zadanie to może okazać się nie tylko złożone i uciążliwe, ale również wymagające zaangażowania eksperta. W celu redukcji obciążeń związanych z tym typem analizy, rozporządzenie zezwala już małym producentom żywności na skorzystanie z wytycznych dobrych praktyk, które zostały sporządzone dla właściwego sektora. W poszczególnych państwach członkowskich sporządzono już wytyczne dla piekarni, browarów, masarni oraz restauracji, ale nie przygotowano ich jeszcze dla wszystkich sektorów.
<P>
Jednym z celów wniosku Komisji jest zagwarantowanie skutecznego stosowania zasad odnoszących się do możliwych zwolnień, które już stanowią część rozporządzenia jak również towarzyszących mu wytycznych. Co to oznacza w praktyce? Otóż to właśnie stanowi sedno sprawy.
<P>
Jeśli podczas pierwszego etapu procesu HACCP przedsiębiorca branży spożywczej jest w stanie wykazać, iż nie istnieją żadne zagrożenia, którym należy zapobiegać, które trzeba wyeliminować lub obniżyć do akceptowalnego poziomu, a rozpoznane zagrożenia są w wystarczającym stopniu regularnie kontrolowane poprzez wdrażanie ogólnych i konkretnych wymagań dotyczących higieny, wtedy powinien być on zwolniony z innych wymogów dyrektywy w sprawie HACCP. Chciałbym ująć to bardziej jednoznacznie: wyżej opisana elastyczność jest już dostępna dzięki obowiązującej obecnie dyrektywie, ale nie jest ona stosowana przez wszystkie państwa członkowskie. Dlatego też wniosek Komisji przedstawiany jest w ramach szybkich działań naszego programu działań na rzecz zmniejszenia obciążeń administracyjnych w Unii Europejskiej. Wniosek spotkał się z pewnym sprzeciwem w Radzie i niektórych państwach członkowskich. Jestem świadomy tej sytuacji. Wydaje się, iż państwa te nie przywiązują tyle uwagi do obniżenia obciążeń administracyjnych oraz obcinania kosztów biurokracji - zwłaszcza dla swoich MŚP - jak to jest w przypadku Komisji i Parlamentu Europejskiego.
<P>
Odnieśliśmy wrażenie, iż debata do tej pory była prowadzona tylko pomiędzy urzędnikami służby cywilnej w państwach członkowskich, zaś ich politycy nie podjęli jeszcze tej kwestii. W mojej opinii politycy w państwach członkowskich, których służba cywilna wykazała opór wobec wniosku, nie mogą w żadnym razie wyjaśnić opinii publicznej, dlaczego ich państwo sprzeciwia się wnioskowi Komisji, którego wdrożenie mogłoby ułatwić życie setkom tysięcy małym i mikroprzedsiębiorstwom. W takiej chwili częsta agitacja przeciwko Brukseli jako "biurokratycznego molochu”, którego celem jest rzekome uregulowanie i ograniczenie każdego aspektu życia ludzkiego - ukazałaby się jako wcielenie czystej propagandy, zawaliłaby się i oczywistym byłoby, kto tak naprawdę jest odpowiedzialny za nadmiar biurokracji.
<P>
Z perspektywy Komisji opozycja ta godna jest pożałowania, jako iż wniosek ten stanowi istotny, znaczący i symboliczny element naszego programu działań na rzecz redukcji obciążeń administracyjnych w UE. Jestem bardzo wdzięczny panu Schnellhardtowi za jego sprawozdanie i aktywne poparcie. Apeluję do wszystkich państwa o poparcie, jako że jestem przekonany, iż jasny przekaz polityczny ze strony Parlamentu, jak ten wysyłany dzisiaj, da początek niezbędnemu politycznemu impetowi również i w Radzie, tak aby wniosek ten przeszedł.
<SPEAKER ID="050" NAME="Horst Schnellhardt">
sprawozdawca. - (DE) Panie przewodniczący, panie komisarzu, panie i panowie! Tym sprawozdaniem wnosimy swój wkład w obniżenie biurokracji. Udało się nam przekazać, iż ograniczenie obciążeń związanych z implementacją kryteriów HACCP jest i powinno być możliwe, szczególnie w kontekście małych przedsiębiorstw, bez obniżania naszych wysokich standardów higieny lub zagrażania im.
<P>
Priorytetem jest - tak jak pan komisarz już wspomniał - ograniczenie obciążenia związanego z prowadzeniem ewidencji. Chciałbym przypomnieć państwu, iż opcje te są już dostępne w pakiecie ds. higieny, który wszedł w życie w 2006 r. Niemniej jednak zauważyliśmy, iż w następstwie zmiany paradygmatu w obszarze higieny pojawiły się trudności w zakresie ich wdrażania.
<P>
Od zawsze wyraźnym celem Parlamentu i Komisji była ochrona różnorodności produkcji spożywczej w 27 państwach członkowskich Unii Europejskiej. Jasnym jest, iż przykładowo małe masarnie powinny być w stanie kontynuować swoją działalność również i w przyszłości. Jednakże informacje, jakie otrzymaliśmy z różnych państw, wskazują na to, iż w niektórych regionach małe przedsiębiorstwa mają znacznie utrudnioną walkę o przetrwanie. Dlatego też koniecznym jest zwrócenie uwagi na elastyczność ujętą w rozporządzeniach i pomóc w jej urzeczywistnieniu. To właśnie ta kwestia, a nie żadna inna, została przez nas jasno i jednoznacznie podkreślona w przedmiotowym sprawozdaniu.
<P>
Utrzymywanie elastyczności oznacza, iż mówimy o koncentracji na małych i średnich przedsiębiorstwach tylko w preambule. Umożliwia to na przykład przedsiębiorstwom, które zatrudniają 11, a nie 10 pracowników, powiedzmy, korzystanie z uprzywilejowanego traktowania w taki sposób, iż mogą one również wnioskować o ograniczenie administracyjnego obciążenia: zakładając oczywiście, iż mogą wykazać, że albo nie istnieją żadne zagrożenia albo, że rozpoznane zagrożenia są wystarczająco i regularnie kontrolowane. W sprawozdaniu podkreślono również, iż przedsiębiorca branży spożywczej zobowiązany jest dostarczyć dowód wskazujący na to, iż nie istnieją żadne zagrożenia, którym trzeba by zapobiegać, eliminować je lub obniżać je do akceptowalnych poziomów lub, iż rozpoznane zagrożenia są wystarczająco i regularnie kontrolowane poprzez wdrożenie ogólnych i konkretnych wymagań odnośnie do higieny żywności.
<P>
W 2006 r. przyjęliśmy pakiet w sprawie higieny, który jest stosowany w swojej obecnej formie we wszystkich 27 państwach członkowskich UE. Dlatego też, nie rozumiem poprawki zaproponowanej przez panią Corbey, która stwierdza, iż zezwolenie na zmniejszenie obciążenia we wdrażaniu HACCP powinno leżeć w gestii państw członkowskich. W rezultacie mielibyśmy do czynienia z nowymi scenariuszami pomocniczości, czyli z czymś, czego właśnie staraliśmy się uniknąć w rozporządzeniu; innymi słowy, nie chcemy żadnych zakłóceń w konkurencji. Przyjęcie poprawki pani Corbey postawiłoby w sprzeczności cel samego rozporządzenia: innymi słowy, rozporządzenie stałoby w sprzeczności z samym sobą. Z pewnością nie do takiego stanu rzeczy dążymy!
<P>
Tekst przyjęty w komisji jest oczywiście dopuszczalny, ale wyraźnie ogranicza możliwość obniżania obciążeń dla małych i średnich przedsiębiorstw. Silne zaangażowanie ze strony władz jest również niezgodne z zasadami rozporządzenia. W samych rozporządzeniach stwierdza się wyraźnie, że to przedsiębiorstwa spożywcze są odpowiedzialne za utrzymywanie praktyk dobrej higieny i to one muszą przedkładać dowody, iż kontrolują każde zagrożenie.
<P>
Wielokrotne sprzeciwy argumentowano tym, iż przegląd rozporządzeń ma mieć miejsce w 2009 r. Dlatego obecnie nie są potrzebne żadne nowe działania. Nie zgadzam się z tym poglądem. Do 2009 r. wszystkie przedsiębiorstwa produkujące żywność muszą mieć odpowiednią licencję. Najprawdopodobniej pojawią się problemy w procesie przyznawania licencji. To z kolei wywoła debatę i zagrozi przetrwaniu na przykład małych masarni, o których już wspominałem. W rzeczywistości to stanowiło właśnie założenie wyjściowe, na skutek którego Komisja przedstawiła przedmiotowy wniosek. Dlatego też bardzo istotne jest, aby Parlament Europejski wysłał wyraźny sygnał odnośnie do swoich zamiarów ujętych w odpowiednim rozporządzeniu. Sygnał ten jest kierowany w pierwszym rzędzie i przede wszystkim do przedsiębiorstw spożywczych i organów regulacyjnych.
<P>
Parlament Europejski ma duże osiągnięcia na polu ograniczania biurokracji i również teraz powinien się nimi wykazać poprzez zatwierdzenie tych uregulowań prawnych.
<SPEAKER ID="051" NAME="Marie Panayotopoulos-Cassiotou">
sprawozdawczyni komisji opiniodawczej Komisji Prawnej. - (EL) Panie przewodniczący! Przypuszczam, iż nie wykorzystam w pełni moich 2 minut. Chciałabym jedynie zauważyć, iż Komisja Prawna, analizując zasady prawne, uznała art. 95 za podstawę prawną dla części pierwszej oraz art. 95 i 175 dla części drugiej.
<P>
Opinia Komisji Prawnej zostanie uwzględniona podczas zatwierdzania decyzji.
<SPEAKER ID="052" NAME="Péter Olajos">
w imieniu grupy PPE-DE. (HU) Dziękuję bardzo, panie przewodniczący! Dla obywateli europejskich żyjących w XXI wieku zdrowie i konsumpcja dobrej jakości środków spożywczych jest kwestią nadrzędną. Naszym zadaniem, jako posłów do PE, jest jej zapewnienie, ale żeby tego dokonać potrzebujemy prawodawstwa i procedur takich jak system HACCP w celu zabezpieczenia interesów konsumentów.
<P>
Niemniej jednak równie istotnym jest, aby nie przesadzić i nie regulować naszego życia w sposób nadmierny, ponieważ czyniąc tak, nie mielibyśmy na względzie jakości życia, ale służyli biurokracji. W moim odczuciu, obecna propozycja kompromisu idzie w dobrym kierunku. Jak dotąd doświadczenie wykazało, iż obowiązujące obecnie przepisy HACCP są surowe w bezpodstawnie zbyt w wielu kwestiach. Co więcej, nie mogą one zawsze mieć zastosowania w sektorze hotelarsko-gastronomicznym, jako że przyjmują one metody pracy przemysłu spożywczego.
<P>
Mimo tego, nowe państwa członkowskie, w tym Węgry, wdrożyły zasady HACCP w pełni, posuwając się nawet odrobinę dalej. Nasze firmy ucierpiały z tego powodu, wiele z nich porzuciło swoje liczące setki lat tradycje i praktyki. Nie było to naszym celem, dlatego też musimy wprowadzić pewne zmiany.
<P>
Po pierwsze, trzeba podkreślić, iż restauracje nie są fabrykami jedzenia, dlatego nie można od nich wymagać przestrzegania tych samych przepisów, jako że wpływa to niekorzystnie na jakość i tradycję. Nie możemy również zapomnieć, iż przed wdrożeniem systemu HACCP istniały już gwiazdki Michelina. Musimy obniżyć nadmierną liczbę administracyjnych obowiązków. Popieram fakt, iż zwolnienie z HACCP powinno mieć zastosowanie tylko dla mikroprzedsiębiorstw i MŚP, które są w stanie monitorować higienę spożywczą.
<P>
Żałuję, iż mikroprzedsiębiorstwa podlegają opodatkowaniu, bowiem zwolnienia MŚP są ukryte w tekście. Ważnym jest, aby to powiedzieć to głośno i wyraźnie. Na koniec, system musi być elastyczniejszy niż obecnie. Odpowiedni krajowy urząd powinien decydować w taki sposób, w jaki podpowiada nam zdrowy rozsądek. Chciałbym pogratulować sprawozdawcy tego sprawozdania.
<SPEAKER ID="053" NAME="Dorette Corbey">
w imieniu grupy PSE. - (NL) Panie przewodniczący, panie komisarzu, panie i panowie! Kto nie chciałby lepszych przepisów? Nasza grupa ogromnie docenia wysiłki komisarza Verheugena w celu ograniczenia nadmiernej biurokracji. Wszystko, co możemy zrobić, aby pomóc MŚP, musi zostać wykonane. Zabrałam się do pracy nad wnioskami dotyczącymi higieny żywności jak również zasięgnęłam informacji w Holandii. Moi koledzy robili to samo we własnych krajach. Jak radzą sobie piekarnie, masarnie i narożne sklepiki w całej Europie?
<P>
Znamy już relację Szwecji o problemie kawałków ciasta serwowanych na tyłach kościoła. Dotarły do nas skargi z Holandii na przepisy, które muszą być przestrzegane przez teatry i kina. W obu tych krajach jednakże okazało się, że przepisy odnośnie do higieny nie stanowiły przyczyny problemu. Otrzymaliśmy też i inne sygnały: z małych sklepów w Wielkiej Brytanii, które w ciągu ostatnich dwóch lat podjęły olbrzymi wysiłek, stosując zasady HACCP, a to, że im się udało, napawa ich dumą. Czy Parlament powinien więc teraz stwierdzić, iż to wszystko było na marne?
<P>
To prowadzi nas do następnego punktu. Za naszej ostatniej kadencji ciężko pracowaliśmy nad reformą ogólnego prawa żywnościowego. Musieliśmy to zrobić z powodu niedociągnięć w kwestii bezpieczeństwa żywności oraz w następstwie paru większych afer w tym sektorze. Istotą ogólnego prawa żywnościowego jest to, iż odpowiedzialność za bezpieczeństwo żywności spoczywa na jej producencie. Władze publiczne mają tu tylko rolę nadzorującą. Jesteśmy przeciwni temu podziałowi ról, jeżeli przedsiębiorstwa byłyby zwolnione w oparciu o analizę ryzyka, jako że oznaczałoby to, iż to rząd brałby na siebie odpowiedzialność, a to z kolei byłby rzeczywiście krok wstecz. Krok ten byłby również zbędny, jako iż w międzyczasie stałoby się jasnym, iż wdrażanie idzie bardzo dobrze w większości państw członkowskich. Małe przedsiębiorstwa w europejskich państwach członkowskich rozwiązały już swoje problemy, a teraz funkcjonują za pomocą wykonalnych przepisów odnośnie do higieny.
<P>
Są dwie kwestie, o których nie powinniśmy zapominać. Po pierwsze, ogólne prawo żywnościowe, które mamy nadzieję dziś poprawić, zastąpiło wiele różnych zasad. Nawet w 2004 r. Parlament i oczywiście grupa PSE apelowali o zwalczanie nadmiernej biurokracji. Małe przedsiębiorstwa mogą już apelować o elastyczność na bazie obecnie obowiązujących zasad. Po drugie, reforma jest już zaplanowana na rok 2009. Jeśli wystąpią poważne problemy, mogą one zostać rozwiązane w 2009 roku, tj. za rok. Mówiąc krótko: nasza grupa nie jest przekonana co do tego, iż istnieje potrzeba wdrażania zmian w wielkim pośpiechu, natychmiast, bez dokładnej oceny sytuacji.
<P>
Tak czy inaczej, nie chcemy zawieść małych przedsiębiorstw, dlatego też zaproponowaliśmy poprawkę, która umożliwia pozostawienie decyzji państwom członkowskim. Jeśli pojawiłyby się niespodziewane problemy w jednym z państw członkowskich, wtedy państwo to mogłoby zdecydować, czy zezwolić na zwolnienia. Jest to całkowicie zgodne z rozporządzeniem, panie pośle Schnellhardt, i co więcej, jest to bardzo pragmatyczne oraz bardzo proste rozwiązanie. Dlatego też proszę o poparcie poprawki 12.
<SPEAKER ID="054" NAME="Marios Matsakis">
w imieniu grupy ALDE. - Panie przewodniczący! Chciałbym również złożyć gratulacje sprawozdawcy za ciężką pracę jaką włożył w swoje sprawozdanie.
<P>
Celem wniosku jest zmniejszenie administracyjnego obciążenia w przedsiębiorstwach związanych z żywnością. Ważnym celem jest w szczególności zwolnienie mikroprzedsiębiorstw z podstawowych obowiązków proceduralnych HACCP, ale bez kompromisu zarówno w zakresie higieny żywności jak i bezpieczeństwa zdrowia konsumenta. Zostało to uznane za konieczne, ponieważ przedsiębiorstwa zatrudniające mniej niż 10 pracowników, których działania składają się głównie ze sprzedaży żywności bezpośrednio ostatecznemu konsumentowi, cierpią do tego stopnia z powodu obciążających biurokratycznych wymagań HACCP, że ich bankructwo staje się nieuniknione.
<P>
Taki cel jest w pełni zgodny z naszym zamiarem wsparcia małych przedsiębiorstw w ich nieprzyjaznej - i w większości przypadków - niebędącej fair walce o przetrwanie z dużymi przedsiębiorstwami. Wydawało się na pewnym etapie naszych rozważań, iż cel ten nie powinien być ujawniony ani sprawozdawcy ani Radzie. W moim rozumieniu ich preferowanym kierunkiem było i wydaje się, że ciągle jest, zapewnienie zwolnień i elastyczności wszystkim po równo, dużym i małym przedsiębiorstwom. Na pierwszy rzut oka oraz w teorii może wydawać się to słuszne, ale w praktyce jest to bardzo nie w porządku w stosunku do małych przedsiębiorstw; wyraźnie zwalcza to też cel, jakim jest przede wszystkim pomoc mikroprzedsiębiorstwom.
<P>
Niektórzy mogą stwierdzić, iż jest to traktowanie preferencyjne i nieuczciwa konkurencja. Będą mieć rację w zakresie prawniczych, nadmiernie uproszczonych, teoretycznych podstaw, ale w zakresie uczciwości i planowania długoterminowego można by to przyrównać do wystawienia przeciwko sobie mierzącego ponad 180 cm wzrostu mistrza i mającego poniżej jednego metra wzrostu dziecka na ringu bokserskim na dokładnie takich samych zasadach. Wierzymy, iż w niektórych warunkach mali i słabi potrzebują uprzywilejowanej pomocy. Inaczej nasz wolny wewnętrzny rynek stanie się śmiercionośnym stawem, gdzie duże ryby zjedzą małe, a następnie prawdopodobnie zjedzą siebie nawzajem. Nasza filozofia głosowania to właśnie odzwierciedla. Apeluję do państwa, aby zagłosowali państwo za ochroną małych przedsiębiorstw w Europie.
<SPEAKER ID="055" NAME="Leopold Józef Rutowicz">
w imieniu grupy UEN. - Panie Przewodniczący! Sprawozdanie pana Schnellhardta wnosi szereg zasadniczych poprawek do propozycji Komisji, między innymi uwzględniających podział między rozporządzeniem Parlamentu i Rady nr 852 dotyczącym higieny środków spożywczych, a rozporządzeniem nr 11. Wnioskowanie większej elastyczności w podejściu do higieny środków spożywczych właściwych organów oraz uproszczenie procedur ma szczególne znaczenie dla małych przedsiębiorstw działających na rynkach miejscowych i regionalnych.
<P>
Wdrożenie rozporządzenia będzie zależało od współpracy organów nadzorczych na różnych szczeblach rynku, stałego jego monitorowania i udzielania stosownej pomocy przez Komisję, np. w zakresie wymiany dobrych praktyk. Rozporządzenie z uwzględnieniem poprawek sprawozdawcy będzie miało korzystny wpływ na rynek. Rozporządzenie popieramy.
<SPEAKER ID="056" NAME="Kartika Tamara Liotard">
w imieniu grupy GUE/NGL. - (NL) Panie przewodniczący! Europejczycy mają prawo do bezpiecznej żywności. Wierzę, iż powinno to być zawsze główną przesłanką w takich jak ta debatach oraz podstawowym założeniem polityki europejskiej. Oczywiście, istotnym jest również zagwarantowanie obywatelom jak najmniejszej możliwej liczby utrudniających, bezsensownych, biurokratycznych zasad, ale obecnie obowiązujące zasady już pozwalają mikroprzedsiębiorstwom na zwolnienie z najbardziej skomplikowanych administracyjnie wymagań dotyczących higieny. Kawa podana w domach kultury lub stragan z napojami bezalkoholowymi nie są więc zagrożone, a inne przedsiębiorstwa powinny po prostu zagwarantować dobrą higienę. Dlatego też zbędnym jest dopuszczanie nowych zwolnień, z wyjątkiem zwolnień dla mikroprzedsiębiorstw, i nie ma najmniejszego sensu zwiększanie liczby wyjątków lub komplikowania zasad, tak jak wydawałoby się, sprawozdawca chce uczynić w niektórych punktach. Podobnie jak organizacje konsumenckie bardzo bym to odradzał.
<SPEAKER ID="057" NAME="Irena Belohorská" AFFILIATION="NI">
(SK) Chciałabym podziękować sprawozdawcy, panu Schnellhardtowi, za sprawozdanie, które dotyczy dwóch różnych tematów, które podlegają różnym procedurom. Jako że higiena środków spożywczych podlega procedurze współdecyzji, procedura ta nieuchronnie wstrzyma całą sferę warunków cen i transportu, podległych tylko procesowi konsultacyjnemu. Zgadzam się ze stanowiskiem, iż wymagania odnośnie do bezpieczeństwa żywności w poszczególnych państwach członkowskich muszą być wszędzie takie same, lub przynajmniej nie powinny się w znaczącym stopniu od siebie różnić. Jednakże przechodzimy teraz do kwestii importu do Unii Europejskiej z krajów trzecich, których środki spożywcze są pełne pestycydów. Mamy zanieczyszczone środowisko, co wywiera negatywny skutek na zdrowie ludzkie. W konsekwencji musimy zrobić wszystko co tylko w naszej mocy, by zapobiec sytuacji, w której środki spożywcze szkodzą naszemu zdrowiu.
<P>
Musimy zacząć badać środki spożywcze, ich składniki oraz zasoby pochodzenia roślinnego i zwierzęcego pod względem zagrożeń dla zdrowia, dopuszczalności higienicznej oraz wartości biologicznych. Musimy też skoncentrować się na identyfikacji lub możliwym podrabianiu. Musimy badać żywność pod względem występowania zagranicznych materiałów i skoncentrować się na codziennym użyciu: na przykład testy na obecność ftalanów nie tylko w zabawkach, które przecież nie są codziennie używane przez każdego z nas. Słowaccy producenci są często krytykowani w zakresie higieny środków spożywczych. Muszę tu jednak zauważyć, iż Słowacja ma znacznie wyższe standardy odnośnie do żywności niż 15 starych państw członkowskich.
<SPEAKER ID="058" NAME="Frieda Brepoels" AFFILIATION="PPE-DE">
- (NL) Panie przewodniczący, panie i panowie! Chciałabym również podziękować naszemu sprawozdawcy za wspaniałą współpracę: na pierwszy rzut oka wydawać się może, iż omawiana kwestia jest jednoznaczna, ale kiedy słuchamy naszych kolegów, staje się oczywiste, iż tak nie jest. Powinno być oczywistym dla wszystkich, iż celem każdego przedsiębiorstwa musi być zaoferowanie najlepszych możliwych gwarancji higieny, ale sposób w jaki osiągają one ten cel nie powinien być taki sam we wszystkich przypadkach. Uważam za konieczne, aby właściwe władze w różnych państwach członkowskich rzeczywiście wykorzystywały elastyczność, którą już oferuje obecnie obowiązujące rozporządzenie, jak również, aby zwolniły pewne przedsiębiorstwa spożywcze z naprawdę skomplikowanej procedury HACCP, pod warunkiem oczywiście, iż te same standardy bezpieczeństwa higieny będą mogły zostać zaprezentowane i zagwarantowane. Wierzę, iż przeprowadzenie tego jest w zupełności możliwe pod warunkiem, iż będziemy przestrzegać praktyk dobrej higieny w oparciu o wskazówki sektoralne takie jak te przygotowane już w niektórych krajach.
<P>
Niemniej jednak chciałabym zapytać pana komisarza, jeśli mógłby wysłuchać mnie przez chwilę, jako że rozmawia właśnie z naszym sprawozdawcą - czy mógłby szerzej omówić niektóre z punktów. Pan komisarz powiedział, iż we wszystkich przedsiębiorstwach spożywczych obowiązują te same przepisy, bez względu na ich wielkość. Chciałabym się dowiedzieć, czy pan komisarz naprawdę wierzy, że sprawozdanie to oferuje większą elastyczność większej liczby przedsiębiorstw spożywczych, a nie tylko mikoprzedsiębiorstwom.
<P>
Po drugie, pan komisarz powiedział również, iż żadne dodatkowe obciążenie nie zostanie nałożone na państwa członkowskie, ale mogą zostać nałożone dodatkowe obciążenia na przedsiębiorstwa. To co naprawdę chciałabym usłyszeć to fakt, czy dowód, jaki przedsiębiorstwa muszą przedłożyć, może rzeczywiście być oparty na wskazówkach sektoralnych w taki sposób, by nie oznaczało to dodatkowej biurokracji dla przedsiębiorstw.
<SPEAKER ID="059" NAME="Silvia-Adriana Ţicău" AFFILIATION="PSE">
(RO) Sprawozdanie przedstawia konieczność obniżenia biurokracji w dwóch obszarach.
<P>
Rozporządzenie nr 11 o eliminowaniu dyskryminacji w zakresie warunków taryf i transportu wymaga od przewoźnika posiadania dokumentu transportowego, który powinien zawierać m. in. odległości, trasy i miejsca przekraczania granic. W obszarze transportu celem wniosku jest obniżenie pewnych zobowiązań odnośnie do dostarczania statystyk w sferze transportu.
<P>
Odnośnie do rozporządzenia (WE) nr 852/2004 o higienie środków spożywczych, chciałabym poprzeć poprawkę przedstawioną przez Europejską Grupę Socjalistów, w której właściwym organom zezwala się na zwolnienie podmiotów gospodarczych sektora spożywczego z wdrażania jednego lub kilkunastu narzuconych środków, pod warunkiem, iż przedsiębiorstwa te są w stanie wykazać, iż nie istnieje żadne zagrożenie, których trzeba unikać, a wszelkie rozpoznane zagrożenia są wystarczająco i regularnie kontrolowane za pomocą stosowania ogólnych i konkretnych wymogów higieny środków spożywczych. Odnosi się to do piekarni, masarni, sklepów z owocami i warzywami, a przede wszystkim do straganów rynkowych.
<SPEAKER ID="060" NAME="Holger Krahmer" AFFILIATION="ALDE">
(DE) Panie przewodniczący, panie i panowie! Żywność i higiena są ściśle powiązane, co do tego nie ma najmniejszych wątpliwości. Każdemu zdarzyło się kiedyś zjeść coś, co było nieświeże. Z drugiej jednak strony nadmierna ostrożność i zbyt surowe rozporządzenie nie tworzą rogu obfitości w odniesieniu do żywności, która spełnia wzorcowe standardy higieny. Drobny producent najprawdopodobniej zamknie swój sklep, ponieważ nie będzie mógł on pozwolić sobie na opłacenie dodatkowych pracowników, potrzebnych do wypełniania formularzy zamiast pieczenia chleba. Moj gospodarz, który serwuje bułki, nie musi utrzymywać ewidencji odnośnie do faktu czy wytarł ladę i umył naczynia. W końcu jeśli nie podejmowałby podstawowych środków ostrożności i tak nie miałby klientów. To z czym mamy tu do czynienia to sytuacja, w której odpowiednie prawodawstwo poddaje się swoistemu zapałowi regulacyjnemu, co przynosi więcej krzywdy niż pożytku. Dlatego też jestem w pełni za ograniczeniem obciążenia administracyjnego przedsiębiorstwom, a zwłaszcza mikroprzedsiębiorstwom, które gorzej radzą sobie z tym obciążeniem niż większe korporacje.
<P>
Chciałabym zobaczyć przeniesienie też i na inne obszary prawodawstwa omawianych w tej Izbie, takich jak ochrony środowiska oraz konsumenta, większej świadomości, jaka ma miejsce w przypadku mikroprzedsiębiorstw.
<SPEAKER ID="061" NAME="Andreas Mölzer" AFFILIATION="NI">
(DE) Panie przewodniczący! Opowiadaliśmy się za systemem, w którym każde przedsiębiorstwo, które produkuje, przetwarza lub sprzedaje żywność musi stale i konsekwentnie monitorować oraz dokumentować każdy swój krok.
<P>
Podczas gdy siedzimy tu i debatujemy, czy zapewniana jest higiena żywności, zaufanie konsumenta podważane jest przez BSE, skandale ze zgniłym mięsem, zanieczyszczoną oliwą z oliwek oraz wino zawierające glicerynę. Fakt, iż coraz więcej zmodyfikowanej żywności napływa do UE - mimo tego, iż jest ona odrzucana przez 70% europejskiej populacji - również nie poprawia zaufania konsumentów. Dlatego też musimy bardzo dokładnie przemyśleć dzisiejszą decyzję oraz udowodnić, iż nie poświęcamy w ofierze zdrowia naszych obywateli, kłaniając się korporacjom żywnościowym jeszcze przed szczytem Unia - Stany Zjednoczone.
<P>
Nie możemy żądać spełniania surowych wymogów przepisów od naszych własnych producentów, podczas gdy w tym samym czasie zezwalamy na import żywności, która nie jest produkowana w zgodzie z takimi samymi rygorystycznymi standardami, pomimo przewagi, jaką to oferuje w zakresie cen i konkurencyjności. W pewnym momencie producenci krajowi również zaczną żądać zwolnień, a działanie to będzie całkiem uzasadnione.
<SPEAKER ID="062" NAME="Avril Doyle" AFFILIATION="PPE-DE">
Panie przewodniczący! Celem tego wniosku jest obniżenie obciążeń administracyjnych w przypadku małych przedsiębiorstw. Wniosek wyszedł ze strony DG ds. przedsiębiorstw i przemysłu w ramach inicjatywy lepszych uregulowań prawnych. Niestety choć mam pełne zrozumienie dla idei zmniejszania obciążenia administracyjnego małym przedsiębiorstwom, uważam, iż wniosek ten był od początku źle sformułowany (pan Schnellhardt wyjątkowo dobrze go poprawił), jako że zezwalał małym przedsiębiorstwom takim jak przenośne punkty sprzedaży żywności czy punkty sprzedaży żywności na stacjach benzynowych - dwóm kategoriom przedsiębiorców, które koniecznie muszą być objęte zasadami higieny - na odstąpienie od stosowania wszystkich tych zasad.
<P>
W rozporządzeniu ds. higieny istnieje pewne usprawnienie pozwalające przedsiębiorstwom, które nie musza stosować w pełni reżimu HACCP, na odstąpienie od niego za zgodą odpowiednich władz. Problemem wydaje się fakt, iż administracje w niektórych państwach członkowskich nie korzystają ze swoich dyskrecjonalnych uprawnień, a w niektórych regionach UE małe sklepy ze słodyczami, a nawet kościoły proszone są o pełne stosowanie zasad systemu HACCP.
<P>
Według mnie problem tkwi w stosowaniu pierwotnego prawodawstwa, a nie w nim samym.
<SPEAKER ID="063" NAME="Csaba Sándor Tabajdi" AFFILIATION="PSE">
(HU) Uważam, iż wysiłki pana Verheugena, mające na celu pomoc MŚP powinny spotkać się z pełnym poparciem, i ja również chciałbym podziękować panu Schnellhardtowi. Bezpieczeństwo żywności jest niezmiernie istotną kwestią w Unii Europejskiej, ale powinniśmy ją regulować, kierując się rozsądkiem.
<P>
Panuje powszechna opinia, iż nadmierne regulacje ze strony UE pomagają wielonarodowym firmom, nie MŚP. Pan Verheugen ma rację, iż krajowe władze monitorujące ciągle zaostrzają sytuację, dlatego też małe i średnie fabryki żywności kontrolowane są zupełnie niepotrzebnie również na Węgrzech, natomiast przepisy egzekwowane są w sposób przesadny i natarczywy, podczas gdy same władze nie ośmielają się podjąć jakichkolwiek działań skierowanych przeciw wielonarodowym firmom, które mają większą siłę lobbingową.
<P>
Niestety sprawozdanie to nie pomoże już małym wiejskim rzeźniom i piekarniom, które zostały zmuszone do zaprzestania produkcji w konsekwencji niezrozumiałych i nadmiernych uregulowań, niemniej jestem zdania, iż sprawozdanie to powinno zostać poparte bez zastrzeżeń.
<SPEAKER ID="064" NAME="Ewa Tomaszewska" AFFILIATION="UEN">
Panie Przewodniczący! Popieram propozycję Komisji. Obniżenie obciążeń biurokratycznych wobec małych zakładów pracy, drobnych sklepików i zakładów usługowych da szansę istnienia większej liczby takich placówek, a więc jest w interesie drobnych przedsiębiorców, ich pracowników i konsumentów. Dlatego, o ile tylko nie nastąpi naruszenie kryteriów systemu HACCP, o ile zachowana zostanie higiena w produkcji żywności i w usługach w tym zakresie, warto pomóc drobnym, głównie rodzinnym piekarniom, ciastkarniom, sklepikom mięsnym i warzywnym czy narożnym kawiarenkom. Potrzebny jest jednak późniejszy monitoring efektów tych zmian prawnych. Gratuluję sprawozdawcy.
<SPEAKER ID="065" NAME="Christa Klaß" AFFILIATION="PPE-DE">
(DE) Panie przewodniczący, panie komisarzu! Nie chodzi o to, czy chcemy większej czy mniejszej higieny. Mówimy o ograniczeniu obciążeń i obcięciu biurokracji MŚP. Kwestią, którą musimy tu ponownie przywołać, jest pytanie: czy HCCP jest systemem odpowiednim i koniecznym w każdym przypadku i w każdym przedsiębiorstwie, dużym czy małym, bez względu na to, kto ponosi odpowiedzialność?
<P>
W przypadku przedsiębiorstw związanych głównie ze sprzedażą bezpośrednią ostatecznemu konsumentowi -takich jak piekarnie, sklepy z żywnością, winiarnie, sezonowe tawerny winne prowadzone przy winnicach, gdzie właściciel czy menadżer jest znaną klientowi i ogólnie dostępną osobą - musimy bez wątpienia stosować kryteria różne od tych stosowanych w przypadku wielkich korporacji.
<P>
Chodzi tu bowiem o likwidację biurokracji i o odpowiedzialność. Uważam, iż zdecydowanie powinniśmy wykorzystać w tym przypadku zasadę pomocniczości, ale nie poprzez żądanie wprowadzenia znacznie różniących się od siebie wymagań w poszczególnych państwach członkowskich. Wszyscy musimy mieć równe szanse w zakresie konkurencyjności. Dlatego też popieram wniosek Komisji i sprawozdanie pana Schnellhardta.
<SPEAKER ID="066" NAME="Pierre Pribetich" AFFILIATION="PSE">
(FR) Panie przewodniczący! Nikt nie kwestionuje faktu, iż nowa procedura powinna być oparta na zasadach systemu analizy zagrożeń i krytycznych punktów kontroli. Każdy z zadowoleniem przyjmie fakt, iż na poziomie wspólnotowym Unia Europejska proponuje nowatorskie prawodawstwo dotyczące środków spożywczych w celu zagwarantowania najwyższego możliwego poziomu bezpieczeństwa żywności dla naszych obywateli. Jednakże musimy zmniejszyć zakres bezsensownej biurokracji, zwłaszcza w przypadku małych przedsiębiorstw i mikroprzedsiębiorstw oraz zapewnić wydajność bez zawężania celów odnoszących się do środków spożywczych.
<P>
Czy powinniśmy więc poddać się lękowi dotyczącemu zdrowia i regulacji prawnych i dać mu się sterować? Z pewnością nie.
<P>
Jako przedstawicielowi Bourgogne-Franche Comté w Parlamencie znane są mi metody produkcji wszystkich serów w moim regionie wytwarzanych przez małe przedsiębiorstwa oraz mikroprzedsiębiorstwa. Bakterie są niezbędnym elementem wyrobu sera. Wprowadzone ponownie do pasteryzowanego mleka w przypadku niektórych serów gwarantują, iż produkty te spełniają najwyższe standardy bezpieczeństwa. Zwiększenie ilości procedur regulacyjnych osłabiłoby małe przedsiębiorstwa i mikroprzedsiębiorstwa.
<P>
Dlatego też zwracam się do Parlamentu o przyjęcie poprawki nr 12, która ułatwi tę elastyczność. Wierzę, iż poszanowanie kulturowej różnorodności oraz kulturowego dialogu jest kwestią zasadniczą.
<P>
(Przewodniczący wyłączył mikrofon)
<SPEAKER ID="067" NAME="Günter Verheugen">
komisarz. - (DE) Panie przewodniczący, panie i panowie! Chciałbym jeszcze raz wszystko wyjaśnić. Tu nie chodzi o zmianę obowiązujących obecnie zasad higieny żywności. Zasady te nie będą poprawiane nawet w najmniejszym stopniu, jak również nie będzie żadnych zwolnień z niczego i dla nikogo. W przyszłości, tak jak ma to miejsce obecnie, wszyscy będą musieli stosować nasze zasady higieny żywności. To, o czym rozmawiamy dziś, jest czymś zupełnie innym. Zastanawiamy się, czy ogromnie skomplikowane i biurokratyczne przepisy, jakie obowiązują obecnie, powinny być stosowane w przypadku wszystkich przedsiębiorstw, jeśli na pierwszym etapie procedury są one w stanie udowodnić, iż nie ma absolutnie żadnego zagrożenia, lub iż zagrożenie jest kontrolowane w wystarczający sposób. Taki jest cel tego wniosku.
<P>
Odpowiadając na moje pytanie: wniosek dotyczy jedynie tych przedsiębiorców, którzy mogą w pierwszym już etapie wykazać, iż nie ma żadnych zagrożeń dla higieny żywności lub, iż takie zagrożenia są w wystarczającym stopniu kontrolowane. Przepis ten będzie miał w szczególności skutek dla MŚP, a zwłaszcza dla mikroprzedsiębiorstw, którym łatwo będzie przedłożyć konieczny dowód. Wniosek nie będzie skutkował dodatkowym obciążeniem dla władz, chyba że przyjmiemy dodatkową poprawkę pana Corbetta, co oznaczałoby, iż władze byłyby zmuszone podejmować działania na każdym etapie procedury. W takim wypadku mielibyśmy do czynienia z jeszcze większym obciążeniem administracyjnym.
<P>
Chciałbym państwa prosić o poparcie wniosku sprawozdawcy. Naniósł on rzeczywiście zmiany na pierwotnym wniosku Komisji. To, co próbujemy osiągnąć, jest dość jednoznaczne: istniejące prawo jest obecnie stosowane w sposób, który nie narusza pierwotnego zamiaru prawodawcy. Dzisiejsza poprawka zagwarantuje, iż prawo będzie egzekwowane zgodnie z pierwotnym zamiarem prawodawcy.
<P>
Komisja podkreśla, iż poprawka do rozporządzenia HACCP nie osłabia obowiązujących obecnie wymagań odnośnie do higieny żywności. Ma ona po prostu zapewnić większą klarowność, a tym samym skuteczne stosowanie elastycznych przepisów rozporządzenia związanych z wymogami sprawozdawczości.
<P>
Obowiązujące elastyczne przepisy związane z wymogami sprawozdawczości nie rozróżniają kategorii wielkości przedsiębiorstw. Jednakże biorąc pod uwagę naturę działalności większych operatorów branży spożywczej, przepisy te nie będą raczej miały zastosowania w przypadku większych przedsiębiorstw. Dlatego też poprawka jest szczególnie korzystna dla MŚP. Wszystko to jest dokładnie wyjaśnione w proponowanej nowej preambule.
<P>
Poprawka nie stwarza żadnych dodatkowych obciążeń dostosowawczych dla właściwych władz, jako że odpowiedzialność wykazywania zgodności leży tylko i wyłącznie po stronie operatorów branży spożywczej.
<P>
Celem poprawki jest obniżenie obciążeń administracyjnych przedsiębiorcom poprzez skuteczniejszą asymilację obowiązujących obecnie elastycznych przepisów odnośnie do sprawozdawczości.
<SPEAKER ID="069" NAME="Hosrt Schnellhardt">
sprawozdawca. - (DE) Panie przewodniczący, panie i panowie! Jestem bardzo wdzięczny za państwa różnorodny wkład w debatę. Myślę, iż prawie wszystkie państwa wypowiedzi wykazały, iż jedna sprawa jest jasna: wszyscy mamy wolę powstrzymania biurokracji oraz chęć zmniejszenia obciążenia MŚP w Europie odnośnie do wdrażana zasad HACCP.
<P>
Teraz musimy już tylko wyrazić tę wolę poprzez zagłosowanie za właściwymi poprawkami, tj. poprawką nr 10, co poparliśmy razem z Komisją i przedstawicielami prezydencji Rady. W poprawce tej jasno i jednoznacznie zostały przedstawione cele, jakie chcemy osiągnąć.
<P>
Dzięki niej możemy działać w jednoznaczny sposób, bazując na rozporządzeniu przyjętym w 2006 r. Chcemy wyposażyć władze i przedsiębiorstwa branży spożywczej w procedury, które umożliwią im szybką reakcję. Tak jak już zauważyłem w moim wcześniejszym przemówieniu, problemy pojawią się w kwestii przyznawania licencji przedsiębiorstwom do 2009 r.
<P>
Musimy więc wysłać z tego miejsca wyraźny sygnał. Chcemy powstrzymać biurokrację i utrzymać standardy higieny. Przedmiotowy wniosek nie osłabia ich. Myślę, iż przesłanie to jest zgodne z intencją Parlamentu.
<SPEAKER ID="070" NAME="Przewodniczący">
Gratuluje panu wspaniałej pracy, panie pośle Schnellhardt.
<P>
Debata została zamknięta.
<P>
Głosowanie odbędzie się o godz. 11.00.
<P>
Oświadczenia pisemne (art. 142 Regulaminu)
<SPEAKER ID="071" NAME="Gyula Hegyi  " AFFILIATION="PSE">
na piśmie. - (HU) Kontrole przeprowadzane przez władze na Węgrzech przypadające na okres letni pokazują, iż istnieją pewne problemy z higieną dotyczącą sezonowych operatorów, punktów sprzedaży żywności typu "fast food”, straganów rynkowych. Zjawiska te są również znane w innych krajach. Zgadzam się, iż musimy zlikwidować niepotrzebną biurokrację, zwłaszcza że przepisy uniemożliwiają funkcjonowanie małym przedsiębiorstwom. Jednakże zmniejszenie zakresu prawodawstwa nie może oznaczać ograniczania bezpieczeństwa żywności.
<P>
W przeciwieństwie do innych krajów uregulowania prawne względem bezpieczeństwa żywności w Europie są na wyjątkowo dobrym poziomie. Mogą występować niedociągnięcia w ich wdrażaniu, ale problemy te nie mogą zostać rozwiązane kosztem osłabienia rozporządzenia. Dlatego też zwolnienia z HACCP oraz monitoringu higieny mogą być przyznawane przez Unię tylko w przypadkach, kiedy istnieje absolutna pewność, iż nie czynimy żadnej szkody. Jak to mówią Węgrzy: lepiej się bać, niż się przestraszyć.

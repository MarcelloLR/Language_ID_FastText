<CHAPTER ID="008-01">
1. Wykaz państw trzecich, których obywatele muszą posiadać wizy przy przekraczaniu granic zewnętrznych państw członkowskich, oraz państw, których obywatele są zwolnieni z tego wymogu (
<SPEAKER ID="076" NAME="Tanja Fajon">
sprawozdawczyni. - Panie przewodniczący! Zgodnie z informacją przekazaną podczas wczorajszej debaty, Parlament Europejski i Rada uzgodniły wspólną deklarację polityczną, którą zatwierdziła Komisja i która jest zobowiązaniem tych dwóch instytucji do kontynuacji postępowania mającego na celu jak najszybsze zakończenie procesu w stosunku do Bośni i Albanii. Chciałabym odczytać tekst tej deklaracji.
<P>
"Unia Europejska mocno popiera cel, którym jest zniesienie obowiązku wizowego dla wszystkich krajów Bałkanów Zachodnich. Parlament Europejski i Rada stwierdzają, że Była Jugosłowiańska Republika Macedonii, Czarnogóra i Serbia spełniają wszystkie warunki liberalizacji systemu wizowego. Pozwoliło to na przyjęcie we właściwym czasie zmian do rozporządzenia (WE) nr 539/2001, umożliwiających włączenie tych trzech krajów do systemu ruchu bezwizowego do dnia 19 grudnia 2009 r.
<P>
Parlament Europejski i Rada wyrażają nadzieję, że Albania oraz Bośnia i Hercegowina również zakwalifikują się w niedługim czasie do objęcia ich liberalizacją systemu wizowego. W tym celu Parlament Europejski i Rada zachęcają te dwa kraje do podjęcia wszelkich dążeń zmierzających do osiągnięcia wszystkich poziomów odniesienia określonych w planie działania Komisji.
<P>
Parlament Europejski i Rada proszą Komisję o przedstawienie wniosku legislacyjnego dotyczącego zmiany rozporządzenia (WE) nr 539/2001 niezwłocznie, jak tylko uzna ona, że każdy z tych krajów osiągnął poziomy odniesienia określone w planach działania w celu możliwie najszybszej liberalizacji systemu wizowego dla obywateli tych krajów.
<P>
Parlament Europejski i Rada rozpatrzą wniosek dotyczący zmiany wspomnianego rozporządzenia w odniesieniu do Albanii oraz Bośni i Hercegowiny w trybie pilnym”.
<SPEAKER ID="077" NAME="Algirdas Šemeta">
komisarz. - Komisję cieszy przychylne przyjęcie tego wniosku legislacyjnego przez Parlament Europejski na wczorajszym posiedzeniu plenarnym. Przyjęcie tego wniosku przyniesie konkretne efekty obywatelom rozpatrywanych krajów.
<P>
Zgodnie z tym, co powiedziałem wczoraj, Bośnia i Hercegowina oraz Albania nie pójdą w zapomnienie. Komisja opracuje propozycje złagodzenia wymogów wizowych dla tych krajów możliwie najszybciej w 2010 roku, po spełnieniu przez nie koniecznych warunków wstępnych określonych w planie działania.
<P>
Komisja popiera wspólną deklarację Rady i Parlamentu w tym obszarze.
<SPEAKER ID="078" NAME="Anna Maria Corazza Bildt" AFFILIATION="PPE">
Panie przewodniczący! To ogromna szkoda, że nie ma tu dzisiaj przedstawicieli szwedzkiej prezydencji odpowiedniego szczebla ministerialnego, ponieważ nie zostali zaproszeni.
<P>
Szwedzka prezydencja negocjowała wspólną deklarację, która jest podstawowym sukcesem politycznym w obszarze liberalizacji systemu wizowego. Zawdzięczamy ją prezydencji, ale nawet nie mamy możliwości jej podziękować. Chcę zwrócić uwagę, że nieobecność przedstawicieli prezydencji Rady nie wynika z ich niechęci do przybycia, ale z braku zaproszenia.
<SPEAKER ID="079" NAME="Przewodniczący">
Pani poseł! W pełni rozumiem pani słowa. Chciałbym jednak wyjaśnić, że przedstawiciele Rady zawsze mogą uczestniczyć w naszych posiedzeniach. Mają do tego prawo i nikt nie musi ich zapraszać.

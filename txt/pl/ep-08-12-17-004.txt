<CHAPTER ID="004">
Fibromialgia (oświadczenie pisemne): patrz protokół
<P>

<SPEAKER ID="064" NAME="Hannes Swoboda" AFFILIATION="PSE">
(DE) Panie przewodniczący! W dniu wczorajszym znaczna liczba osób posiadających rezerwację nie mogła wejść na teren Parlamentu. Chciałbym wyrazić szczególne podziękowanie służbom Parlamentu, które starały się umożliwić gościom wejście pomimo sprzeciwu sił policyjnych. Policja jednak nie wyraziła zgody, ponieważ goście mieli na sobie czerwone kurtki. Nie mam pojęcia, kto się obawia czerwonych kurtek. Jeden z naszych kolegów posłów również musiał zdjąć swoją kurtkę, aby móc wejść na teren Parlamentu.
<P>
Chciałbym prosić, abyśmy wnieśli skargę do policji, informując zarazem, że utrudnianie wstępu jest zabronione. Pragnę raz jeszcze podkreślić, że służby Parlamentu starały się wpuścić gości posiadających rezerwację na teren Parlamentu, lecz siły policyjne do tego nie dopuściły, pomimo pokojowego zachowania samych odwiedzających. Wnoszę o poinformowanie policji, że takie stawianie oporu nie powinno mieć miejsca na terenie Parlamentu.
<SPEAKER ID="065" NAME="Przewodniczący">
Bardzo dziękuję, panie pośle Swoboda. Zajmiemy się tą sprawą. Dziękuję panu za wypowiedź.
<SPEAKER ID="066" NAME="Monica Frassoni" AFFILIATION="Verts/ALE">
(IT) Panie przewodniczący! Dziękuję za udzielenie mi głosu. Chciałabym jedynie rozszerzyć nasze serdeczne słowa powitania na pana Mohameda Abdelaziza, prezydenta Saharyjskiej Arabskiej Republiki Demokratycznej i sekretarza generalnego Frontu Polisario, oraz towarzyszącą mu delegację. Osoby te ponownie odwiedzają Parlament, aby przypomnieć nam o znaczeniu, jakie ma zagwarantowanie praw i możliwości samostanowienia ich obywateli
<SPEAKER ID="067" NAME="Jens Holm">
w imieniu grupy GUE/NGL. - (SV) Panie przewodniczący! Przemawiam w imieniu mojej grupy jako całości. Jesteśmy przeciwni wprowadzeniu proponowanej procedury. Nasz sprawozdawca, pan poseł Wurtz, już powiedział na spotkaniu sprawozdawców grup, że jest to absolutnie nie do przyjęcia. Głosowanie nad pakietem klimatycznym, jedno z najważniejszych głosowań tego roku, powinno przebiegać w taki sam sposób, jak wszystkie pozostałe głosowania. Fakt, że nie przeprowadzamy odrębnego głosowania nad każdym sprawozdaniem, jest zjawiskiem niedemokratycznym i niepokojącym. Musimy mieć możliwość poddania każdego pojedynczego sprawozdania pod głosowanie i musimy mieć prawo wnoszenia poprawek, nad którymi będziemy następnie głosować.
<P>
Toteż proszę podrzeć ten wniosek i pozwolić nam głosować nad każdym sprawozdaniem z osobna, jak również nad wniesionymi poprawkami. Dziękuję bardzo.
<SPEAKER ID="068" NAME="Przewodniczący">
Każdy w tej Izbie ma prawo wyrazić swoje zdanie, zaś decyduje większość,
<SPEAKER ID="069" NAME="Chris Davies" AFFILIATION="ALDE">
Panie przewodniczący! Pod koniec wczorajszej blisko pięciogodzinnej debaty w sprawie pakietu klimatycznego i energetycznego Izba otrzymała przemyślaną odpowiedź, udzieloną w imieniu prezydencji przez pana ministra Borloo oraz w imieniu Komisji przez pana komisarza Dimasa i pana komisarza Piebalgsa. Pomimo faktu, że w debacie zabrało głos 50 czy 60 posłów, przemawiali oni do zaledwie czterech posłów obecnych na sali.
<P>
Uważam, że jest to przejaw pewnej nieuprzejmości wobec Komisji i prezydencji, który ogranicza wpływ Parlamentu na rozliczne kwestie. Wnioskuję zatem o zastanowienie się, pospołu z liderami poszczególnych partii, czy nie powinniśmy rozważyć sankcji w stosunku tych posłów, którzy zabierają głos w debacie, lecz nie zadają sobie trudu, aby wysłuchać odpowiedzi ze strony prezydencji i Komisji.
<P>
(Oklaski)
<SPEAKER ID="070" NAME="Przewodniczący">
Panie pośle Davies, zasadniczo w pełni się z panem zgadzam, ale proszę też zadbać o zagwarantowanie obecność koleżanek i kolegów posłów także w obrębie własnej grupy.
<SPEAKER ID="071" NAME="Reinhard Rack" AFFILIATION="PPE-DE">
(DE) Panie przewodniczący! W związku z wczorajszą debatą z udziałem francuskiej prezydencji chciałbym zgłosić prośbę. Są przewodniczący grup, którzy w ramach tej jakże ważnej debaty mają do powiedzenia ważne rzeczy, i to jest słuszne i właściwe. Są jednak także przewodniczący grup, niestety zawsze ci sami, którzy z zasady przekraczają o minutę lub dwie przydzielony im czas wystąpień.
<P>
Może można by po prostu odliczać ten czas od czasu przydzielonego całej grupie, co nie wymagałoby w konsekwencji zmiany pierwotnych, skądinąd słusznych ustaleń czasów wystąpień?

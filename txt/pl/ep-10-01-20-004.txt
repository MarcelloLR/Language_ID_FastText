<CHAPTER ID="004">
Powitanie
<SPEAKER ID="058" NAME="Przewodniczący">
Panie i panowie! Poinformowano mnie, że na galerii zasiada delegacja Zgromadzenia Narodowego Republiki Korei, którą pragnę serdecznie powitać. Pragniemy powitać delegację i jej lidera pana Lee Kang Rae przy okazji dwunastego spotkania międzyparlamentarnego z udziałem Parlamentu Europejskiego i parlamentu Korei.
<P>
Parlament Europejski zawsze wspierał pokój i stabilność oraz obronę praw człowieka na Półwyspie Koreańskim. Naturalnie z zadowoleniem przyjmujemy coraz aktywniejszą rolę Republiki Korei na arenie międzynarodowej, i życzymy temu krajowi wszystkiego najlepszego w sprawowaniu przewodnictwa G-20 w tym roku.
<P>
Wiemy o szerokiej umowie o stowarzyszeniu między Republiką Korei a Unią Europejską, która niedługo wejdzie w fazę ratyfikacji. Dlatego gratulujemy naszym kolegom z Korei. Mam nadzieję, że ich wizyta będzie owocna, a nade wszystko, że raduje ich przywilej przysłuchiwania się tak fundamentalnej debacie, jak ta, która toczy się obecnie w naszej Izbie.

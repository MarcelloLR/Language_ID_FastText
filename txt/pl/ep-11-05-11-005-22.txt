<CHAPTER ID="005-22">
22. Rola UE w organizacjach wielostronnych (
<P>
Przed głosowaniem
<SPEAKER ID="178" NAME="Gerard Batten" AFFILIATION="EFD">
Panie Przewodniczący! Dla porządku. Jeżeli chodzi o kolejne sprawozdanie, tzn. sprawozdanie posła Muñiz De Urquiza proszę o możliwość wypowiedzi w sprawie głosowania imiennego na mocy art. 167 Regulaminu. Wracając do sprawozdania pana posła Arsenisa, poprawki 25, jeden z moich kolegów posłów wnioskował o głosowanie imienne, ponieważ uważał, że to ważne. Przyznano mu rację.
<P>
Regulamin nie zawiera przepisów w tej sprawie i nie prosił Pan Parlamentu o zgodę. Wszyscy skorzystaliśmy z nieortodoksyjnych uprawnień, które sam Pan sobie dziś przyznał, a więc chciałbym prosić o identyczne traktowanie. Jest to dla mnie ważne osobiście i dlatego chciałbym, aby zezwolono na głosowanie imienne nad każdą poprawką dotyczącą tego sprawozdania na mocy tego samego artykułu Regulaminu, z którego skorzystano w przypadku zgłoszonym przez tamtego posła.
<SPEAKER ID="179" NAME="Przewodniczący">
Koleżanki i Koledzy! Na mocy artykułów naszego Regulaminu i zgodnie z naszymi praktykami udzielenie lub nieudzielenie zgody na głosowanie imienne zawsze zależy od przewodniczącego. Przewodniczący może wyrazić zgodę na głosowanie imienne, jeżeli uważa, że nie zakłóci to przebiegu obrad, albo na przykład, jeżeli wpłynęła duża liczba wniosków, może zwrócić się do tego Parlamentu. Tak czy inaczej, nie ma konkretnego przepisu. Chcę to tylko wszystkim wyjaśnić żebyśmy nie ustanawiali precedensu, którego nie zamierzamy wprowadzać.
<P>
Niemniej jednak w tych okolicznościach nie mam nic przeciwko udzielenia zgody w tym konkretnym przypadku, ale chciałbym bardzo poprosić Koleżanki i Kolegów, aby nie nadużywali tej możliwości, bo jeżeli będą jej nadużywać wtedy przewodniczący będzie musiał zawsze zwracać się do Parlamentu i wynikną spory tam, gdzie nie powinno ich być. Jeżeli będę nalegał w każdym przypadku będziemy głosować imiennie.
<P>
Koniec głosowania

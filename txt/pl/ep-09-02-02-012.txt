<CHAPTER ID="012">
Porządek obrad
<SPEAKER ID="016" NAME="Przewodniczący">
Ostateczna wersja projektu porządku obrad tej sesji miesięcznej, sporządzona przez Konferencję Przewodniczących na posiedzeniu w czwartek 29 stycznia 2009 r. zgodnie z art. 130 i 131 Regulaminu została rozdana. Zgłoszone zostały następujące poprawki:
<P>
Poniedziałek: Pani przewodnicząca Roure wycofała swój wniosek w sprawie krótkiego wystąpienia dotyczącego swojego sprawozdania w sprawie minimalnych standardów dotyczących przyjmowania w państwach członkowskich ubiegających się o azyl i uchodźców. Głosowanie nad tym sprawozdaniem odbędzie się zatem w czwartek.
<P>
Czwartek: Grupa Unii na rzecz Europy Narodów wystąpiła o zastąpienie punktu porządku obrad dotyczącego sytuacji na Filipinach punktem dotyczącym "odmowy ekstradycji Cesare Battistiego przez Brazylię”.
<SPEAKER ID="017" NAME="Roberta Angelilli" LANGUAGE="IT">
Panie przewodniczący! Po zasięgnięciu opinii wielu moich koleżanek i kolegów posłów wnoszę o zmianę porządku obrad, zgodnie z tym, co pan powiedział. W szczególności chciałabym zapytać, czy sprawa Battistiego może zostać uwzględniona jako sprawa nie cierpiąca zwłoki.
<P>
W istocie kilka dni temu brazylijski rząd postanowił odmówić ekstradycji terrorysty Cesare Battistiego, skazanego na karę dożywotniego więzienia za popełnienie czterech morderstw, przyznając temu mordercy status uchodźcy politycznego. Decyzja ta stanowi afront wobec instytucji Unii Europejskiej i włoskiego wymiaru sprawiedliwości a także obrazę pamięci ofiar oraz ich rodzin, wywołując oburzenie w społeczeństwie.
<P>
To jest właśnie, powodem zgłoszenia przedmiotowego wniosku, który według mnie powinien zostać, między innymi, podany do wiadomości publicznej, także ze względu na to, że pierwotnie wystąpili z tym wnioskiem najwyżsi rangą przedstawiciele Włoch, z prezydentem Republiki, panem Napolitano włącznie. Takie są zatem powody zgłoszenia przedmiotowego wniosku.

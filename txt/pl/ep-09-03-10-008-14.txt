<CHAPTER ID="008-14">
14. Wytyczne dotyczące procedury budżetowej 2010 - Sekcja III, Komisja (
<P>
Przed głosowaniem nad ust. 13:
<SPEAKER ID="137" NAME="László Surján">
sprawozdawca. - Panie przewodniczący! Aby nas pogodzić, chciałbym zgłosić poprawkę ustną do ust. 13, która została doręczona. Przedmiotowy tekst powinien otrzymać brzmienie: "[...] jak również bezpieczeństwo wewnętrzne, w szczególności walkę z terroryzmem, imigrację, wyzwania demograficzne [...]”, zamiast starej wersji "[...] jak również bezpieczeństwo wewnętrzne, oznaczające w szczególności walkę z terroryzmem, imigrację, wyzwania demograficzne [...]”.
<P>
Apeluję do Parlamentu o poparcie tej poprawki ustnej.
<SPEAKER ID="138" NAME="Anne E. Jensen" AFFILIATION="ALDE">
Panie przewodniczący! W tekście listy głosowań wyrazy "terroryzm” i "imigracja” oddzielone są myślnikiem, a przecież uzgodniliśmy, że ma to być średnik. Nie można tego było wychwycić, kiedy pan poseł Surján odczytywał ten tekst. Chcielibyśmy, żeby wyrazy "terroryzm” i "imigracja” oddzielone były jednak średnikiem.
<SPEAKER ID="140" NAME="Hannes Swoboda">
w imieniu grupy PSE. - (DE) Panie przewodniczący! Mówimy tutaj o "dywersyfikacji tras przesyłu gazu ziemnego”, a ja bym jeszcze dodał "i zasobów”, ponieważ:
<P>
Dywersyfikacja powinna obejmować nie tylko trasy przesyłu gazu, ale także źródła gazu i ta wersja by to uwzględniała. Jeżeli ta poprawka nie zostanie przyjęta, należałoby to uwzględnić w wersji pierwotnej tekstu.
<SPEAKER ID="142" NAME="László Surján">
sprawozdawca. - Panie przewodniczący! Nie mam nic przeciwko tej poprawce ustnej zgłoszonej przez pana posła Swobodę, która dotyczy pierwotnego brzmienia tekstu. W każdym razie Biuro Składania Dokumentów poinformowało mnie, że ta poprawka jest ważna tylko w odniesieniu do wersji zmienionej. Jeżeli tak nie jest, jestem za tym, żeby ta poprawka ustna została uwzględniona w pierwotnej wersji tekstu. A zatem ci, którzy skorzystają z mojej rady, głosować będą przeciwko uwzględnieniu pierwszej części podczas tego piątego głosowania, a następnie przeprowadzimy dodatkowe głosowanie nieuwzględnione na liście głosowań w sprawie tej poprawki ustnej, którą popieram.
<SPEAKER ID="143" NAME="Hannes Swoboda" AFFILIATION="PSE">
Panie przewodniczący! Poprawka ustna znajduje zastosowanie w obu tych przypadkach. ale wiem, że podczas głosowania nad głosowaniem podzielonym grupa PPE-DE będzie głosować inaczej, więc to niczego nie zmienia, zgadzam się.
<SPEAKER ID="145" NAME="László Surján" AFFILIATION="PPE-DE">
Panie przewodniczący! Nie głosowaliśmy nad poprawką ustną pana posła Swobody, jeżeli więc Parlament chce poprzeć tę poprawkę ustną powinniśmy głosować, że nadal dotyczy to tekstu pierwotnego. W przeciwnym razie głosowalibyśmy cztery razy i odrzucilibyśmy ją, co wymagałoby głosowania pięć razy.
<SPEAKER ID="146" NAME="Przewodniczący">
Poprawka ustna uwzględniona została w pierwszym z czterech głosowań. Zostało to ujęte na liście głosowań. Została uwzględniona w pierwszym z głosowań podzielonych i została odrzucona.
<SPEAKER ID="147" NAME="László Surján" AFFILIATION="PPE-DE">
Panie przewodniczący! Nie! Na liście głosowań nieuwzględniającej poprawki ustnej, głosowaliśmy nad pierwszą częścią poprawki zgłoszonej przez grupę PSE, i to ona została odrzucona. Oprócz poprawki grupy PSE w jej pierwotnym brzmieniu, pan poseł Swoboda zaproponował uwzględnienie wyrazu "źródła”. Nie jestem ani za, ani przeciw przyjęciu tej poprawki. Nie wnoszę sprzeciwu jeżeli grupa nie wnosi sprzeciwu. Pragnę tylko stwierdzić wyraźnie, że jak mi wiadomo, wyrazu "źródła” nie ma w przedmiotowym tekście.
<SPEAKER ID="148" NAME="Przewodniczący">
Rzeczywiście.
<SPEAKER ID="149" NAME="László Surján" AFFILIATION="PPE-DE">
Panie przewodniczący! Powinniśmy więc zatem głosować nad tym, czy ewentualnie chcemy ten wyraz uwzględnić.
<SPEAKER ID="150" NAME="Przewodniczący">
Nie! Zapytałem, czy ktoś z państwa jest przeciwny uwzględnieniu tej poprawki ustnej. Nikt z państwa nie zgłosił sprzeciwu. więc poprawka ta stała się jednym z elementów poprawki, nad którą głosowaliśmy podczas pierwszego głosowania imiennego i została odrzucona. Tak wygląda ta sytuacja.
<P>
Przed głosowaniem nad ust. 31:
<SPEAKER ID="151" NAME="László Surján" AFFILIATION="PPE-DE">
Panie przewodniczący! Rozwiązanie jest bardzo proste. Proponuję, żeby w pierwotnej wersji tekstu wyraz "lęki” zastąpiony został wyrazem "obawy”.

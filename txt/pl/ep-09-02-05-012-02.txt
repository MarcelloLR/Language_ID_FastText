<CHAPTER ID="012-02">
2. Sytuacja uchodźców birmańskich w Tajlandii (głosowanie)
<P>
Przed głosowaniem nad punktem 2:
<SPEAKER ID="255" NAME="Charles Tannock">
autor. - Pani przewodnicząca! Chciałbym przypomnieć, że urzędnicy nie zapisali ustnych poprawek w tym samym porządku, w jakim odbywa się głosowanie, a więc będę bardzo ostrożny by tym razem dokonać odpowiedniego wyboru. Jeśli chodzi o punkt 2, to chcielibyśmy dodać na końcu "jak również do zaprzestania celowego pozbawiania wolności, arbitralnego opodatkowania i konfiskaty ziemi.”
<SPEAKER ID="257" NAME="Charles Tannock">
autor. - Pani przewodnicząca! Ustnie zmieniony punkt 5 otrzymuje następujące brzmienie: "z zadowoleniem przyjmuje współpracę rządu Tajlandii z Wysokim Komisarzem Organizacji Narodów Zjednoczonych ds. Uchodźców i wzywa do natychmiastowego i pełnego dostępu do przetrzymywanych uchodźców Rohingya w celu określenia potrzeby zapewnienia im ochrony; wzywa jednocześnie rząd Tajlandii do podpisania konwencji ONZ z 1951 r. dotyczącej statusu uchodźców oraz protokołu do konwencji z 1967 r.;”.
<SPEAKER ID="259" NAME="Charles Tannock">
autor. - Pani przewodnicząca! Przeczytam głośno pełny tekst punktu 6 po poprawkach ustnych. "Podkreśla, że problem ”boat people”, który nęka Tajlandię i inne państwa, stanowi zasadniczo zjawisko regionalne; przychylnie odbiera wysiłki rządu tajskiego zmierzające do rozwoju współpracy między państwami sąsiadującymi w regionie celem rozwiązania kwestii uchodźców Rohingya; z zadowoleniem przyjmuje w tym kontekście spotkanie Stałego Sekretarza ds. zagranicznych Kasita Piromya z ambasadorem Indii, Indonezji, Bangladeszu, Malezji i Birmy, które odbyło się 23 stycznia; oraz zwraca się do członków Stowarzyszenia krajów Azji południowo-wschodniej (ASEAN), a w szczególności do sprawującej przewodnictwo Tajlandii i właściwych organizacji międzynarodowych, z apelem o znalezienie rozwiązania tego utrzymującego się od dawna problemu;'.
<SPEAKER ID="261" NAME="Charles Tannock">
autor. - Pani przewodnicząca! Litera E preambuły otrzymuje następujące brzmienie: "mając na uwadze, że agencja ONZ ds. uchodźców wyraziła zaniepokojenie z powodu doniesień o złym traktowaniu birmańskich uchodźców i uzyskała dostęp do niektórych z 126 członków mniejszości Rohingya, w dalszym ciągu przetrzymywanych w areszcie przez władze tajskie”;.

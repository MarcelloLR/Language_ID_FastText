<CHAPTER ID="007-03">
3. Sytuacja na Białorusi (
<P>
Przed głosowaniem w sprawie ust. 2:
<SPEAKER ID="143" NAME="Justas Vincas Paleckis" AFFILIATION="S&amp;D">
Panie Przewodniczący! Proponujemy, aby w ust. 2 dodać ważne i krótkie zdanie: "wyraża szczególne zaniepokojenie stanem zdrowia Mikałaja Statkiewicza, który prowadzi strajk głodowy przez ostatnie 31 dni”.
<SPEAKER ID="145" NAME="Jacek Protasiewicz" AFFILIATION="PPE">
Panie Przewodniczący! Bardzo podobną poprawkę złożył pan poseł Justas Paleckis. Ponieważ rezolucja jest nie tylko polityczną deklaracją Parlamentu, lecz również zapewnia moralne wsparcie więzionym osobom, chcielibyśmy zaproponować, aby w naszej rezolucji wymienić nazwiska czterech byłych kandydatów na prezydenta, którzy wciąż znajdują się pod dozorem KGB.
<P>
Są to Uładimir Niaklajeu, Andrej Sannikow, Mikołaj Statkiewicz i Aleksiej Michalewicz, a także dwaj przywódcy demokratycznych partii opozycyjnych, Paweł Seweryniec, współprzewodniczący Białoruskich Chrześcijańskich Demokratów, i Anatolij Labiedźka, przywódca Zjednoczonej Partii Obywatelskiej. Koleżanki i Koledzy! Prosimy o poparcie dla włączenia tych sześciu nazwisk do ust. 3.
<SPEAKER ID="147" NAME="Vytautas Landsbergis" AFFILIATION="PPE">
Panie Przewodniczący! Należałoby pamiętać, a raczej uwzględnić w treści ust. 9 następującą myśl: "równocześnie Komisja powinna sfinansować wznowienie i dystrybucję tomików poezji Uładzimira Niaklajeu, które zostały ostatnio skonfiskowane i spalone przez władze białoruskie”. Jeżeli to możliwe, proszę jej nie odrzucać.
<SPEAKER ID="149" NAME="Kristiina Ojuland" AFFILIATION="ALDE">
Panie Przewodniczący! Chcielibyśmy złożyć poprawkę ustną i dodać wyrazy "nie później niż” przed wyrazami "na szczycie partnerstwa wschodniego” w ust. 13. Powyższa poprawka jest konieczna, ponieważ potrzebujemy szybkich decyzji w sprawie stosunków z Białorusią, a zwłaszcza w sprawie rozstrzygnięcia kwestii partnerstwa wschodniego i dalszego udziału Białorusi w tym partnerstwie. Prosimy Państwa o poparcie.

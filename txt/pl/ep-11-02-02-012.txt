<CHAPTER ID="012">
Porządek obrad 
<SPEAKER ID="019" NAME="Przewodniczący">
Rozdany został końcowy projekt porządku dziennego sporządzony przez Konferencję Przewodniczących zgodnie z art. 137 Regulaminu na posiedzeniu w czwartek, dnia 20 stycznia 2011 r., po konsultacjach z grupami politycznymi. Zaproponowano następujące zmiany:
<P>
[Środa/Bruksela sesja miesięczna]:
<P>
Punkt 1.: Po przedstawieniu przeze mnie oświadczenia w sprawie uznania przez Unię Europejską faktu ludobójstwa Romów w czasie II wojny światowej kolejnymi punktami będą: wystąpienie Rady, wystąpienie Komisji oraz tura mówców w imieniu grup politycznych na temat ludobójstwa Romów.
<P>
Punkt 2.: Tytuł debaty na temat sytuacji w Tunezji zostaje zmieniony w sposób następujący: Oświadczenie Wiceprzewodniczącej Komisji, Wysokiej Przedstawiciel Unii ds. Zagranicznych i Polityki Bezpieczeństwa w sprawie sytuacji w regionie Morza Śródziemnego, w szczególności w Tunezji i Egipcie.
<P>
Punkt 3.: Głosowanie nad wnioskami dotyczącymi rezolucji w sprawie Tunezji odbędzie się jutro, tak jak przewidziano. Głosowanie nad wnioskami dotyczącymi rezolucji w sprawie Egiptu odbędzie się w czasie II lutowej sesji miesięcznej w Strasburgu.
<P>
Punkt 4.: Debata na temat oświadczeń Rady i Komisji w sprawie rosnących cen żywności zostaje odroczona na drugą lutową sesję miesięczną. Zostaje ona zastąpiona oświadczeniami Rady i Komisji w sprawie powołania członków wyższej kadry kierowniczej Europejskich Urzędów Nadzoru, po którym nastąpi tura mówców z grup politycznych.
<P>
[Czwartek/Bruksela sesja miesięczna]:
<P>
Chciałbym Państwa poinformować, że sprawozdanie pana Speroni na temat wniosku o uchylenie immunitetu poselskiego Tamás Deutscha zostanie przedstawione w czasie przeznaczonym na głosowanie.
<P>
(Ustalony został porządek prac)
<SPEAKER ID="020" NAME="Ioan Mircea Paşcu" AFFILIATION="S&amp;D">
Panie Przewodniczący! Chciałbym, aby wspólnie z Konferencją Przewodniczących rozważył Pan umieszczenie wystąpień jednominutowych wcześniej w porządku dziennym, ponieważ w trakcie ostatnich sesji miesięcznych były one spychane na ostatnią godzinę naszych rozmów. Ogólny efekt jest taki, że coraz mniej osób jest skłonnych do udziału w nich; a ja nie chcę nawet myśleć, że taki mógł być rzeczywiście powód przesuwania ich terminu.
<P>
Proszę więc, aby rozważył Pan umieszczenie ich wcześniej w porządku dziennym, co da nam możliwość wzięcia w nich udziału, podobnie jak było to kiedyś.
<SPEAKER ID="021" NAME="Przewodniczący">
Dziękuję Panu za tę uwagę. Niewątpliwie odbędziemy dyskusję na ten temat i postanowimy o następnych decyzjach w tej sprawie.

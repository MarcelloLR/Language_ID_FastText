<CHAPTER ID="013">
Porządek obrad
<SPEAKER ID="020" NAME="Przewodniczący">
Rozdano ostateczny projekt porządku obrad bieżącego posiedzenia, zgodnie z uzgodnieniami Konferencji Przewodniczących na spotkaniu w czwartek, 5 lutego 2009 r., zgodnie z art. 130 i 131 Regulaminu. Zaproponowano następujące zmiany:
<P>
Środa:
<P>
Grupa Europejskiej Partii Ludowej (Chrześcijańscy Demokraci) i Europejskich Demokratów poprosiła o przesunięcie sprawozdania posła Reula w sprawie możliwości sprostania wyzwaniom związanym z zaopatrzeniem w ropę naftową na kolejną sesję.
<SPEAKER ID="021" NAME="Herbert Reul" LANGUAGE="DE">
Panie przewodniczący, panie i panowie! Dyskutowaliśmy nad tym wnioskiem długo i poważnie w komisji, przy czym doszliśmy do decyzji, którą popiera znakomita większość, jednakże wczoraj i dzisiaj pojawił się ogrom różnych rad i sugestii w wyniku dodania przez inne komisje dodatkowych tematów do omówienia.
<P>
Wydaje mi się, że dobrym pomysłem byłoby niepodejmowanie decyzji dzisiaj, lecz umożliwienie przy najbliższej okazji znalezienia rozwiązania, które Parlament będzie mógł później poprzeć. Tak więc proszę o wyrażenie dzisiaj zgody na to na odroczenia. Dziękuję państwu.
<SPEAKER ID="022" NAME="Hannes Swoboda" LANGUAGE="DE">
Panie przewodniczący! Przedstawiliśmy dwa wnioski, z których prawdopodobnie żaden nie uzyska ogromnej większości w tej Izbie. Tak więc pragnę poprzeć przedmiotowy wniosek.
<P>
Panie przewodniczący! Za pana przyzwoleniem, chcemy także odroczyć sprawozdanie pana posła Bermana. Jeżeli wniosek ten nie zostanie przyjęty ze względu na późne zgłoszenie, to pragnę teraz powiedzieć, że jutro zawnioskujemy o odroczenie głosowania nad przedmiotowym sprawozdaniem. Dziękuję.
<SPEAKER ID="023" NAME="Przewodniczący">
Dziękuję bardzo, panie pośle Swoboda.
<P>
Czy ktoś sprzeciwia się przyjęciu tego wniosku?
<SPEAKER ID="024" NAME="Claude Turmes" LANGUAGE="DE">
Panie przewodniczący! Moja grupa, Grupa Zielonych/Wolne Przymierze Europejskie, zgłosiła rezolucję mającą poparcie Grupy Porozumienia Liberałów i Demokratów na rzecz Europy oraz dużej części Grupy Socjalistycznej w Parlamencie Europejskim. Myślę więc, że pan poseł Reul prosi o odroczenie, gdyż boi się, że jest w mniejszości.
<P>
Wydaje mi się więc nieco dziwne, że mamy długą i ciężką dyskusję, a następnie słyszy się, że potrzebna jest dalszą zwłokę. Jesteśmy więc przeciwko odroczeniu.
<SPEAKER ID="025" NAME="Przewodniczący">
Panie i panowie! Usłyszeliście państwo, jaki jest kontekst polityczny. Słyszeliście również, co miał do powiedzenia pan poseł Swoboda. Decyzja zostanie podjęta jutro.
<P>
(Parlament przyjął wniosek Grupy Europejskiej Partii Ludowej (Chrześcijańscy Demokraci) i Europejskich Demokratów).
<P>
Jutro będziemy głosować nad wnioskiem posła Swobody. Proszę, aby wszyscy państwo o tym pamiętali podczas dzisiejszego głosowania.
<P>
(Przyjęto porządek obrad ze zmianą)

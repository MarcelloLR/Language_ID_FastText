<CHAPTER ID="006-05">
5. Zasada równego traktowania kobiet i mężczyzn pracujących na własny rachunek (
<SPEAKER ID="171" NAME="Astrid Lulling" LANGUAGE="FR">
Pani przewodnicząca! Zgodziłam się z propozycją pana posła Cocilovo, który był sprawozdawcą komisji opiniodawczej Komisji Zatrudnienia i Spraw Socjalnych, aby włączyć następującą klauzulę do ważnego artykułu 6: 'Jeżeli ustawodawstwo państwa członkowskiego nie przewiduje obowiązkowej przynależności osób prowadzących działalność na własny rachunek do systemu ubezpieczenia społecznego, przynależność jest przyznawana na żądanie małżonka współpracującego'.
<P>
Wyjaśnię, co mam na myśli. Nalegamy, aby małżonkowie współpracujący posiadali ubezpieczenie obowiązkowe, tak, jak ma to miejsce w przypadku osób prowadzących działalność na własny rachunek. Jednakże, jeżeli w danym kraju osoby prowadzące działalność na własny rachunek nie są obowiązkowo ubezpieczone, nie możemy wymagać, aby tak było w przypadku ich małżonków, ponieważ ci ostatni nie mogą przystąpić do programu ubezpieczeniowego, który nie istnieje. Dlatego należy przyjąć przedmiotowy dodatkowy akapit. W tej sprawie występuję również w imieniu pana posła Cocilovo.

<CHAPTER ID="006">
Oświadczenia przewodniczącego
<SPEAKER ID="103" NAME="Przewodniczący">
Panie i panowie! Zanim przystąpimy do głosowania, chciałbym wygłosić krótkie oświadczenie, ponieważ dzisiaj po raz szósty obchodzimy Europejski Dzień Ofiar Terroryzmu.
<P>
Dzisiaj składamy hołd ponad 5 tysiącom ofiar w Europie oraz wyrażamy naszą solidarność z niezliczoną liczbą zranionych, którzy ucierpieli z powodu barbarzyństwa, jakim jest terroryzm.
<P>
Zamachy bombowe przeprowadzone w Madrycie sześć lat temu, 11 marca 2004 roku, w których wyniku śmierć poniosło 191 osób z 17 krajów, jak również bomby zdetonowane 7 lipca 2005 roku w Londynie, można zaliczyć do najgorszych aktów terroryzmu, jakich kiedykolwiek doświadczyła Europa.
<P>
Terroryzm to atak wymierzony w nas wszystkich: to atak w strukturę naszego demokratycznego społeczeństwa.
<P>
Dlatego Europa będzie zawsze zjednoczona w walce z terroryzmem bez względu na to, jakie będzie jego podłoże - separatystyczne, religijne czy polityczne.
<P>
Terroryzmu nie da się w żaden sposób uzasadnić. Ten europejski dzień to dla nas sposobność, by wykazać, że żaden terrorysta czy akt terrorystyczny nigdy nie zdoła podważyć ani zniszczyć naszej wiary w podstawowe wartości, jakimi są prawa człowieka i demokracja.
<P>
(Oklaski)

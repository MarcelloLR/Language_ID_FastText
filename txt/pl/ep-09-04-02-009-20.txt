<CHAPTER ID="009-20">
20. Świadomość europejska a totalitaryzm (głosowanie) 
<SPEAKER ID="116" NAME="Przewodniczący">
Chciałbym zwrócić państwa uwagę na fakt, że posłowie Nassauer i Szájer podpisali wspólny projekt rezolucji w imieniu Grupy Europejskiej Partii Ludowej (Chrześcijańscy Demokraci) i Europejskich Demokratów.
<P>
- Przed głosowaniem nad ust. 3:
<SPEAKER ID="117" NAME="Vytautas Landsbergis" AFFILIATION="PPE-DE">
Panie przewodniczący! Pozwolę sobie przypomnieć naszą istotną rezolucję z 2005 roku w sprawie zakończenia drugiej wojny światowej w Europie, w której stwierdza się, że "bez prawdy i pamięci nie można doprowadzić do pojednania”.
<P>
Nie chciałbym teraz usuwać prawdy. Proszę, żebyśmy zgodzili się na wpisanie słowa "prawda”: pojednanie z prawdą i pamięcią. Proszę o zagłosowanie za prawdą.
<SPEAKER ID="119" NAME="Vytautas Landsbergis" AFFILIATION="PPE-DE">
Panie przewodniczący! Tekst odnosi się do zbrodni przeciwko ludzkości wciąż mających miejsce "jeszcze w lipcu 1995 r.”. Lepiej byłoby powiedzieć, że "miały wciąż miejsce jeszcze w lipcu 1995 r.”, bo nikt nie może mieć pewności, że w 1996 roku do zbrodni tych już nie dochodziło.
<P>
(Okrzyki z sali)
<P>
Rzeczywiście - to byłoby łagodniejsze; słowa "miały miejsce jeszcze w” należy zastąpić słowami "miały wciąż miejsce jeszcze w”.
<SPEAKER ID="121" NAME="Tunne Kelam" AFFILIATION="PPE-DE">
Panie przewodniczący! To drobna korekta. Obecnie tekst brzmi: "kraje Europy Środkowej zostały dodatkowo doświadczone przez komunizm”. Chciałbym zmienić "kraje Europy Środkowej” na "kraje Europy Środkowo-Wschodniej” gdyż wszędzie indziej w tekście używa się właśnie takiego sformułowania, jak też zamienić "zostały dodatkowo doświadczone przez komunizm” na "zostały doświadczone zarówno przez komunizm jak i nazizm”, gdyż dla narodów wschodnioeuropejskich komunizm niczego nie "dodawał”: w większości z nich najpierw był komunizm, potem nazizm, a następnie znów komunizm.
<SPEAKER ID="123" NAME="Bogusław Sonik" AFFILIATION="PPE-DE">
Panie Przewodniczący! Ja chciałem tylko dodać, że ja również podpisałem tę rezolucję.
<P>
(FR) Panie przewodniczący! Ja również podpisałem tę rezolucję, lecz nie widzę swojego nazwiska pod projektem rezolucji. Prosiłbym więc o dopisanie mojego nazwiska.

<CHAPTER ID="007-03">
3. Obrona zasady subsydiarności (głosowanie) 
<SPEAKER ID="126" NAME="Martin Schulz" AFFILIATION="S&amp;D">
(DE) Pani przewodnicząca! Chciałbym powtórzyć swój wniosek w kwestii formalnej.
<P>
(Wzburzenie w Izbie)
<P>
Cieszę się, że zawsze udaje mi się obudzić moich kolegów posłów. To dobrze robi na krążenie.
<P>
Zgodnie z art. 177 ust. 4 wnioskuję ponownie o odłożenie głosowania i o zbadanie w tym czasie legalności rezolucji oraz głosowania.
<SPEAKER ID="127" NAME="Manfred Weber" AFFILIATION="PPE">
(DE) Pani przewodnicząca, panie i panowie! Po pierwsze, chciałbym przypomnieć wszystkim, że niedawno głosowaliśmy nad sprawozdaniem pana posła Cashmana. To sprawozdanie zostało przygotowane przez Parlament w czasie trwającej procedury legislacyjnej. Nasza służba prawna potwierdziła, że jest to niedozwolone, ale socjaliści nalegają na jego wniesienie. W czasie, gdy dyskutujemy nad wolnością prasy we Włoszech, a właściwy komisarz wyjaśnił, że Unia Europejska nie ma władzy w tym zakresie, socjaliści nadal uważają, że warto było atakować Berlusconiego. Kiedy socjalistom jest tak wygodnie, powołują się na brak uprawnień. Kiedy jednak chodzi o sprzeciwienie się innym ludziom, uprawnienia są wystarczające. Z tego powodu nie powinniśmy ulegać.
<P>
Jednak drugi argument zasługuje na poważną dyskusję. Czy jesteśmy odpowiedzialni za konwencję o ochronie praw człowieka? Chciałbym przypomnieć moim kolegom posłom, że po wejściu w życie traktatu lizbońskiego Unia Europejska stanie się stroną konwencji o ochronie praw człowieka. Oznacza to, że jeśli parlament włoski może legalnie o tym dyskutować, ponieważ jest stroną konwencji o ochronie praw człowieka, to również Parlament Europejski może podjąć uprawnioną dyskusję, ponieważ w przyszłości będzie stroną tej konwencji.
<P>
Mój trzeci i ostatni argument dotyczy tego, że nie jesteśmy prawnikami, tylko politykami. Ta decyzja będzie miała wpływ na miliony ludzi i dlatego powinniśmy glosować nad nią dzisiaj.
<P>
(Oklaski)

<CHAPTER ID="011-01">
1. Konferencja na temat różnorodności biologicznej - Nagoja 2010 (głosowanie) 
<P>
- Przed rozpoczęciem głosowania:
<SPEAKER ID="153" NAME="Bruno Gollnisch" AFFILIATION="NI">
(FR) Panie przewodniczący! Będę mówił bardzo krótko. W związku z obecnym punktem porządku dziennego chciałbym wyrazić jednocześnie admirację dla wielkiego muzyka Beethovena oraz dezaprobatę w związku z faktem, że regularnie narzuca nam się hymn europejski, który zniknął w...
<P>
(Protesty)
<P>
(Przewodniczący wyłączył mikrofon)
<SPEAKER ID="154" NAME="Joseph Daul" AFFILIATION="PPE">
(FR) Panie przewodniczący! Oburza mnie ta wypowiedź.
<P>
(Oklaski)
<P>
Mając na względzie poszanowanie wolności, pokoju i tego, czego doświadczyli nasi obywatele, wzywam tych panów, aby zrezygnowali z wynagrodzenia dla posłów do PE wypłacanego przez Europę, jeżeli chcą być poważani i zasługiwać na mój szacunek.
<P>
(Oklaski)
<SPEAKER ID="155" NAME="Przewodniczący">
Panie pośle Gollnisch! Jestem bardzo miłym i cierpliwym człowiekiem. Nie udzieliłem panu głosu. To nie jest punkt porządku obrad. Jeżeli nadal będzie pan krzyczał, zostanie pan grzecznie wyproszony z sali.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Panie przewodniczący, panie i panowie! Chciałabym zwrócić państwa uwagę, że dokładnym i pierwotnym brzmieniem ust. 35 rezolucji, który jest poddawany pod głosowanie i w którym podkreślono, że społeczna odpowiedzialność przedsiębiorstw powinna obejmować różnorodność biologiczną, jest wersja francuska, i na tej wersji należy się opierać. Ponadto wyraz "społeczna” zniknął z wersji angielskiej, należy go tam zatem ponownie wprowadzić i skorygować tę wersję.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Panie przewodniczący! Wezwał nas pan do głosowania nad pierwotnym brzmieniem ustępu 16. Jednak wcześniej odbyło się głosowanie odrębne i ustęp 16 został zmieniony. Były dwa odrębne głosowania. Zatem głosowaliśmy nad tekstem pierwotnym, nie poddaliśmy jednak pod głosowanie poprawki.
<SPEAKER ID="161" NAME="Esther de Lange" AFFILIATION="PPE">
Panie przewodniczący! Zanim przystąpimy do głosowania końcowego - i chociaż bardzo cieszę się, że przyjęliśmy poprawkę 1 - uważam, że pani poseł Bélier z grupy Zielonych ma rację. Istotnie wezwał pan do głosowania nad pierwotną wersją ustępu.
<P>
Na ekranie można było zobaczyć, że głosowaliśmy nad poprawką 1. Aby być w porządku wobec Zielonych, powinniśmy moim zdaniem jeszcze raz poddać pod głosowanie poprawkę 1.
<P>
Jeżeli poprawka 1 zostanie przyjęta, pierwotne brzmienie ustępu odpadnie.
<SPEAKER ID="162" NAME="Przewodniczący">
Mogło tak być, ponieważ mówię po grecku, który nie jest powszechnie znanym językiem, a dodatkowo mówię szybko, aby wszystkim pomóc. Sądzę - choć mogę się mylić - że najpierw poddałem pod głosowanie poprawkę 1 w głosowaniu imiennym, a następnie poddałem pod głosowanie ...
<P>
(Protesty)
<P>
Dobrze, zaufam Izbie. Zgaduję, że - o ile dobrze pamiętam - poprawka 1 zostanie odrzucona, a pierwotna wersja zostanie przyjęta, lecz zrobię to.
<P>
Powracam do głosowania imiennego w sprawie poprawki 1. Rozpoczynam głosowanie.
<P>
(Poprawka 1 została przyjęta w głosowaniu imiennym)

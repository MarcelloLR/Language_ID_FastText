<CHAPTER ID="010">
Porządek obrad
<SPEAKER ID="017" NAME="Przewodniczący">
Rozdana została ostateczna wersja projektu porządku obrad obecnej sesji miesięcznej zgodnego z ustaleniami uczestników konferencji przewodniczących, podjętymi podczas czwartkowego spotkania z 20 listopada 2008 r., stosownie do artykułów 130 i 131 Regulaminu. Wpłynęła prośba, by przedmiotowy projekt został zmieniony w następujący sposób:
<P>
Środa
<P>
Konfederacyjna Grupa Zjednoczonej Lewicy Europejskiej / Nordycka Zielona Lewica oraz Grupa Zielonych / Wolne Przymierze Europejskie proponują odroczenie zarówno głosowania nad sprawozdaniem pani poseł De Keyser w sprawie uczestnictwa państwa Izrael w programach wspólnotowych, jak i głosowania nad projektami rezolucji dotyczącymi tego samego tematu.
<SPEAKER ID="018" NAME="Francis Wurtz" LANGUAGE="FR">
Panie przewodniczący! Nasza prośba wynika z wyraźnego zaistnienia faktu, o którym wiedzą wszyscy. Pod koniec maja bieżącego roku oficjalna delegacja Parlamentu, złożona z przedstawicieli wszystkich ugrupowań politycznych, pojechała do Izraela i odwiedziła terytorium palestyńskie, w tym strefę Gazy.
<P>
Na podstawie poczynionych na miejscu obserwacji delegacja na zakończenie wizyty jednogłośnie przyjęła wspólne oświadczenie. W oświadczeniu tym powiedziano między innymi:
<P>
"Odnosimy zdecydowane wrażenie, że przy braku poważnych oznak dobrej wiary przełożonych na zauważalne działania w terenie, nie nadszedł jeszcze właściwy czas na wzmocnienie stosunków na linii UE-Izrael”.
<P>
Od tego czasu nie dało się zauważyć żadnych istotnych znaków poprawy, a wręcz odwrotnie. Dlatego też uważamy, że jeśli poprzemy dziś w głosowaniu zalecenie Rady, wyślemy w świat bardzo zły sygnał.
<P>
Moja grupa proponuje odroczenie głosowania w tej sprawie do momentu, aż zobaczymy dowody poprawy, w polityce Izraela i w działaniach na miejscu, o które kilka miesięcy temu prosiła jednogłośnie delegacja reprezentująca nasz Parlament.
<SPEAKER ID="021" NAME="Daniel Cohn-Bendit">
w imieniu grupy Verts/ALE. - (DE) Panie przewodniczący, panie i panowie! Czasami musimy podejmować bardzo trudne decyzje. Moim zdaniem dyskusje, które prowadzimy w Europie - w tej Izbie - w odniesieniu do Izraela i Palestyny zawsze są bardzo trudne.
<P>
Musimy w procesie podejmowania decyzji uwzględnić tak naprawdę całą perspektywę. Decyzja o zagłosowaniu w Izbie przeciwko wzmocnieniu więzi między Izraelem a Parlamentem Europejskim będzie miała katastrofalne skutki. Powtarzam, to będzie katastrofa, jeśli zagłosujemy przeciwko. Katastrofalne skutki przyniesie jednak również głosowanie za przyjęciem wniosku, gdy wszyscy wiemy jak trudna i delikatna jest obecna sytuacja. Byłem w Izraelu 14 dni temu i na własne oczy widziałem, że Izraelczycy i Palestyńczycy są u granic wytrzymałości. Katastrofą byłoby zwiększenie frustracji Izraelczyków poprzez wyrażenie sprzeciwu w głosowaniu, ale również katastrofą byłoby zwiększenie frustracji Palestyńczyków poprzez wyrażenie naszego poparcia. W związku z tym, jeśli jesteśmy inteligentni, odroczmy głosowanie, ponieważ musimy jeszcze prowadzić dalsze rozmowy, musimy działać. Czasami mądrzejszą decyzją jest spokojne kontynuowanie rozmów, niż podjęcie decyzji zbyt szybko i pod wpływem emocji, co prowadzi do frustracji i rozczarowania, albo jednej, albo drugiej z zainteresowanych stron.
<P>
Europa ma do spełnienia funkcję mediatora i musimy utrzymać tę pozycję. Z tego powodu proponujemy odroczenie głosowania. Bycie inteligentnym czasami przejawia się w oczekiwaniu.
<SPEAKER ID="022" NAME="José Ignacio Salafranca Sánchez-Neyra" LANGUAGE="ES">
Panie przewodniczący! W odniesieniu do tej kwestii muszę przypomnieć, że Komisja Spraw Zagranicznych w Parlamencie, włącznie ze sprawozdawczynią, panią poseł de Keyser, zagłosowała przeważającą większością głosów za przyjęciem sprawozdania pani poseł.
<P>
Wczoraj podczas spotkania izraelskiej minister spraw zagranicznych z Komisją Spraw Zagranicznych powiedzieliśmy, że rozumiemy ogromny niepokój wyrażany w tej Izbie w związku z upokorzeniami i frustracją odczuwanymi przez ludność palestyńską.
<P>
Panie przewodniczący! Właśnie dokładnie z tego powodu jednak uważamy, że Parlament musi objąć jakieś stanowisko, przede wszystkim w drodze przyjęcia rezolucji. Mogę oświadczyć, że moja grupa polityczna zaakceptuje poprawki złożone przez lewicę dotyczące nawiązania stosunków. Panie pośle Wurtz! Tu nie chodzi o ulepszenie stosunków z Izraelem, ale o głosowanie w sprawie rezolucji i w sprawie zgody, którą Parlament Europejski zgodnie z mocą przypisaną mu w traktatach, musi wydać na negocjacje podejmowane przez Komisję Europejską i 27 państw członkowskich.
<P>
Panie przewodniczący! Dlatego właśnie uważamy, że Parlament Europejski musi objąć zdecydowane stanowisko na rzecz pokoju - pokoju na Bliskim Wschodzie - i dać zgodę na umowę o współpracy naukowej i technologicznej z Izraelem. W związku z tym należy utrzymać ten punkt w porządku obrad na bieżące posiedzenie plenarne, zgodnym z ustaleniami uczestników konferencji przewodniczących.

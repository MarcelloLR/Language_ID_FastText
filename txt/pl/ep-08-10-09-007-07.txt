<CHAPTER ID="007-07">
7. IASCF: przegląd statutu - odpowiedzialność publiczna i skład IASB - propozycje zmian (głosowanie) 
<P>
- Przed głosowaniem:
<SPEAKER ID="094" NAME="Elisa Ferreira" AFFILIATION="PSE">
(PT) Chciałabym zwrócić uwagę, że na liście do głosowania grupy PSE znajduje się błąd w druku. Proszę koleżanki i kolegów o postępowanie w zakresie sposobu głosowania zgodnie z wytycznymi koordynatora.
<P>
- Po zakończeniu głosowania nad ust. 5:
<SPEAKER ID="096" NAME="Piia-Noora Kauppi" AFFILIATION="PPE-DE">
Panie przewodniczący! Uzgodniliśmy między naszymi ugrupowaniami, że zgłoszona przez grupę ALDE poprawka 4 nie upadnie, nawet jeśli przyjęta zostanie poprawka 2, ponieważ są to poprawki kompatybilne. Zatem powinniśmy byli także przeprowadzić głosowanie nad poprawką 4. Ta zmiana ma jedynie charakter poprawki ustnej, dlatego mogę zrozumieć, jeśli ktoś jest przeciwny, ale ugrupowania uzgodniły, że należy zaakceptować także poprawkę 4 i należy poddać ją pod głosowanie.
<SPEAKER ID="097" NAME="Przewodniczący">
Dopóki ten drobny problem nie zostanie rozwiązany, nie ogłoszę wyników ostatecznego głosowania. Potrzebne mi będzie wyjaśnienie od przewodniczącej właściwej komisji. Według naszych służb problem dotyczy treści wstępu, ponieważ w pierwszej poprawce użyto zwrotu "żałuje”, podczas gdy w pozostałych użyto zwrotu "wyraża powątpiewanie”. Czy pani przewodnicząca może nam to wyjaśnić?
<SPEAKER ID="098" NAME="Pervenche Berès" AFFILIATION="PSE">
(FR) Panie przewodniczący! Moim zdaniem pani poseł Kauppi się myli, ponieważ poprawka 4 przygotowana przez pana posła Klinza nawiązuje do tego samego ustępu, do którego odnosi się poprawka 2 przygotowana przez panią Kauppi. Ponieważ Izba przegłosowała poprawkę 2 pani poseł Kauppi, to zgodnie z Regulaminem poprawka 4 upada.
<SPEAKER ID="099" NAME="Przewodniczący">
(FR) Cieszy mnie fakt, że przewodnicząca odpowiedzialnej komisji zgadza się z analizą przedstawioną przez nasze służby. Dlatego też przykro mi pani poseł Kauppi, ale nie mogę przychylić się do pani prośby.

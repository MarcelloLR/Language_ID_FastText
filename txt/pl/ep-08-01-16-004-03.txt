<CHAPTER ID="004-03">
3. (
<P>
- Przed głosowaniem:
<SPEAKER ID="105" NAME="Francesco Enrico Speroni" AFFILIATION="UEN">
(IT) Pani przewodnicząca, panie i panowie! Chcę złożyć wniosek w sprawie przestrzegania regulaminu: chciałbym się dowiedzieć, bez ingerowania w procedurę, czy istnieje zapis w Regulaminie nakładający obowiązek każdorazowego wymieniania, oprócz wyniku głosowania, także liczby oddanych głosów, liczby osób wstrzymujących się od głosu i tak dalej - czy też jest to pani decyzja?
<SPEAKER ID="106" NAME="Przewodnicząca">
Jeśli nie chce pan, żebym panu powiedziała, to nie powiem, ale oczywiście dobrze mieć jest pewność.
<P>
- Po głosowaniu nad ustępem 60:
<SPEAKER ID="107" NAME="Thomas Wise" AFFILIATION="IND/DEM">
Pani przewodnicząca! Czy nie można by przynajmniej umieścić wyników na ekranach przed nami, jeśli nie będzie ich pani odczytywać?
<SPEAKER ID="108" NAME="Przewodnicząca">
Panie pośle! Wystarczy podnieść wzrok, żeby zobaczyć wynik.
<P>
- Po głosowaniu:
<SPEAKER ID="109" NAME="Robert Evans" AFFILIATION="PSE">
Pani przewodnicząca! Służby parlamentarne poinformowały mnie, że każde dodatkowe głosowanie imienne kosztuje 400 euro, a zatem koszt wczorajszej imprezy wynosi 25.000 euro.
<P>
Wobec tego chciałby zapytać kolegów, którzy ciągle domagają się głosowań imiennych, czy sądzą, że robią dobry użytek z pieniędzy podatników.
<SPEAKER ID="110" NAME="Daniel Hannan" AFFILIATION="PPE-DE">
Pani przewodnicząca! Jeżeli każde głosowanie imienne kosztuje 400 euro, to wydaje mi się, że wysoka izba działa z równą skutecznością, jaka występuje także w przypadku wspólnej polityki rolnej, pomocy strukturalnej, rozwoju międzynarodowego oraz pozostałych części budżetu Unii Europejskiej. Z pewnością możemy funkcjonować taniej!
<SPEAKER ID="111" NAME="Kathy Sinnott" AFFILIATION="IND/DEM">
Pani przewodnicząca! Oto praktyczna sugestia. Część kosztów stanowi tłumaczenie głosowań, ale to są tylko liczby, więc wystarczy jedna wersja głosów. Nie musimy ich przekładać na każdy język, ponieważ mamy do czynienia z liczbami, a nazwiska są takie same we wszystkich językach. W ten sposób możemy ograniczyć koszty. Myślę o tych wszystkich papierkach, które produkujemy w Parlamencie. Najważniejszą rzeczą jest, aby obywatel wiedział jak głosujemy.
<P>
(Oklaski)

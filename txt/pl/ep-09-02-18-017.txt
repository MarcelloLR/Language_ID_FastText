<CHAPTER ID="017">
Wyjaśnienia dotyczące sposobu głosowania
<P>
Pisemne wyjaśnienie dotyczące sposobu głosowania
<SPEAKER ID="998" NAME="Nicodim Bulzesc  " LANGUAGE="RO">
Glosowałem za przyjęciem rezolucji Parlamentu Europejskiego w sprawie roli Unii Europejskiej na Bliskim Wschodzie i zgadzam się, że trzeba, żebyśmy wsparli plany obudowy Strefy Gazy.
<P>
W przedmiotowej rezolucji staramy się udzielić niezwłocznie szybkiej i bezwarunkowej pomocy humanitarnej, która jest środkiem stanowiącym zobowiązanie moralne. Pomoc ta musi być udzielona bez żadnych warunków czy ograniczeń. Żądamy, aby władze izraelskie zezwoliły na odpowiedni, ciągły przepływ pomocy humanitarnej, w tym wszelkich materiałów niezbędnych agendom ONZ, takim jak UNRWA (Agencja Narodów Zjednoczonych ds. Pomocy Uchodźcom Palestyńskim na Bliskim Wschodzie), oraz innym organizacjom międzynarodowym do kontynuowania ich działalności i zaspakajania potrzeb ludności.
<SPEAKER ID="997" NAME="Konstantinos Droutsas  " LANGUAGE="EL">
Poprzez przyjęcie rezolucji Parlamentu Europejskiego w sprawie pomocy humanitarnej dla Strefy Gazy UE, wiedziona zasadą traktowania dokonujących mordów Izraelczyków na takich samych zasadach, jak broniących się Palestyńczyków, stara się ukryć ogromną odpowiedzialność za masakrę ludności palestyńskiej podczas zbrodniczej izraelskiej inwazji na Strefę Gazy, której skutkiem było ponad 1 300 zabitych, w większości dzieci, kobiet i osób starszych, a także ponad 5 tysięcy rannych. W wyniku całkowitego zniszczenia tysięcy domostw i infrastruktury społecznej, połączonego z narzuconą przez Izrael całkowitą izolacją gospodarczą, ludność palestyńska żyje obecnie w tragicznych i nieludzkich warunkach.
<P>
Unikanie jakichkolwiek odniesień do Izraela i potępienia działań tego państwa, czy też do przyczyn tragicznej sytuacji ludności palestyńskiej, raz jeszcze potwierdza poparcie UE dla zbrodniczych działań Izraela w jego dążeniu do zwiększenia swojej roli w eskalacji konfliktów wewnętrznych pomiędzy imperialistami na Bliskim Wschodzie.
<P>
Tym, czego ludność palestyńska potrzebuje bardziej niż czegokolwiek innego, jest nie dobroczynność imperialistów, ale powstanie niezależnego i suwerennego palestyńskiego państwa ze stolicą we Wschodniej Jerozolimie, przestrzeganie rezolucji ONZ w sprawie granic z 1967 roku oraz jednomyślna solidarność innych narodów z Palestyńczykami w ich walce.
<SPEAKER ID="062" NAME="Hélène Goudin and Nils Lundgren  " AFFILIATION="IND/DEM">
na piśmie. - (SV) Sytuacja w Strefie Gazy jest niezwykle poważna, gdyż na skutek trwającego konfliktu ludność cywilna pozbawiona jest żywności, lekarstw i paliwa. Sytuacja jest tak poważna, że niezbędna jest natychmiastowa pomoc zewnętrzna. Głosowaliśmy więc za przyjęciem przedmiotowej rezolucji.
<P>
Uważamy jednak za w najwyższym stopniu godne ubolewania - jakkolwiek niestety niezbyt zaskakujące - że Parlament Europejski znowu wykorzystuje zdarzające się nieszczęście, by powoli, ale systematycznie podnosić swoją pozycję.
<SPEAKER ID="996" NAME="Pedro Guerreiro  " LANGUAGE="PT">
Trwająca ponad 18 miesięcy nieludzka blokada, 22 dni brutalnej agresji Izraela wymierzonej przeciwko ludności palestyńskiej w Strefie Gazy, przyniosły efekt w postaci co najmniej 1 324 ofiar śmiertelnych oraz 5 tysięcy rannych, w tym w większości dzieci. Wysiedlono ponad 100 tysięcy osób i zburzono ponad 15 tysięcy domów. Zniszczeniu lub demontażowi uległy podstawowa infrastruktura i usługi publiczne o kluczowym znaczeniu, co zagraża zaspokajaniu najbardziej podstawowych potrzeb ludności palestyńskiej.
<P>
W obliczu tej wstrząsającej zbrodni Parlament Europejski nie wydał z siebie ani słowa potępienia w stosunku do Izraela.
<P>
Bez wątpienia ludność palestyńska pilnie potrzebuje pomocy. Niewątpliwie musimy uznać cierpienia ludności palestyńskiej. Jednakże sprawą zasadniczej wagi jest również potępienie agresorów i pociagnięcie ich do odpowiedzialności. Zamiast tego rezolucja stara się ze wszystkich sił zatuszować agresję Izraela na Strefę Gazy, nazywając ją "konfliktem”. Ta agresja stanowi element strategii złamania uprawnionego oporu Palestyńczyków w obliczu okupacji i kwestionowania warunków wymaganych do stworzenia państwa palestyńskiego.
<P>
Unia Europejska, która zawsze tak skwapliwie powołuje się na prawa człowieka, "zapomina” o nich kiedy chodzi o Izrael, który od ponad 40 lat kolonizuje terytoria palestyńskie na Zachodnim Brzegu, w Strefie Gazy i we Wschodniej Jerozolimie.
<SPEAKER ID="063" NAME="Flaviu Călin Rus  " LANGUAGE="RO">
Głosowałem za przyjęciem rezolucji Parlamentu Europejskiego z 18 lutego 2009 r. w sprawie pomocy humanitarnej dla Strefy Gazy, ponieważ ludność cywilna bardzo potrzebuje pomocy ze względu na sytuację powstałą na tym obszarze.
<P>
Uważam, że należy dokonać oceny potrzeb ludności w Strefie Gazy i zainicjować plany odbudowy tego obszaru.

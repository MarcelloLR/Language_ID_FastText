<CHAPTER ID="006-13">
13. Finanse publiczne w UGW - rok 2007 i 2008 (
<P>

<SPEAKER ID="069" NAME="Reinhard Rack" AFFILIATION="PPE-DE">
(DE) Pani przewodnicząca! Mam następującą prośbę. Podczas naszych formalnych posiedzeń w samym środku miejsc, które zajmujemy, zawsze jest ustawiona kamera. Nie zawsze jest łatwo operatorom kamery pracować w tym miejscu; jest to jednak także problem dla posłów, jeśli kamera znajduje się tam, gdzie chcemy pracować. Czy nie moglibyśmy zmienić ustawienia krzeseł, jeżeli chcemy mieć w tym miejscu kamerę? A jeśli nie, ktoś naprawdę musi znaleźć jakieś lepsze rozwiązanie techniczne.
<SPEAKER ID="998" NAME="Przewodnicząca">
Skonsultujemy się w tej sprawie z właściwymi organami.
<SPEAKER ID="997" NAME="Christopher Heaton-Harris" AFFILIATION="PPE-DE">
Pani przewodnicząca! Próbowałem machać na strażnika podczas procedury głosowania w celu wyjaśnienia głosowania, ale prowadziła pani głosowania tak znakomicie i przeszliśmy przez nie tak szybko, że strażnik jeszcze do mnie nie dotarł. Trzymam w ręce kartkę papieru z prośbą o ustne wyjaśnienie dwóch głosowanych kwestii w sprawozdaniach pani poseł McGuinness i pani poseł Breyer. Byłby wdzięczny, gdyby pani przewodnicząca pozwoliła mi je przekazać.
<SPEAKER ID="996" NAME="Avril Doyle" AFFILIATION="PPE-DE">
Pani przewodnicząca! Zwracam się o wyrozumiałość w podobnej sprawie. Mój wniosek jest także w drodze do pani.

<CHAPTER ID="006-06">
6. Stosunki Unii Europejskiej z Radą Współpracy Państw Zatoki Perskiej (
<SPEAKER ID="085" NAME="Dominique Baudis" LANGUAGE="FR">
Panie Przewodniczący! Chciałbym podziękować kontrsprawozdawcom, zwłaszcza panu posłowi Howittowi, pani poseł Brepoels, pani poseł Brantner oraz pani poseł Jäätteenmäki, wspólnie z którymi opracowaliśmy te poprawki. Dzięki nim mamy sprawozdanie, które w pełni uwzględnia wydarzenia mające miejsce w Zatoce Perskiej i w jasny sposób przedstawia stanowisko Parlamentu w sprawie represji dotykających ten region.
<P>
Pierwsza poprawka, 16. nowe umocowanie, brzmi następująco:
<P>
" uwzględniając oświadczenia Wysokiej Przedstawiciel z 10, 15 i 17 marca oraz konkluzje Rady z 21 marca w sprawie Bahrajnu, a także podkreślając w tym kontekście swoje pełne poparcie dla wolności wypowiedzi oraz prawa obywateli do pokojowych manifestacji,”
<P>
Jest to pierwsza poprawka i oczywiście obowiązująca jest wersja w języku angielskim, która została rozdana.
<SPEAKER ID="087" NAME="Dominique Baudis" AFFILIATION="PPE">
(FR) Druga poprawka, motyw A, brzmi następująco:
<P>
"mając na uwadze, że stosunki między UE i RWPZ wymagają stałego monitorowania i aktualizowania ze względu na istotne i błyskawicznie zachodzące zmiany, jakie mają ostatnio miejsce, u podstaw których powinno leżeć przestrzeganie praw człowieka i zasad demokracji,”
<SPEAKER ID="089" NAME="Dominique Baudis" AFFILIATION="PPE">
(FR) Nowy motyw Aa:
<P>
"Aa. mając na uwadze, iż demonstranci w kilku państwach RWPZ wyrażają uzasadnione aspiracje demokratyczne; mając na uwadze, że brutalna reakcja władz wobec demonstrantów w Bahrajnie spowodowała ofiary w ludziach, przypadki obrażeń ciała i aresztowania; mając na uwadze, że oddziały Arabii Saudyjskiej, ZEA i Kuwejtu wkroczyły do kraju pod egidą RWPZP w celu stłumienia demonstracji,”
<SPEAKER ID="091" NAME="Dominique Baudis" AFFILIATION="PPE">
(FR) Pierwszy indent po pierwszym akapicie w ustępie 7 otrzymuje następujące brzmienie
<P>
" zagwarantowania poszanowania praw człowieka i podstawowych wolności, w szczególności wolności słowa, wolności zgromadzeń oraz prawa do pokojowych demonstracji, a także wysłuchania i uwzględnienia uzasadnionych żądań uczestników demonstracji i zapewnienia im bezpieczeństwa,”
<SPEAKER ID="093" NAME="Dominique Baudis" AFFILIATION="PPE">
(FR) Nowy ustęp 7a:
<P>
"7a. wzywa wszystkie państwa należące do Rady Współpracy Państw Zatoki Perskiej do uznania obecnego ruchu społecznego na rzecz reform demokratycznych w skali całego regionu, a także wzywa do pełnego zaangażowania wraz z tworzącymi się grupami społeczeństwa obywatelskiego we wspieranie procesu rzeczywistej i pokojowej transformacji demokratycznej w swoich państwach we współpracy z partnerami regionalnymi i przy pełnym poparciu Unii Europejskiej,”
<SPEAKER ID="095" NAME="Dominique Baudis" AFFILIATION="PPE">
(FR) Nowy ustęp 7b:
<P>
"7b. "wyraża głębokie zaniepokojenie brutalną reakcją i użyciem siły przez władze Bahrajnu wobec uczestników demonstracji oraz udziałem obcych wojsk działających pod egidą RWPZ w pacyfikacji tych demonstracji; uważa, iż stoi to w jawnej sprzeczności z poparciem, jakiego RWPZ udzieliła obywatelom domagającym się wolności i demokracji w Libii; wzywa do natychmiastowego przerwania przemocy wobec uczestników pokojowych demonstracji oraz do politycznego dialogu mogącego doprowadzić do dalszych niezbędnych reform politycznych w kraju,”
<SPEAKER ID="097" NAME="Dominique Baudis" AFFILIATION="PPE">
(FR) Nowy ustęp 18a:
<P>
"18a. przyjmuje do wiadomości oświadczenie wydane przez RWPZ dnia 7 marca 2011 r. w Abu Zabi, w którym stwierdzono, że "Rada Ministerialna zwraca się do Rady Bezpieczeństwa o podjęcie niezbędnych środków mających zapewnić ochronę ludności cywilnej, w tym o utworzenie strefy zakazu lotów w Libii", które to oświadczenie przyczyniło się do decyzji Ligi Państw Arabskich, a następnie Rady Bezpieczeństwa ONZ, o poparciu propozycji utworzenia takiej strefy,”

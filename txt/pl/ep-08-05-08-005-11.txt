<CHAPTER ID="005-11">
11. Rozwój ram regulujących działalność przedstawicieli grup interesu (lobbystów) w instytucjach Unii Europejskiej (
<P>
Przed głosowaniem:
<SPEAKER ID="139" NAME="Hartmut Nassauer" AFFILIATION="PPE-DE">
(DE) Pani przewodnicząca! Czy mógłbym złożyć w imieniu mojej grupy wniosek o głosowanie imienne nad poprawką 1 oraz nad drugą częścią głosowania podzielonego nad poprawką 11?
<SPEAKER ID="140" NAME="Przewodnicząca">
Chciałabym przypomnieć panu, że termin minął. Jeżeli jednak nie ma sprzeciwu, to przyjmiemy wasz wniosek.
<P>
(Przewodnicząca ustaliła, że nie ma sprzeciwu wobec tego wniosku)
<P>
Przed głosowaniem nad ust. 10:
<SPEAKER ID="142" NAME="Mario Mauro" AFFILIATION="PPE-DE">
(IT) Pani przewodnicząca, panie i panowie! Celem tej poprawki jest skreślenie następujących słów: "jeżeli pełnią rolę oraz wykonują zadania takich organów, jak przewidziano w traktatach”. Ma to związek z faktem, że regiony i władze lokalne, w odróżnieniu od lobbystów prywatnych, reprezentują interes powszechny: dlatego też uproszczeniem byłoby porównywanie władz regionów i władz lokalnych do lobbystów prywatnych. Status wielu europejskich regionów i władz lokalnych pozwala im oczywiście na interwencje w znacznie szerszym zakresie, niż to przewidziano w traktatach w celu zabezpieczenia określonych interesów publicznych na szczeblu Wspólnoty. Dlatego też wzywałem do zmiany lub skreślenia tej poprawki.
<P>
(Parlament odrzucił poprawkę ustną)
<P>
- Przed głosowaniem nad poprawką 3:
<SPEAKER ID="144" NAME="Adina-Ioana Vălean" AFFILIATION="ALDE">
Pani przewodnicząca! Mamy poprawkę ustną do poprawki 3. Chcemy zastąpić słowo "kościoły” słowem "religijne”, aby zdanie brzmiało następująco: "[...] należy uznawać za lobbystów oraz traktować w taki sam sposób: zawodowych lobbystów, lobbystów zatrudnionych przez przedsiębiorstwa, organizacje pozarządowe, zespoły ekspertów, stowarzyszenia branżowe, związki zawodowe i organizacje pracodawców, organizacje religijne, filozoficzne i niewyznaniowe [...]” i tak dalej.
<P>
(Parlament odrzucił poprawkę ustną)
<SPEAKER ID="146" NAME="Monica Frassoni" AFFILIATION="Verts/ALE">
(IT) Panie przewodniczący, panie i panowie! Oto dowód, że grupy interesu robią swoje!
<P>
(Oklaski ze środka i lewej strony sali)
<P>
Przed głosowaniem nad poprawką 15:
<SPEAKER ID="148" NAME="Monica Frassoni" AFFILIATION="Verts/ALE">
Pani przewodnicząca! Wydaje się, że europejski angielski nas zdradził. Dlatego też, ponieważ tekst tej poprawki nie jest zbyt jasny, moja grupa wycofa poprawkę 15 dotyczącą pieniędzy, o które wnioskowano w celu ogłoszenia jawności finansowej lobbystów. Mamy jednak szczerą nadzieję, nawet jeżeli głosowanie nie odbędzie się tak, jakbyśmy tego chcieli, że w trakcie dyskusji grupy roboczej sprawa ta zostanie wyjaśniona i ponownie poddana osądowi.
<P>
Bardzo dziękuję. Dziękuję też wszystkim za wykonaną wspólnie pracę.

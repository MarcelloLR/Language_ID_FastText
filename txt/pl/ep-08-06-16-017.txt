<CHAPTER ID="017">
Porządek obrad
<SPEAKER ID="022" NAME="Przewodniczący">
Ostateczna wersja projektu porządku obrad draft dla tej sesji miesięcznej została już rozdana. Zaproponowano wprowadzenie następujących zmian:
<P>
Poniedziałek/Czwartek:
<P>
Brak zmian
<P>
Środa:
<P>
Grupa IND/DEM przedłożyła wniosek, aby nazwa debaty w sprawie przygotowania posiedzenia Rady Europejskiej otrzymała następujące brzmienie: "Przygotowania do posiedzenia Rady Europejskiej po referendum w Irlandii”.
<SPEAKER ID="023" NAME="Gerard Batten">
w imieniu grupy IND/DEM. - Panie przewodniczący! Chciałbym zaproponować rozszerzenie nazwy debaty "Przygotowania do posiedzenia Rady Europejskiej” do "Przygotowania do posiedzenia Rady Europejskiej po referendum w Irlandii”.
<P>
(Parlament zatwierdził wniosek.)
<SPEAKER ID="025" NAME="Hannes Swoboda">
w imieniu grupy PSE. - (DE) Panie przewodniczący! Właśnie zmieniliśmy nazwę debatę, a z uwagi na komplikacje - w odniesieniu do których są rozbieżne zdania - wynikające z decyzji Irlandii rozsądnie byłoby udzielić tej Izbie jakiś czas na omówienie tych problemów. Z tego powodu wnioskujemy, aby drugi punkt dzisiejszego porządku obrad został przesunięty na popołudnie. Wiem już, że po południu będziemy dysponować ograniczonym czasem, ale w związku z pilnością i dużą wagą posiedzenia Rady przesunięcie takie ma sens. Nie mielibyśmy nic przeciwko, aby jakiś punkt został odroczony na inne posiedzenie, ale zgodnie z naszym wnioskiem proponujemy poświęcenie całego ranka na omówienie istoty przemianowanej debaty, tak aby mieć wystarczającą ilość czasu na omówienie przedmiotowej kwestii.
<SPEAKER ID="026" NAME="Richard Corbett" AFFILIATION="PSE">
Panie przewodniczący! Jako sprawozdawca w sprawie traktatu lizbońskiego chciałbym wyrazić poparcie dla tego wniosku. Potrzebujemy wszechstronnej debaty, tak aby pokazać, że zależy nam na opiniach wyrażanych przez ludność irlandzką oraz opiniach ludności każdego innego państwa członkowskiego, z których większość, jeśli nie wszystkie, chciałyby kontynuować proces wdrażania Traktatu.
<SPEAKER ID="027" NAME="Carmen Fraga Estévez">
, w imieniu grupy PPE-DE. - (ES) Panie przewodniczący! Traktat lizboński oraz wydarzenia w Irlandii są istotne, ale nie powinny wpływać na dyskusję dotyczącą np. połowu ryb.
<P>
Muszę powiedzieć, że wielu posłów do PE nie jest zainteresowanych połowami ryb. Z kryzysów, jakie przechodził przemysł rybny, ten, w którym on się obecnie znajduje, jest szczególnie dotkliwy.
<P>
W dniu 23 czerwca na posiedzeniu ministrów odpowiedzialnych za rybołówstwo podjętych zostanie szereg decyzji w związku z kryzysem w sektorze rybołówstwa, który ma charakter strukturalny i dotyczy różnych okoliczności. Myślę, że unijny sektor rybołówstwa nie zrozumiałby tego, gdyby ten Parlament nie poświęcił czasu potrzebnego na zajęcie stanowiska w tej sprawie.
<P>
Dlatego proszę grupy polityczne, aby wykazały się odrobiną wrażliwości i raz na zawsze przeprowadziły porządną dyskusję w sprawie kryzysu w sektorze rybołówstwa.
<P>
(Parlament zatwierdził wniosek.)
<SPEAKER ID="029" NAME="Francis Wurtz">
w imieniu grupy GUE/NGL. - (FR) Panie przewodniczący! Chciałbym poruszyć dwie kwestie.
<P>
Pierwsza z nich jest tożsama z tym, o czym mówił pan poseł Swoboda, który poprosił o więcej czasu na debatę w sprawie Rady Europejskiej oraz problemu referendum.
<P>
Druga sprawa dotyczy tego, czy powinniśmy rozdzielać debatę w odniesieniu do cen ropy naftowej od debaty w sprawie połowów, czy też dyskutować na obydwa tematy jednocześnie.
<P>
Są to dwa odrębne zagadnienia: sugeruję zajęcie się najpierw kwestią czasu na przemówienia dostępnego podczas debaty w sprawie Rady Europejskiej, a dopiero potem rozważenie kwestii połowów.
<P>
(Parlament zatwierdził pierwszy wniosek i odrzucił drugi.)
<P>
(Porządek dnia został w ten sposób ustanowiony.)

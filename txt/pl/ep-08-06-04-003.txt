<CHAPTER ID="003">
Powitanie
<SPEAKER ID="008" NAME="Przewodniczący">
Chciałbym serdecznie powitać Jego Eminencję metropolitę Starej Zagory w Bułgarii, Galaktiona, który zasiada na trybunie honorowej wraz z prawosławnymi duchownymi.
<P>
(Oklaski)
<P>
Wasza Eminencjo, przyjemnością była rozmowa z Eminencją dziś rano.
<P>
Z ogromną przyjemnością witam dziś także w Parlamencie Europejskim laureatów pierwszej Nagrody Karola Wielkiego dla Młodzieży. Nagroda przyznawana jest wspólnie przez Fundację Międzynarodowej Nagrody Karola Wielkiego oraz Parlament Europejski. Ceremonia wręczenia nagród odbyła się 29 kwietnia w Akwizgranie. Nasi młodzi przyjaciele goszczą w Parlamencie Europejskim od wczoraj i w tej chwili zasiadają na trybunie honorowej.
<P>
(Oklaski)
<P>
Witam laureata pierwszej nagrody, przedstawiciela projektu "Studenci bez granic” ("Students Without Boundaries”), Emöke Korzenszky z Węgier, Ilonę Mikoczy ze Słowacji, Agotę Demeter z Rumunii i Zoltana Csadi ze Słowacji. Lorenzo Marsili z Wielkiej Brytanii reprezentuje projekt Londyńskiego Festiwalu Europy, który zdobył drugą nagrodę. Witam także, laureata trzeciej nagrody, którą przyznano państwowej szkole średniej w Vyronas, na przedmieściach Aten w Grecji. Paraskevi Christodoulopoulou, serdecznie witamy.
<P>
W imieniu Parlamentu Europejskiego chciałbym podziękować za wasz wkład w promowanie idei integracji Europejskiej wśród młodych ludzi.
<P>
(Oklaski)
<P>
Chciałbym również powitać członków delegacji parlamentu Nawarry z Hiszpanii, którzy zajęli miejsce na na trybunie honorowej. Delegacji przewodniczy przewodnicząca parlamentu Elena Torres Miranda. Serdecznie witamy!
<P>
(Oklaski)
<P>
Dziś i jutro 10 członków delegacji będzie spotykało się z różnymi przedstawicielami Parlamentu Europejskiego i ja także będę miał przyjemność spotkać się z nimi. Życzę państwu udanego i przyjemnego pobytu w Brukseli i wizyty w Parlamencie Europejskim. Bienvenidos!

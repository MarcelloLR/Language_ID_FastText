<CHAPTER ID="002">
Porządek dnia
<SPEAKER ID="006" NAME="Przewodniczący">
W kontekście ostatniego rozwoju sytuacji oraz w porozumieniu z grupami politycznymi pragnąłbym zaproponować następujące zmiany do porządku obrad na środę. Są to zmiany nowe w stosunku do tych, które przyjęliśmy wczoraj o godz. 17.30. Są to zmiany dodatkowe.
<P>
Po pierwsze, wycofujemy turę pytań do Rady z porządku obrad. Rada poinformowała mnie, że w związku z trudnościami transportowymi panującymi w tym tygodniu pan López Garrido będzie musiał opuścić Strasburg w środę o godzinie 18.00, czyli nie możemy mieć tury pytań wieczorem. Po drugie, wycofanie z porządku obrad sprawozdania posłanki Silvi Ţicău w sprawie wydajności energetycznej budynków, ponieważ nie zostało ono przyjęte w komisji w poniedziałek. Po trzecie, umieszczenie pytania ustnego dotyczącego zakazu stosowania technologii wydobywczych z wykorzystaniem cyjanku jako trzeciego punktu porządku po południu bezpośrednio po debatach w sprawie SWIFT oraz PNR (chodzi o zapis danych dotyczących nazwiska pasażera). W ten sposób posiedzenie w środę zostanie zamknięte o godzinie 19.00. Powtarzam jeszcze raz, bardzo krótko: wycofaliśmy w środę te punkty, których przeprowadzenie nie jest możliwe, i w rezultacie skończymy środową sesję nie o godzinie 12.00 w nocy, ale o godzinie 19.00 wieczorem. Powtarzam, że te sprawy były konsultowane z przewodniczącymi grup politycznych.
<SPEAKER ID="007" NAME="Paul Rübig" AFFILIATION="PPE">
(DE) Panie przewodniczący! Chciałbym po prostu zapytać, czy w czwartek w Izbie nadal odbędą się posiedzenia, czy odbędą się spotkania takich komitetów, jak Zespół ds. Oceny Rozwiązań Naukowych i Technologicznych (STOA) i inne, czy na posiedzeniach będą dostępni tłumacze i czy w czwartek do Izby zostaną wpuszczone grupy zwiedzających.
<SPEAKER ID="008" NAME="Przewodniczący">
Właśnie przygotowuję email do wszystkich posłów, który osobiście podpiszę. Niektórzy z nas w ogóle nie dotarli i też chcą mieć informacje. Ten email zostanie rozesłany do państwa około godz. 11.00 i tam będą odpowiedzi na możliwie wszystkie pytania, na które odpowiedzi już znamy.
<P>
W czwartek mogą się odbywać wszystkie posiedzenia komisji, ale nie będzie głosowań. Będą obecne służby Parlamentu Europejskiego. Nie będzie tylko sesji plenarnej. Wszystko oprócz sesji plenarnej normalnie pracuje, będą przyjmowane grupy, które przyjeżdżają do Strasburga żeby go zwiedzać, grupy które my zapraszamy, będą mogli zwiedzać parlament i wejść na salę plenarną, ale nie będzie obrad.
<P>
Różnica polega tylko na tym, że nie ma obrad plenarnych i nie ma głosowań. Reszta odbywa się normalnie w czwartek.
<P>
W czwartek i piątek można podpisywać listę obecności.
<P>
Pozostałe informacje będą podane w emailu, który trafi do Państwa najpóźniej przed lunchem.
<P>
Wczoraj było posiedzenie Konferencji Przewodniczących, a także posiedzenie Prezydium. Sporo rzeczy zostało ustalonych. Od teraz działa grupa zadaniowa, do której włączone są służby parlamentu i grupa ta jest cały czas w kontakcie ze mną, a ja jestem w kontakcie z przewodniczącymi grup politycznych, ponieważ musimy się na bieżąco kontaktować we wszystkich sprawach, które dotyczą decyzji w tym tygodniu i na następne tygodnie. Proszę pamiętać, że w przyszłym tygodniu obradują komisje Parlamentu Europejskiego i nie możemy blokować normalnych obrad komisji, musimy normalnie przygotować sesję w Brukseli. Decyzje w tej sprawie nie zostały jeszcze przyjęte, ale zostaną podjęte w najbliższych dniach.
<P>
Proszę oczekiwać ode mnie krótkiej informacji odnośnie do wszystkich ustaleń oraz przewidywanych działań w przyszłości.

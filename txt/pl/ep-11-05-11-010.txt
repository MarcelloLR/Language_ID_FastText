<CHAPTER ID="010">
Powitanie
<SPEAKER ID="485" NAME="Przewodnicząca">
Panie Komisarzu! Zanim udzielę Panu głosu, pozwolę sobie w imieniu tego Parlamentu powitać członków delegacji Doradczego Zgromadzenia Ludowego Republiki Indonezji, którzy właśnie zajęli miejsca na oficjalnej galerii na górze.
<P>
Pragnę szczególnie ciepło powitać wszystkich członków delegacji pod przewodnictwem Jego Ekscelencji Doktora Lukmana Hakima Saifuddina, Wiceprzewodniczącego Doradczego Zgromadzenia Ludowego.
<P>
Indonezja to kluczowy partner UE w Azji Południowo-Wschodniej. Jest to rzeczywiście wiodący kraj w Stowarzyszeniu Narodów Azji Południowo-Wschodniej (ASEAN), z którym Unia Europejska podpisała umowę o partnerstwie i współpracy w listopadzie 2009 roku i który obecnie przewodniczy w ASEAN.
<P>
Oba nasze Parlamenty utrzymują wspaniałe stosunki. Delegacja Parlamentu odwiedziła Indonezję zaledwie kilka miesięcy temu. Dlatego też z przyjemnością mogę dziś powitać naszych przyjaciół i odpowiedników z Parlamentu Indonezji. Mamy nadzieję, że Państwa wizyta okaże się owocna i pożyteczna.
<P>
(Oklaski)

<CHAPTER ID="008-14">
14. Udzielenie i odmowa udzielenia zezwolenia na niektóre oświadczenia zdrowotne dotyczące żywności i odnoszące się do rozwoju i zdrowia dzieci (
<P>
Przed rozpoczęciem głosowania
<SPEAKER ID="136" NAME="Glenis Willmott" AFFILIATION="S&amp;D">
Panie Przewodniczący! Posłowie do PE mają do odegrania ważną rolę w nadzorze nad decyzjami dotyczącymi oświadczeń zdrowotnych. Otrzymałam wiele listów i e-maili od zatroskanych rodziców, ważnych organizacji konsumenckich i z sektora ochrony zdrowia, organizacji położnych, pielęgniarek i lekarzy, jak też UNICEF i WHO. Dopóki społeczność naukowa nie osiągnie rzeczywiście konsensusu co do zasadności tego oświadczenia, nie można na nie zezwolić. Dowody, jakimi obecnie dysponujemy, nie są jednoznaczne, nie ma też dowodów uzasadniających obecność takiego oświadczenia na preparatach do dalszego żywienia.
<P>
Jeżeli w przyszłości syntetyczne DHA okaże się rzeczywiście korzystne dla małych dzieci, powinno ono stać się podstawowym składnikiem wszystkich preparatów, nie należy natomiast zezwalać na wykorzystywanie go jako chwytu marketingowego przez konkretną firmę. W związku z tym wzywam do poparcia przedmiotowej rezolucji.
<SPEAKER ID="137" NAME="Esther de Lange" AFFILIATION="PPE">
Panie Przewodniczący! Nie chcę wracać do tej debaty, ale naprawdę powinniśmy dobrze się zastanowić, zanim oddamy głos ludziom prezentującym prywatne opinie pod płaszczykiem dowodów naukowych. Głosujmy po prostu. Każdy podjął już decyzję.
<P>
(Oklaski)

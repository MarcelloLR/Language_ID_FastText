<CHAPTER ID="009-02">
2. Rola NATO w archiekturze bezpieczeństwa UE (
<P>
Przed głosowaniem:
<SPEAKER ID="098" NAME="Ari Vatanen">
sprawozdawca. - Pani przewodnicząca! Przepraszam, że zajmuję wszystkim czas i opóźniam lunch, ale robię to tylko raz na 10 lat, więc może nie będziecie państwo mieli nic przeciwko temu. W istocie, jestem jak ów poseł do parlamentu fińskiego, który wstał, aby zabrać głos tylko raz przez wszystkie lata, gdy zasiadał w parlamencie fińskim i oto, co powiedział: "uprzejmie proszę o zamknięcie okna”.
<P>
Chciałbym powiedzieć kilka słów w odniesieniu do sprawozdań, które wchodzą w skład tego samego pakietu obejmującego sprawozdania pana von Wogau i pana Saryusza-Wolskiego. Obecnie poszukujemy rozwiązań kryzysu finansowego. Było to wynikiem własnych poczynań i mówimy, że kryzys ten nie może się powtórzyć, ale co z raison d'être Unii Europejskiej w zakresie zapobiegania wojnom i kryzysom ludzkości? One także nie mogą się powtórzyć, ale nie spadają na nas jak na dach budynku Parlamentu w Strasburgu. Mogą się nie powtórzyć, ale tylko pod warunkiem, że będziemy działać razem.
<P>
Przypominam państwu, że ta część Izby nie ma monopolu na pokój. Pokój należy do każdego. Budowanie pokoju to nasz wspólny obowiązek. To tak trochę jak z miłością. Jest bezwarunkowe. Musimy być idealistami w tym życiu. Musimy patrzeć daleko przed siebie tak, jak gdy biegniemy w lesie. Nie patrzymy pod nogi gdy biegniemy w lesie. Patrzymy daleko przed siebie i wówczas wiemy, dokąd zmierzamy i automatycznie umieszczamy stopy we właściwym miejscu. I to musimy czynić. Musimy być brutalnie uczciwi i pamiętać, dlaczego UE została utworzona: miała ona służyć budowaniu pokoju.
<P>
Mówię jedynie teraz, że jeżeli mamy szanować dziedzictwo pana Monneta i naszych przodków, powinniśmy należeć po prostu do jednej partii, a ta partia bacząca na budowanie pokoju zwana jest "Partią "Tak, mogę"”. Tylko wówczas historia nagrodzi nas owacją na stojąco. A okno jest otwarte.
<SPEAKER ID="100" NAME="Ari Vatanen">
sprawozdawca. - Pani przewodnicząca! Przepraszam, że zajmuję czas Parlamentu. Chcę tylko usunąć następujące zdanie dotyczące Kwatery Głównej Operacji UE w punkcie 29: "podkreśla, że proponowana Kwatera Główna Operacji UE stanowi rozwiązanie tego problemu;”.
<SPEAKER ID="102" NAME="Vytautas Landsbergis">
w imieniu grupy PPE-DE. - Pani przewodnicząca! Mam dwie poprawki ustne do tego punktu. Pierwsza polega na tym, aby słowa "prawa człowieka i praworządność” zostały umieszczone na pierwszym miejscu w kwestiach budzących zaniepokojenie a nie na ostatnim. Proszę o wsparcie dla tego bardziej europejskiego stanowiska.
<P>
Druga poprawka ustna dotyczy drugiej części punktu, w sprawie Rosji jako demokracji w bliżej nieokreślonej przyszłości. Ponieważ występują bardzo suwerenne wyobrażenia tego, co oznacza demokracja, lepiej byłoby coś dodać. Zatem moja poprawka ustna polega na wstawieniu następującego wyrażenia po słowie "demokracja”: "i odrzuca groźby użycia sił wojskowych jako środek nacisku politycznego na swoich sąsiadów”.
<P>
Ponieważ nie możemy popierać takich polityk, proszę o poparcie dla tej poprawki.

<CHAPTER ID="003">
Powitanie
<SPEAKER ID="007" NAME="Przewodniczący">
Z przyjemnością witam delegację złożoną z czterech członków Komisji Spraw Zagranicznych Parlamentu Seszeli oraz dwóch starszych urzędników parlamentarnych, wraz z przewodniczącym komisji, panem Williamem. Delegacja ta gości w tym tygodniu w Parlamencie Europejskim, aby wziąć udział w czterodniowej wizycie studyjnej zorganizowanej przez Urząd ds. Promowania Demokracji Parlamentarnej. Panie i Panowie! Mamy nadzieję, że Wasza wizyta jest owocna. Wiemy, że z zainteresowaniem zapoznacie się ze sprawozdaniem pana posła Cadeca w sprawie umowy o partnerstwie w sprawie połowów pomiędzy Unią Europejską a Seszelami, nad którym głosowanie odbędzie się jutro. Prosimy tylko, abyście przy następnej wizycie przywieźli do Brukseli trochę słońca.

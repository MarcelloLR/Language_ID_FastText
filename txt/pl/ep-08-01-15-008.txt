<CHAPTER ID="008">
Głosowanie
<SPEAKER ID="085" NAME="Przewodniczący">
Następnym punktem porządku obrad jest głosowanie.
<P>
(W celu uzyskania wyników i innych szczegółów głosowania: patrz protokół)
<SPEAKER ID="086" NAME="Nigel Farage">
w imieniu grupy IND/DEM. - Panie przewodniczący! Chciałbym złożyć wniosek w sprawie przestrzegania Regulaminu. Na podstawie art. 160 Regulaminu nasza grupa złożyła wniosek o przeprowadzenie dziś głosowań imiennych we wszystkich kwestiach i wiem, że wzbudziło to w Izbie pewne zainteresowanie.
<P>
Tytułem wyjaśnienia, to nie tylko ta grupa, ale wielu posłów reprezentujących wszystkie grupy jest głęboko zaniepokojonych metodą odbywającego się tutaj głosowania. Nawet sam przewodniczący powiedział kilka miesięcy temu, że popełniliśmy błędy, co przy takiej liczbie głosujących jest normalne ze statystycznego punktu widzenia. My natomiast twierdzimy, że przy głosowaniu nad aktami prawnymi nie powinno być miejsca na pomyłki.
<P>
Poprosiłbym zatem posłów, by poddając się długiej procedurze głosowania imiennego wzięli pod uwagę, jak ważny jest to proces, a w świetle tego być może więcej posłów będzie obecnych w trakcie odbywającego się w następnym miesiącu głosowania nad traktatem lizbońskim i przegłosuje poprawki umożliwiające przeprowadzenie referendum tym 10 krajom, które obiecały to swoim obywatelom.
<SPEAKER ID="087" NAME="Hannes Swoboda" AFFILIATION="PSE">
(DE) Panie przewodniczący! Mam tylko jedną prośbę. Artykuł 159 regulaminu stanowi, że "Głosowanie w Parlamencie odbywa się zazwyczaj przez podniesienie ręki”. Z tego powodu, słusznym byłoby zbadanie, czy głosowanie imienne w sprawie wniosku grupy IND/DEM, jest zgodne z regulaminem. Uważam, że nie. Chciałbym prosić, aby zrobić to jutro. Uważam, że powinniśmy głosować dzisiaj, tak jak przewidziano na liście głosowań, ale chciałbym prosić, aby kwestia dopuszczalności prawnej została zbadana jutro.
<SPEAKER ID="088" NAME="Marco Cappato" AFFILIATION="ALDE">
(IT) Panie przewodniczący! Dwie rzeczy: myślę, że kamera telewizyjna ustawiona tutaj powinna być przeniesiona, w celu umożliwienia panu Donniciemu - i wszystkim nam - zobaczenia przewodniczącego i innych kolegów. Proszę także pozwolić mi skorzystać z okazji, aby z zadowoleniem przyjąć decyzję Prezydium Parlamentu Europejskiego, by poświęcić pokój prasowy Parlamentu Annie Politkovskiej.
<SPEAKER ID="089" NAME="Przewodniczący">
Regulamin Parlamentu stanowi, że głosowanie w Parlamencie odbywa się zazwyczaj przez podniesienie ręki, chyba że zostanie złożony wniosek w sprawie głosowania imiennego.
<P>
W przypadku głosownia poprzez podniesienie ręki może się zdarzyć, nieczęsto ale od czasu do czasu, że albo ze względu na to, że posłowie nie podniosą rąk lub zaszła pewna pomyłka, prezydencja błędnie obliczy wynik głosowania. Jeśli się to zdarzy wtedy poseł żąda weryfikacji i w konsekwencji przewodniczący przeprowadza głosowanie imienne i sytuacja zostaje rozwiązana.
<P>
Wszystko jest zatem przewidziane i nasze głosowania przebiegają poprawnie w 99,9% przypadków.
<P>
W każdym razie, przewodniczący Parlamentu otrzymał pismo od pana posła Bootha, w którym zwracał on uwagę na tę kwestię i domagał się podjęcia działań w tym zakresie.
<P>
Sprawa ta zostanie przedyskutowana na Konferencji Przewodniczących i oczywiście przez grupę roboczą, której zadaniem jest reforma metod pracy Izby. Sprawa jest w toku. Proszę zatem mieć pewność, panie Farage, że zwrócimy większą uwagę na tę kwestię i zmierzamy do zapewnienia, aby procedury przebiegały z dnia na dzień coraz sprawniej.
<P>
Panie Swoboda, będziemy głosować dzisiaj imiennie, co jest także zgodne z regulaminem, ponieważ tego sposobu głosowania zażądała grupa polityczna. Dzisiaj. I od dzisiaj będziemy podejmować decyzje.
<SPEAKER ID="090" NAME="Christopher Heaton-Harris" AFFILIATION="PPE-DE">
Panie przewodniczący! W trakcie minionej kadencji parlamentarnej grupa posłów pod przewodnictwem Richarda Corbetta z PSE przedłożyła Izbie projekty w tej sprawie. Jeżeli na etapie plenarnym złożono by ponad 100 poprawek, to rzeczone sprawozdanie powinno być odesłane do komisji. Było wiele okazji, przy których do tego nie doszło. Zastanawiam się, czy zalecając Konferencji Przewodniczących zajęcie się tymi sprawami można by też zasugerować jej rozpatrzenie bardzo dobrych zaleceń, które Richard Corbett zgłosił w trakcie minionej kadencji parlamentarnej.
<SPEAKER ID="091" NAME="Graham Booth" AFFILIATION="IND/DEM">
Panie przewodniczący! Zgodnie z art. 145 chciałbym złożyć osobiste oświadczenie. Jak Państwo wiedzą, napisałem do przewodniczącego Parlamentu, skarżąc się na sposób głosowania. Od tamtej pory kilkakrotnie przesyłałem mu aktualne informacje, ponieważ komisja odrzuciła mój wniosek o wprowadzenie w pełni elektronicznego głosowania. Jej odpowiedzią był "brak działań”. Ja kilkakrotnie zwracałem się na piśmie. Najgorszy przypadek, jaki opisałem to zamiana wyniku z "odrzucony” na "przyjęty” 567 głosami do 17 przy 18 głosach wstrzymujących się. To dlatego w przeszłości nazywałem ten system niedorzecznym. Naprawdę trzeba zająć się tą sprawą.

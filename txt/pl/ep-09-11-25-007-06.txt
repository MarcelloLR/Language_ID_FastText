<CHAPTER ID="007-06">
6. Kilkuletni program 2010-2014 dotyczący Przestrzeni wolności, bezpieczeństwa i sprawiedliwości (program sztokholmski) (głosowanie) 
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Panie przewodniczący! Znowu mamy do czynienia z tym, na co słusznie skarżył się pan poseł Ferber. Usłyszeliśmy trzy różne liczby odwołujące się do ustępu, nad którym zaraz będziemy głosować. Nie wiem, czy to dlatego, że liczby zostały źle odczytane, czy źle przetłumaczone. Usłyszałem 33, później 30, a wreszcie 43, to bardzo mylące.
<SPEAKER ID="107" NAME="Marc Tarabella" AFFILIATION="S&amp;D">
(FR) Panie przewodniczący! Zapewniam pana, że tempo głosowania jest doskonałe. Jest pan niezwykle uprzejmym człowiekiem i jesteśmy panu za to bardzo wdzięczni, ale moglibyśmy procedować jeszcze szybciej, gdyby mówił pan "dziękuję” nie po każdym głosie, ale po zakończeniu głosowania!
<P>
Dziękuję panu, panie przewodniczący!
<SPEAKER ID="108" NAME="Przewodniczący">
Dziękuję za tę uwagę!
<SPEAKER ID="110" NAME="Carlo Casini" AFFILIATION="PPE">
(IT) Panie przewodniczący! Przedmiotem głosowania jest ustna poprawka do ustępu 131, co do której zgadzam się z dwoma innymi sprawozdawcami, panem posłem Lópezem Aguilarem i panem posłem Berlinguerem.
<P>
Aktualny tekst brzmi: "wzywa Radę, Komisję i państwa członkowskie do dokonania przeglądu i oceny obecnych międzynarodowych, europejskich i krajowych przepisów i strategii politycznych dotyczących narkotyków oraz do wsparcia strategii politycznych mających na celu zmniejszenie szkód, zwłaszcza z uwzględnieniem konferencji poświęconych tym kwestiom, a odbywającym się na szczeblu ONZ”.
<P>
Ustna poprawka proponuje wstawienie słów "zapobieganie” i "poprawa sytuacji” co oznacza, że wezwanie do dokonania przeglądu i oceny prawodawstwa dotyczyłoby "strategii politycznych mających na celu zmniejszenie szkód, przeciwdziałanie i poprawę sytuacji”.

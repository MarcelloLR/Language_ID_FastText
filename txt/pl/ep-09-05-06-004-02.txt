<CHAPTER ID="004-02">
2. Ilość delegacji międzyparlamentarnych, delegacji do komisji parlamentarnych, delegacji do mieszanych komisji parlamentarnych i delegacji do komisji współpracy parlamentarnej i do wielostronnych zgromadzeń parlamentarnych (
<P>
- Przed głosowaniem:
<SPEAKER ID="108" NAME="Francis Wurtz" LANGUAGE="FR">
Pani przewodnicząca, panie i panowie! Moja grupa chciałaby, aby przeprowadzono oddzielne głosowanie nad ostatnim tiret ustępu 1 lit. a), zatytułowanym - cytuję: "Delegacja do spraw stosunków z Albanią, Bośnią i Hercegowiną, Serbią, Czarnogórą i Kosowem”. Naszym zdaniem de facto oznacza to uznanie istnienia Kosowa, co uważamy za niedopuszczalne.
<P>
Dlatego chciałbym, abyśmy mogli głosować oddzielnie nad tym ustępem.
<SPEAKER ID="109" NAME="Przewodnicząca">
Żądanie złożone jest po terminie, lecz jeżeli zostanie przyjęte... Czy są jakieś zastrzeżenia?
<SPEAKER ID="110" NAME="Bernd Posselt">
w imieniu grupy PPE-DE. - (DE) Pani przewodnicząca! Mam poważne zastrzeżenia. Ta Izba głosowała za uznaniem niepodległości Kosowa większością trzech czwartych, podobnie jak Komisja i prawie wszystkie państwa członkowskie. Uważam wniosek za niedopuszczalny.

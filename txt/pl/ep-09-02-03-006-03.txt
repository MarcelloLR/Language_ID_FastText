<CHAPTER ID="006-03">
3. Strefy dzikiej przyrody w Europie (
<SPEAKER ID="113" NAME="Gyula Hegyi">
sprawozdawca. - Panie przewodniczący! Ponieważ nie odbyła się plenarna debata w przedmiotowej kwestii i nie mieliśmy możliwości przedstawienia poprawek po zakończeniu głosowania w ramach Komisji Ochrony Środowiska Naturalnego, Zdrowia Publicznego i Bezpieczeństwa Żywności, to musi pan zaufać swojemu sprawozdawcy - czyli mnie - albo odrzucić całą rezolucję. Moim zdaniem nie jest to dobry system, ale obecnie jest to jedyne dostępne narzędzie.
<P>
W każdym razie, w najbliższej przyszłości należałoby ponownie omówić wiele aspektów objętych dyrektywami Natura 2000. Miejmy nadzieję, że w akcie prawodawczym ujęte zostaną także kwestie związane ze strefami dzikiej przyrody, dając kolejnemu zgromadzeniu szansę dalszych działań dotyczących tego jakże pięknego tematu. Ufam, że przygotowana przeze mnie rezolucja posłuży jako podstawa do dalszych działań prawodawczych, stwarzając posłom możliwość poprawienia sytuacji w przyszłości.

<CHAPTER ID="009-34">
34. Zamrażanie i ujawnianie aktywów dłużników w sprawach transgranicznych (
<SPEAKER ID="126" NAME="Arlene McCarthy">
sprawozdawczyni - Pani Przewodnicząca! Krótko mówiąc, nie było możliwe odbycie debaty i przedstawienie sprawozdania. Pragnę podziękować posłom i posłankom z pozostałych grup politycznych, którzy poparli moje zalecenie.
<P>
Pragnę poinformować Komisję i Radę, że to początek kampanii Parlamentu zmierzającej do wywalczenia nowych praw dla naszych obywateli, którzy padli ofiarą oszustw. Ogólnoeuropejskie nakazy ujawniania i zamrażania aktywów oszustów są kwestią niezwykle ważną, gdyż obecnie uchodzą oni bezkarnie, ofiary tracą natomiast pieniądze i ponoszą wysokie koszty sądowe. Głosując nad przedmiotowym sprawozdaniem, wzywamy zatem Komisję do pilnego przedstawienia wniosków ustawodawczych mających zaradzić tej niesprawiedliwości i dać do ręki oręż naszym obywatelom, którzy padają ofiarą oszustw.

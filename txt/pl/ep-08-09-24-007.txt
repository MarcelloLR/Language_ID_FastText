<CHAPTER ID="007">
Powitanie
<SPEAKER ID="103" NAME="Przewodniczący">
Głosowanie zostaje na chwilę zawieszone, gdyż przyjmujemy parlamentarną delegację z Libanu, która obserwuje naszą pracę, i którą oczywiście ciepło witamy.
<P>
Delegacja parlamentu libańskiego pod przewodnictwem Boutrosa Harba odwiedza Parlament Europejski w ramach naszych spotkań międzyparlamentarnych. Proszę mi pozwolić podkreślić wagę, jaką przykładamy do tej wizyty, po trudnych latach, jakich doświadczył Liban, po piętnastoletniej wojnie domowej, po której nastąpiła okupacja, a nie tak dawno wojna tocząca się w lecie 2006 r. oraz paraliż libańskich instytucji państwowych. Szczególnie cieszy nas fakt, że przyjmujemy delegację w czasie, gdy polityczna sytuacja w Libanie oraz w całym regionie znacznie się poprawiła, zwłaszcza po porozumieniu z Doha oraz wyborze Prezydenta Republiki.
<P>
Mamy nadzieję, iż wraz z nową ordynacją wyborczą, nad którą głosowanie odbędzie się z kilka dni, wybory do zgromadzenia ustawodawczego planowane na przyszły rok odbędą się w jak najlepszych okolicznościach i nadadzą świeży impet demokracji libańskiej, którą to Parlament Europejski w pełni wspiera. Zatem w imieniu Parlamentu Europejskiego pragnę powitać członków delegacji, mając nadzieję, iż dyskusje, w jakich uczestniczą w Parlamencie Europejskim będą bardzo owocne. Raz jeszcze dziękuję delegacji.

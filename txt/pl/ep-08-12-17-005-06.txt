<CHAPTER ID="005-06">
6. Normy emisji dla nowych samochodów osobowych (
<P>
- Po głosowaniu:
<SPEAKER ID="084" NAME="Avril Doyle">
sprawozdawczyni. - Panie przewodniczący! Jako sprawozdawczyni zamierzałam zabrać głos przed moim sprawozdaniem, niemniej dziękuję panu za umożliwienie mi wypowiedzenia się w tej chwili, ponieważ w interesie nas wszystkich jest, aby pewne rzeczy trafiły do protokołu.
<P>
Jest prawdopodobnie jedna kwestia, która tego ranka zjednoczyłaby w tej Izbie nas wszystkich, a mianowicie fakt, że porozumienia osiągane już na etapie pierwszego czytania nie przysługują się ani respektowaniu procedur parlamentarnych, ani także treści samego prawodawstwa, szczególnie wówczas, gdy dana kwestia jest bardzo techniczna i złożona.
<P>
(Oklaski)
<P>
Porozumienia na etapie pierwszego czytania winny zatem być rzeczą rzadką, praktykowaną na zasadzie wyjątku, gdyż jedynie wyjątkowe okoliczności zasługują na tego rodzaju wyjątkową reakcję.
<P>
Moja druga uwaga proceduralna dotyczy faktu, że nie istnieje przepis przewidujący włączanie szefów państw do procedury współdecyzji.
<P>
(Oklaski)
<P>
Jako że pewne aspekty pakietu klimatycznego były przedmiotem organizowanego w ubiegłym tygodniu spotkania na szczycie, na którym sformułowano wymóg, aby wszelkie późniejsze zmiany w zakresie poprawek dotyczących wybranych aspektów unijnego systemu handlu przydziałami emisji były dostępne uczestnikom kolejnych szczytów, na kolejnym posiedzeniu trójstronnym w sobotę rano w Brukseli wprowadziłam do mego sprawozdania, za zgodą wszystkich sprawozdawców pomocniczych oraz w bezpośrednim następstwie szczytu, dodatkowy motyw, który został następnie zaakceptowany przez COREPER w sobotę popołudniu. W motywie tym podkreśla się unikatowy i transformujący charakter prawodawstwa poświęconego unijnemu systemowi handlu przydziałami emisji, stwierdzając jednocześnie, że owe zasięgnięcie opinii szefów państw i rządów nie może w żadnym razie stanowić precedensu dla jakichkolwiek innych dokumentów prawodawczych w przyszłości.
<P>
Była to długa i pełna przygód podróż legislacyjna. Pragnę podziękować panu komisarzowi Dimasowi i jego współpracownikom, panu ministrowi Borloo i jego współpracownikom, jak również skierować szczególne podziękowania do pana ambasadora Léglise-Costa w związku z ogromem wykonanej przezeń pracy. Dziękuję także pracownikom Komisji Ochrony Środowiska, Zdrowia Publicznego i Bezpieczeństwa Żywności, ze szczególnym wskazaniem na panią Virpi Köykkä w podziękowaniu za jej ofiarną pracę. Dziękuję wszystkim pracownikom obsługującym naszą grupę. Dziękuję mojej osobistej asystentce, pani Kavi, za jej niestrudzoną pracę. Lecz nade wszystko dziękuję moim kolegom sprawozdawcom pomocniczym i ich współpracownikom za bardzo dobrą współpracę.
<P>
(Oklaski)
<SPEAKER ID="085" NAME="Miroslav Ouzký" LANGUAGE="CS">
Chciałbym skorzystać z okazji, jaką jest koniec roku zamykający blisko roczną pracę, aby dołączyć moje podziękowania pod adresem wszystkich uczestniczących osób. Pragnę w szczególny sposób podziękować sprawozdawcom i sprawozdawcom pomocniczym. Nie będę powtarzał tego, co już powiedziała pani poseł sprawozdawczyni Avril Doyle. Wyjątkowa sytuacja wymaga sięgnięcia po wyjątkowe środki, i prezydencja francuska zadała sobie naprawdę wyjątkowy trud w imię wypracowania i osiągnięcia kompromisu. Jestem głęboko przekonany, iż fakt, że pakiet klimatyczny nie zadowala ani tych ambitniejszych, ani tych mniej ambitnych stron, jest żywym dowodem na to, że udało się osiągnąć faktyczny kompromis.
<SPEAKER ID="086" NAME="Przewodniczący">
Dziękuję bardzo. Panie i panowie! Mam nadzieję, że wyrażę przekonanie wszystkich obecnych tu osób mówiąc, że Parlament Europejski wykazał maksymalną wolę współpracy z Radą, jak również kiedy oświadczę z urzędu, że sposób, w jaki podjęliśmy decyzję w przedmiotowej sprawie, musi pozostać raczej wyjątkiem niż regułą, oraz że w przyszłości musimy obstawać przy pierwszym czytaniu na forum tej Izby w celu jasnego określenia stanowiska Parlamentu.
<P>
(Oklaski)

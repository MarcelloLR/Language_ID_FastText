<CHAPTER ID="008-13">
13. Pomoc makrofinansowa dla Ukrainy (
<P>
Przed głosowaniem:
<SPEAKER ID="118" NAME="Vital Moreira">
sprawozdawca. - Pani przewodnicząca! Jest to krótkie wyjaśnienie dotyczące sprawy, nad którą mamy głosować.
<P>
W listopadzie ubiegłego roku, tutaj w Strasburgu, kiedy omawialiśmy przyjęcie czterech wcześniejszych wniosków dotyczących pomocy makrofinansowej dla innych krajów, Komisja obiecała nam, że zgodnie z traktatem lizbońskim oraz do czasu przyjęcia rozporządzenia ramowego w sprawie pomocy makrofinansowej, każdy kolejny wniosek dotyczący pomocy tego rodzaju będzie przedmiotem współdecyzji Parlamentu i Rady. Dziś, zaledwie sześć miesięcy później, mają państwo przed sobą nie tylko projekt decyzji w ramach procedury współdecyzji, ale także porozumienie z Radą w sprawie pierwszego czytania. Dążąc do zawarcia tego porozumienia działaliśmy w warunkach napiętego planu. Dlatego chciałbym wyrazić moje uznanie i wdzięczność prezydencji hiszpańskiej, Radzie i Komisji, a także kontrsprawozdawcom Komisji Handlu Międzynarodowego oraz wszystkim innym osobom uczestniczącym w tym procesie, za przyjęcie pozytywnego i konstruktywnego podejścia.
<P>
W ramach proponowanej decyzji, Ukraina miałaby otrzymać pożyczkę na maksymalną kwotę 500 milionów euro na pokrycie deficytu swojego bilansu płatniczego i na zaspokojenie swoich zewnętrznych potrzeb finansowych. Pożyczka ta stanowiłaby uzupełnienie wsparcia udzielonego Ukrainie przez Międzynarodowy Fundusz Walutowy oraz pomocy w kwocie 110 milionów euro, przyznanej temu państwu przez UE w 2002 roku, ale jeszcze nieudzielonej.
<P>
Podczas naszych nieformalnych trójstronnych negocjacji Parlament podkreślał konieczność uwzględnienia określonych warunków udzielenia pomocy, które są dla nas ważne, takich jak efektywność i przejrzystość, a także obowiązek rozliczenia się z udzielonej pomocy. Podkreśliliśmy również znaczenie należytego informowania Parlamentu o rzeczywistych postępach w realizacji tej pomocy.
<P>
(Oklaski)
<P>
Dbając o nasze prerogatywy instytucjonalne nie uwzględniliśmy także żądań dotyczących wprowadzenia procedur dotyczących komitetu zarządzającego ds. środków wykonawczych, co ostatecznie doprowadziło do pojawienia się kwestii powołania komitetu doradczego...
<P>
(Przewodnicząca wyłączyła mikrofon)

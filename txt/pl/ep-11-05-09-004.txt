<CHAPTER ID="004">
Wniosek o skorzystanie z immunitetu parlamentarnego 
<SPEAKER ID="009" NAME="Przewodniczący">
Teraz mam ogłoszenia porządkowe. Otrzymałem od pana Luigi de Magistrisa dwa wnioski o skorzystanie z immunitetu i przywilejów w ramach dwóch postępowań toczących się odpowiednio przed sądami w Cosenza i Mediolanie. Otrzymałem od pana Viktora Uspaskicha wniosek o skorzystanie z immunitetu i przywilejów w ramach postępowania sądowego toczącego się przed sądem w Wilnie. Otrzymałem od pana Corneliu Vadima Tudora wniosek o skorzystanie z immunitetu i przywilejów. Zgodnie z art. 6 ust. 3 Regulaminu wnioski te zostają przesłane do Komisji Prawnej właściwej w tej sprawie.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Panie Przewodniczący! To nie jest punkt porządku dziennego; po prostu nie rozumiem tego, co Pan właśnie powiedział.
<P>
O ile się nie mylę, pan de Magistris wystąpił o obronę jego immunitetu. To musi być jakieś nieporozumienie. Pan de Magistris jest wszak orędownikiem batalii przeciwko immunitetowi w moim kraju i prawdopodobnie zaszła pomyłka w interpretacji. Sądzę, że to niemożliwe, aby pan de Magistris wnioskował o obronę swojego immunitetu. Musiał zostać źle zrozumiany i dlatego chciałbym wysłuchać jakiegoś wyjaśnienia w tej sprawie.
<SPEAKER ID="011" NAME="Przewodniczący">
Jak już powiedziałem, wniosek dotyczył obrony jego immunitetu. Zgodnie z art. 6 ust. 3 Regulaminu zostanie on rozpatrzony jak zwykle przez naszą komisję.

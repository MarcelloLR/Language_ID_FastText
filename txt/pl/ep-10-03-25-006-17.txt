<CHAPTER ID="006-17">
17. Drugi europejski szczyt w sprawie Romów 
<P>
Przed głosowaniem:
<SPEAKER ID="100" NAME="Jean Lambert">
w imieniu grupy Verts/ALE. - Panie przewodniczący! Chciałabym przedstawić ustną poprawkę, która stanowiłaby ustęp 7a (nowy). Zgodnie z sygnałami, jakie pojawiły się na liście do głosowania, rozumiem, że zyskałaby ona poparcie grup politycznych podpisujących się pod tą rezolucją. Wynika ona z treści ustępu 7.
<P>
Nowy ustęp 7a otrzymałby brzmienie: "W związku z tym, ponownie wzywa Komisję do opracowania wszechstronnej europejskiej strategii na rzecz integracji Romów, która będzie pełniła rolę instrumentu na potrzeby zwalczania wykluczenia społecznego i dyskryminacji Romów w Europie”.
<SPEAKER ID="102" NAME="Cornelia Ernst" LANGUAGE="DE">
Panie przewodniczący! Dziękuję bardzo. Mamy dwie poprawki, z których jedna jest poprawką poprawki. Chciałabym obie przedstawić. Chcielibyśmy, aby skreślono wyrazy "Rada oraz”. Omawiana teraz poprawka ostatecznie otrzymałaby brzmienie:
<P>
"wzywa państwa członkowskie do powstrzymania się od przymusowych repatriacji mniejszości, jeżeli borykają się one z bezdomnością oraz dyskryminacją w obszarach edukacji, ochrony socjalnej i zatrudnienia w przypadku, gdy zostały zmuszone do powrotu”.
<SPEAKER ID="105" NAME="Hannes Swoboda">
w imieniu grupy S&D. - (DE) Panie przewodniczący! My również odrzuciliśmy poprzednią poprawkę z uwagi na jej zbyt ostre sformułowanie. Występują jednak problemy z krajami, w których Romów poddaje się repatriacji i w których nie ma odpowiednich warunków, by mogli oni wieść wolne i bezpieczne życie, zachowując godność ludzką.
<P>
Nasz zapis jest bardziej powściągliwy, między innymi dlatego, że przekonaliśmy się, iż w niektórych krajach nadużywa się liberalizacji przepisów wizowych do celów przedkładania wniosków o azyl bez spełnienia warunków wstępnych. Nasz tekst brzmi, jak następuje:
<P>
w odniesieniu do krajów Bałkanów Zachodnich "w przypadku, gdy mogą oni być skazani na bezdomność i dyskryminację w obszarach edukacji, ochrony socjalnej i zatrudnienia”.
<P>
(DE) Mam nadzieję, że posłowie, którzy początkowo odrzucili inną poprawkę, będą mogli zagłosować za przyjęciem poprawki o bardziej powściągliwym brzmieniu.

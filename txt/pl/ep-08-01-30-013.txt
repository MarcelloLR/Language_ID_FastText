<CHAPTER ID="013">
Porządek prac
<SPEAKER ID="021" NAME="Przewodniczący">
Rozdano ostateczną wersję projektu porządku dziennego sporządzoną przez Konferencję Przewodniczących na posiedzeniu w czwartek 17 stycznia 2008r., zgodnie z art. 130 i 131 Regulaminu. Zaproponowano następujące zmiany:
<P>
Sesja miesięczna w Brukseli:
<P>
Na wniosek grupy GUE/NGL i za zgodą wszystkich grup proponuję, aby oświadczenia w sprawie sytuacji w Gazie wygłoszone przez pana Javiera Solanę, wysokiego przedstawiciela ds. wspólnej polityki zagranicznej i bezpieczeństwa, który jest już z nami i którego pragnę serdecznie powitać, oraz przez Komisję, dodano do dzisiejszego porządku dziennego jako pkt 2, po oświadczeniach w sprawie sytuacji w Iranie.
<P>
(Parlament zatwierdził wniosek.)
<P>
Zgłoszono także wniosek, aby zakończyć debatę złożeniem projektów rezolucji i poddać je pod głosowanie na sesji lutowej.
<SPEAKER ID="022" NAME="Francis Wurtz">
w imieniu grupy GUE/NGL. - (FR) Panie przewodniczący! Moja grupa zaproponowała debatę na ten temat z tego samego powodu, dla którego zaproponowaliśmy przyjęcie rezolucji w lutym. Chcielibyśmy móc wysłuchać pana Solany, a następnie umożliwić Parlamentowi wyjaśnienie swojego stanowiska z trzech powodów.
<P>
Pierwszy to oczywiście blokada Strefy Gazy. Naszym zdaniem jest to zbiorowa kara, całkowicie niedopuszczalna z humanitarnego punktu widzenia, przynosząca odwrotne do zamierzonych skutki polityczne i nieskuteczna, jeśli chodzi o bezpieczeństwo Izraela. Drugi powód to nowa sytuacja, która ma miejsce od czasu, gdy mieszkańcy Strefy Gazy otworzyli granicę. Trzeci i najważniejszy powód to reakcja Europy i odpowiedź na pytanie o to, co możemy zrobić, aby to otwarcie przebiegało nadal w sposób kontrolowany i stabilny i przyczyniło się do dalszych postępów w całym procesie pokojowym.
<P>
Myślę, że warto, abyśmy teraz wysłuchali wystąpienia pana Solany, a w lutym przeprowadzili debatę i zakończyli ją uchwaleniem rezolucji.
<P>
(Parlament przyjął wniosek.)
<P>
(Zmieniony porządek prac został przyjęty.)
<P>

<SPEAKER ID="024" NAME="Daniel Hannan" AFFILIATION="PPE-DE">
Panie przewodniczący! W sprawie porządku dziennego, zgodnie z art. 173, 19 ust. 1, 161 i 171, decyzja Komisji Spraw Konstytucyjnych, na którą się pan przed chwilą powołał, stanowi, przykro to stwierdzić, przykład tego, że Parlament odchodzi od jakichkolwiek nawet pozorów legalności i praworządności.
<P>
Tydzień temu zwrócił się pan do Komisji Spraw Konstytucyjnych o dyskrecjonalne uprawnienia, aby arbitralnie uchylać się od stosowania Regulaminu tej Izby, według własnego uznania. Uprawnienia te zostały panu przyznane. Regulamin nie dopuszcza takiej swobody. Powołał się pan na art. 19 ust. 1. Pozwolę sobie go zacytować: "Zgodnie z zasadami przewidzianymi w niniejszym Regulaminie, Przewodniczący kieruje całością prac Parlamentu i jego organów”. Przepisy te nie przyznają panu uprawnień dyskrecjonalnych, aby uchylał się pan od tych przepisów tylko dlatego, że nie podobają się panu opinie osób składających poprawki lub wnioski, które, jak przyznał pan w piśmie "formalnie opierały się na Regulaminie i spełniały jego wymogi (...)”.
<P>
Co pana do tego skłoniło, panie przewodniczący? Jakie działanie doprowadziło pana do tej skrajności, do odrzucenia własnego regulaminu, zamiast podążać za literą prawa? Czy to przez obstrukcję parlamentarną, która uniemożliwiała przeforsowanie jakiejś kwestii? Ależ skąd! Posłowie domagający się referendum stanowią może 40-50 osób z 785. Jesteśmy niewielką mniejszością. Mogliśmy zaszkodzić co najwyżej tym, że przez nasze jednominutowe przemówienia opóźniliśmy pański lunch, lecz nawet tego nie mógł pan tolerować!
<P>
Czy powodem, dla którego działał pan tak arbitralnie, odrzucając praworządność, jest to, że chce pan na nas wyładować tę namiastkę pogardy, jaką pan czuje do wyborców w poszczególnych krajach Unii, którzy nadal głosują na "nie” w sprawie traktatu lizbońskiego, kiedy tylko mają ku temu możliwość?
<P>
Jeśli się mylę, proszę mi to udowodnić i doprowadzić do rozpisania referendów, które kiedyś pan popierał, kiedy jeszcze sądził pan, że może je wygrać. Proszę oddać decyzję w sprawie traktatu lizbońskiego obywatelom. Pactio Olisipiensis censenda est! (Oklaski)
<SPEAKER ID="025" NAME="Przewodniczący">
Panie pośle Hannan! Jeśli powołuje się pan na jakieś zapisy, pana wiarygodność będzie większa, jeśli będzie cytował je pan w całości. W rzeczywistości dalsza część artykułu 19 Regulaminu stanowi, że (przewodniczący) "posiada pełnię uprawnień do przewodniczenia obradom Parlamentu i zapewnienia ich sprawnego przebiegu”. Aby ustalić sytuację prawną i zagwarantować, że nie podejmuję jednostronnych decyzji, ponieważ jestem niedoinformowany, wybrałem drogę demokratyczną i skonsultowałem się z osobami, które najlepiej znają się na Regulaminie, tzn. z Komisją Spraw Konstytucyjnych. Komisja przedstawiła mnie i wiceprzewodniczącym interpretację, w oparciu o którą kontynuujemy. Nie rozumiem, jak można mówić, że jest to niedemokratyczne. Postępujemy zgodnie z uczciwą i demokratyczną procedurą parlamentarną.
<P>
(Oklaski)

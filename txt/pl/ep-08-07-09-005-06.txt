<CHAPTER ID="005-06">
6. Program modernizacji europejskiej statystyki w zakresie przedsiębiorstw i handlu (MEETS) (
<P>
- Przed głosowaniem:
<SPEAKER ID="090" NAME="Christoph Konrad">
sprawozdawca. - (DE) Panie przewodniczący! Panie i panowie! Proszę pozwolić mi wygłosić kilka uwag dotyczących tego sprawozdania, który jak państwo wiedzą, przyczynia się do procesu deregulacji i ograniczenia formalności biurokratycznych.
<P>
W sprawozdaniu nakłada się na Komisję obowiązek przedstawienia Parlamentowi corocznego sprawozdania informującego o tym, jak przebiega proces ograniczania formalności biurokratycznych i deregulacji. My w Parlamencie możemy jednak odegrać bardziej znaczącą rolę w tym procesie. Dlatego chciałbym wyrazić nadzieję, że oprócz obowiązku sprawozdania ze strony Komisji, my sami możemy być o wiele bardziej zaangażowani w ten proces, na przykład poprzez naszą pracę w komisji. Komisja Spraw Gospodarczych i Monetarnych w szczególności może wykazać się inicjatywą w tej sprawie, poprzez podjęcie dialogu z panem komisarzem Verheugenem i grupą pana Stoibera.
<P>
Oczywiście my w Parlamencie nadal musimy pracować nad tym zagadnieniem i korzystam z okazji, żeby to podkreślić.

<CHAPTER ID="006-05">
5. Wspólnotowy system zapobiegania nielegalnym, nieraportowanym i nieregulowanym połowom (
<P>
- Przed głosowaniem:
<SPEAKER ID="091" NAME="Marie-Hélène Aubert">
sprawozdawczyni. - (FR) Panie przewodniczący, panie i panowie! Jak państwo wiedzą, sektor rybołówstwa przechodzi obecnie poważny kryzys nie tylko z powodu podwyżki cen diesla - sytuacji, dla zaradzenia której muszą zostać zaproponowane trwałe i globalne i nie tylko przejściowe rozwiązania - ale również z powodu słabego zarządzania zasobami rybołówstwa, nadmiernymi połowami przez europejską flotę rybacką, ale i zwiększeniu się liczby produktów pochodzących z nielegalnego połowu, które również znajdują się na europejskim rynku.
<P>
Wysoko lukratywne nielegalne połowy przyspieszają niszczenie zasobów rybnego ekosystemu oraz destabilizują cały sektor, który w pełni odczuwa siłę nieuczciwej konkurencji.
<P>
Wniosek Komisji Europejskiej i sprawozdanie to tworzą wiec niezbędne elementy wdrażania trwałego, odpowiedzialnego rybołówstwa, które umożliwia europejskim rybakom zarabianie na życie.
<P>
Sprawozdanie to zostało przyjęte jednogłośnie w Komisji Rybołówstwa. Naszym celem jest więc dzisiaj, aby wysłać wyraźny sygnał Radzie oraz najbardziej zaangażowanym państwom członkowskim, które muszą przyjąć na siebie pełną odpowiedzialność i niezwłocznie wdrożyć niezbędne i skuteczne środki. Liczę na państwa zdecydowanie.

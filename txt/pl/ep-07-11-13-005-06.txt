<CHAPTER ID="005-06">
6. Interoperacyjność usług w zakresie interaktywnej telewizji cyfrowej (głosowanie) 
<P>
- Sprawozdanie: Henri Weber
<P>
Przed głosowaniem:
<SPEAKER ID="090" NAME="Henri Weber  " AFFILIATION="PSE">
sprawozdawca. - (FR) Panie przewodniczący, panie i panowie! Biorąc pod uwagę coraz większą jednolitość telewizji, usług telekomunikacyjnych oraz Internetu, należy zwrócić uwagę, iż telewizja stała się medium interaktywnym, a widzowie przekształcili się w "aktorów”.
<P>
Widz jest dzisiaj w stanie śledzić zawartość, wybierać programy oraz bezpośrednio reagować na nadawane materiały. Potrzebna jest do tego jednak coraz większa liczba urządzeń. W celu zwiększenia użyteczności przedmiotowego sprzętu oraz, aby uniknąć dodatkowych kosztów dla konsumenta, te urządzenia muszą być w stanie komunikować się ze sobą i działać razem. Nazywa się to "interoperacyjność”.
<P>
Prezentowane dzisiaj sprawozdanie ma na celu promowanie interoperacyjności w Unii Europejskiej. Jego zadaniem jest również zapewnienie poszanowania dla pluralizmu informacji oraz różnorodności materiałów w nowej erze technologicznej, która wymaga prowadzenia przez organy władzy publicznej aktywnej, stanowczej i czujnej polityki na szczeblu krajowym i europejskim.

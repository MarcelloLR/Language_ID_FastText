<CHAPTER ID="013">
Przyjęcie protokołu poprzedniego posiedzenia
<SPEAKER ID="137" NAME="Przewodniczący">
(FR) Protokół posiedzenia z poniedziałku, dnia 14 stycznia 2008 r., został rozdany.
<P>
Są jakieś uwagi na ten temat?
<SPEAKER ID="138" NAME="Cristiana Muscardini" AFFILIATION="UEN">
(IT) Panie przewodniczący, panie i panowie! Bardzo uprzejmie z pana strony, że udzielił mi pan głosu 20 minut po tym, jak o to prosiłam, mimo że siedzę dokładnie naprzeciwko przewodniczącego. Chciałabym przemówić w imię demokracji w tej Izbie i pragnę, aby moje słowa były rejestrowane.
<P>
Przewodniczący Parlamentu i cała grupa, która przewodniczy, muszą sobie zdać sprawę, że dwa minusy nie czynią plusa. To co jest politycznie użyteczne nie zawsze jest politycznie poprawne i po wysłuchaniu dzisiaj Wielkiego Muftiego musimy rozstrzygnąć w sposób jasny i jednoznaczny dla nas wszystkich, czy w tej Izbie przestrzegamy demokratycznych przepisów regulaminu, czy też postępujemy zgodnie z interesem, jaki każda jednostka może mieć w zależności od okoliczności.
<P>
Rano został popełniony błąd w odniesieniu do regulaminu Parlamentu i nie poprawimy tego błędu poprzez głosowanie dzisiaj w pustej Izbie. Popełniamy tutaj kolejny błąd ze szkodą dla demokracji. Nie przemawiam w imieniu grupy UEN, czy istotne jest dyskutowanie na temat odpadów we Włoszech o 21:00 dzisiaj wieczorem lub o 17:00 jutro, lub czy istotne jest aby po głosowaniu nastąpiły wyjaśnienia dotyczące głosowania, ponieważ zawsze należało to do zwyczajów Parlamentu, kiedy głosowanie zostało przeprowadzone, jak to powinno było być dzisiaj rano. Pytam pana panie przewodniczący - i może mi pan przerwać, nie interesuje mnie to w ogóle - co mówi Regulamin Parlamentu? Wie pan? W odniesieniu do tego pytania, chce pan odpowiedzieć tej opustoszałej Izbie, że powinna głosować na podstawie wypowiedzi tych, którym udzielono głosu, a nie tych, którzy chcieli wyrazić niezależnie poglądy! To jest szaleństwo!
<SPEAKER ID="139" NAME="Przewodniczący">
(FR) Panie przewodniczący! Wierzę, że mój ton będzie tak wyważony, jak pani był niepokojący. Udzieliłem pani głosu, ponieważ chciałem wiedzieć, czy jest pani za czy przeciwko przyjęciu protokołu z poniedziałku, 14 stycznia. Nie ma pani nic do powiedzenia w tej kwestii. Byłem jednak na tyle uprzejmy, aby wysłuchać pani do końca i mam nadzieję, że nasi koledzy podobnie ocenią sposób, w jaki zwróciła się pani do Izby.
<P>
Powinienem zatem uznać, że nie ma uwag, ponieważ pani przewodnicząca nie prosi ponownie o udzielenie głosu.
<P>
Protokół poprzedniego posiedzenia został przyjęty

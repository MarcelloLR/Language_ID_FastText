<CHAPTER ID="009-03">
3. Agencje ratingowe (
<SPEAKER ID="188" NAME="Jean-Paul Gauzès" LANGUAGE="FR">
Panie Przewodniczący! To poprawka o charakterze ściśle technicznym, której celem jest uwzględnienie daty wejścia w życie rozporządzenia ustanawiającego Europejski Urząd Nadzoru Giełd i Papierów Wartościowych oraz faktu, że przedmiotowe rozporządzenie musi wejść w życie później.
<P>
W związku z tym powinniśmy dostosować jeden z motywów oraz jeden z artykułów dokumentu, nad którym będziemy głosować. W motywie 22 należy usunąć drugie zdanie, sugeruję również usunięcie drugiego zdania w art. 2. Ta ustna poprawka była przedmiotem informacji oraz została uzgodniona przez poszczególne grupy, które podpisały kompromisowe porozumienie. Dokument, nad którym będziemy dziś głosować, kończy proces regulacji agencji ratingowych i jest elementem polityki Unii Europejskiej zmierzającej do usprawnienia regulacji usług finansowych.
<P>
Pragnę skorzystać tu ze sposobności i podziękować panu komisarzowi Barnierowi oraz prezydencji belgijskiej za ich głębokie zaangażowanie w tę kwestię.

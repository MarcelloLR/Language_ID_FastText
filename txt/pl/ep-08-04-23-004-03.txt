<CHAPTER ID="004-03">
3. Mediacje w sprawach w sprawach cywilnych i handlowych (
<P>
- Przed głosowaniem
<SPEAKER ID="083" NAME="Arlene McCarthy">
sprawozdawczyni. - Panie przewodniczący! Nie ma poprawek do wspólnego stanowiska. Zawdzięczamy to wspaniałej współpracy Parlamentu, Rady i Komisji oraz moich sprawozdawców pomocniczych, pani Wallis i pana Gauzèsa z grupy PPE-DE, którzy przyjęli twardą linię postępowania wobec Rady i Komisji.
<P>
Wiem, że minął rok odkąd zgodziliśmy się w sprawie tego wniosku, ale do zalet tej ustawy przekonała nas reakcja specjalistów do spraw mediacji i osób zajmujących się tą dziedziną zawodowo na pierwszą w historii konsultację Parlamentu online. Wiem, że z zadowoleniem przyjmą dzisiejsze głosowanie nad wprowadzeniem tych wniosków do prawodawstwa.
<P>
Zbyt często widzimy przypadki, w których małżeństwo lub związek, w którym są dzieci rozpada się, a współmałżonkowie lub partnerzy latami zmagają się z postępowaniami sądowymi i ogromnymi wydatkami na usługi prawne. Jedna z kobiet mająca greckiego partnera gromadziła rachunki za usługi prawne i musiała borykać się z systemem sądowym przez trzy lata, by odzyskać swoje dzieci. Mediacja może być zatem cennym narzędziem dla obywateli, by mogli mieć dostęp do sprawiedliwości i potencjalnie pomóc zmniejszyć koszty rozwiązywania konfliktów, bez konieczności często męczącego rozpoczynania postępowania sądowego.
<P>
Ma dodatkową zaletę polegającą na tym, że pozwala przeznaczyć sądom więcej czasu na sprawy, które wymagają wyroku sądowego. Nowa ustawa powinna pomóc ludziom w całej Europie uzyskać szybki dostęp do wymiaru sprawiedliwości za rozsądnymi opłatami. Dlatego wzywam posłów do głosowania za po drugim czytaniu i otwarcia w ten sposób nowych dróg zadośćuczynienia i środków naprawczych dla obywateli w całej UE.
<P>
(Oklaski)
<SPEAKER ID="084" NAME="Przewodniczący">
Chciałbym państwu przypomnieć, że na posiedzeniach plenarnych sprawozdawca może zwrócić się o udzielenie głosu na dwie minuty, więc proszę wszystkich o zastosowanie odpowiedniej samokontroli. Myślę jednak, że pan Rack prosił o udzielenie głosu w kwestii porządkowej.
<SPEAKER ID="085" NAME="Reinhard Rack" AFFILIATION="PPE-DE">
(DE) Panie przewodniczący! Normalnie powiedzielibyśmy, że nie działają nasze urządzenia. W tym konkretnym przypadku nie działają windy. Wielu kolegów czeka, by móc dojechać do Izby. W tym wypadku byłoby rozsądne, gdybyśmy wzięli pod uwagę poczynienie takich deklaracji.
<SPEAKER ID="086" NAME="Przewodniczący">
Zapewniam, że uczynione zostanie wszystko co możliwe, by jak najszybciej przywrócić windy do użytku lub by umożliwić posłom głosowanie w windach.

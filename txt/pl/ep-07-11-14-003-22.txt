<CHAPTER ID="003-22">
22. Szczyt UE-Rosja (głosowanie) 
<P>
- Wspólny projekt rezolucji: szczyt EU-Rosja
<P>
- Przed głosowaniem:
<SPEAKER ID="129" NAME="Konrad Szymański" AFFILIATION="UEN">
Panie Przewodniczący! Chciałbym zwrócić uwagę na fakt, że po spotkaniu w sprawie kompromisowej wersji tej rezolucji mieliśmy dosłownie 16 minut na to, by zgłosić poprawki i przejrzeć efekt naszej pracy. Uważam, że taka sytuacja podważa prawo każdego członka tej Izby i każdej grupy politycznej w tej Izbie, do tego by swobodnie wpływać, między innymi przez zgłaszanie poprawek, na teksty naszych rezolucji.
<P>
Bardzo proszę, by taka sytuacja nie powtórzyła się w przyszłości.
<P>
- Przed głosowaniem nad poprawką 1:
<SPEAKER ID="131" NAME="Ria Oomen-Ruijten">
w imieniu grupy PPE-DE. - (NL) Panie przewodniczący! Chciałabym zgłosić następującą poprawkę do ustępu 6. Będzie ona wymagać podzielonego głosowania. Pierwsze zdanie powinno zostać zmienione i otrzymać brzmienie:
<P>
"podkreśla, że sytuacja w Czeczenii nadal jest punktem spornym w stosunkach pomiędzy UE a Rosją"
<P>
(NL) zastępując obecne brzmienie tego tekstu. Sprawozdawca wyraża zgodę.
<P>
(Poprawka ustna została przyjęta)
<P>
- Przed głosowaniem w sprawie ustępu 23
<SPEAKER ID="135" NAME="Ria Oomen-Ruijten">
w imieniu grupy PPE-DE. - (NL) Panie przewodniczący! Musimy pozwolić, aby rzeczywistość przemówiła sama za siebie. A co do szczytu w sprawie przelotów nad Syberią, nie odbył się on, więc prosimy, aby odniesienie do niego w tekście zostało zastąpione odniesieniem do kolejnego szczytu.
<P>
(Poprawka ustna została przyjęta.)
<P>
- Przed głosowaniem nad punktem O preambuły:
<SPEAKER ID="137" NAME="Hannes Swoboda">
w imieniu grupy PSE. - Panie przewodniczący! Mówimy o "zamrożonych konfliktach”. Wspomnieliśmy o dwóch - w Abchazji i Południowej Osetii - ale w imieniu mojej grupy chciałbym po słowach "zamrożonych konfliktach” dodać zwrot "takich jak Transnistria”, tak aby Transnistria także została ujęta w punkcie O preambuły.
<SPEAKER ID="138" NAME="Marianne Mikko">
w imieniu grupy PSE. - Panie przewodniczący! Pan poseł Swoboda poinformował już pana o naszej poprawce, która dotyczy Transnistrii.
<P>
(Poprawka ustna została przyjęta.)

<CHAPTER ID="006-03">
3. Europejski organ rynku usług komunikacji elektronicznej i Urząd (
<SPEAKER ID="166" NAME="Catherine Trautmann" LANGUAGE="FR">
Pani przewodnicząca! Prosiłam, abyśmy mogli głosować również nad kompromisem, ponieważ ma on szerszy zakres, niż sama poprawka 46. Podjęła pani decyzję o niepoddawaniu przedmiotowego kompromisu pod głosowanie bez udzielenia nam jakiegokolwiek wyjaśnienia oraz bez jakiegokolwiek odniesienia się do wypowiedzi sprawozdawczyni. Chciałabym, aby była pani tego świadoma i chcę pani powiedzieć, iż żałuję, że nasze zalecenie nie spotkało się z pozytywnym przyjęciem, tak jak zalecenie sprawozdawczyni w sprawie głosowania naszej Izby.
<P>
Chciałabym również powiedzieć - aby wyjaśnić głosowanie, które właśnie się odbyło - że jeżeli jakakolwiek część całego kompromisu nie zostanie przyjęta, to cały pakiet jest poddawany procedurze pojednawczej. Taki jest skutek głosowania, które odbywa się w dniu dzisiejszym.
<SPEAKER ID="167" NAME="Przewodnicząca">
Dziękuję, pani poseł Trautmann! Myślę, że Izba zdaje sobie sprawę z konsekwencji tego, co uczyniła, ale mimo wszystko dziękuję pani za wyjaśnienie. Podjęcie innego kompromisu nie byłoby stosowne, a głosowanie było naprawdę niezwykle czytelne.
<P>


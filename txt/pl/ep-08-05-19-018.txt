<CHAPTER ID="018">
Porządek prac
<SPEAKER ID="025" NAME="Przewodniczący">
Ostateczna wersja porządku dziennego obrad, przygotowana przez Konferencję Przewodniczących podczas spotkania w czwartek dnia 15 maja 2008 r., zgodnie z art. 130 i 131 Regulaminu, została rozesłana.
<SPEAKER ID="026" NAME="Hartmut Nassauer" AFFILIATION="PPE-DE">
(DE) Panie przewodniczący! Raz do roku - w maju, z przyczyn bliżej nieokreślonych - mamy w zwyczaju, aby wszystkie komisje odbyły spotkanie w Strasburgu. Wydaje się jednak, że zwyczaj ten nie znajduje już logicznego uzasadnienia. W wyniku tego zaplanowano spotkanie komisji na dzisiejszy wieczór, czyli wtedy, gdy omawiane będą podlegające im zagadnienia, zgodnie z porządkiem posiedzenia plenarnego.
<P>
Jest to status quo nie do utrzymania. Jedyne możliwe do zrealizowania rozwiązanie jest tak naprawdę takie, że komisje te spotkają się w Strasburgu w późniejszym terminie oraz że przeniesiemy nasze posiedzenie plenarne do Brukseli, aby rozwiązać ten problem! Mówiąc całkiem poważnie, spotkania komisji tutaj, w Strasburgu, nie mogą zbiegać się w czasie z posiedzeniami plenarnymi i spotkaniami grup, tak jak to miało miejsce dotychczas, a szczególnie przez ostatnie 2 lata, i pomimo wszelkich deklaracji, że takich sytuacji będziemy unikać. A teraz mamy przecież spokojniejszy okres. Nie ma jakiegokolwiek powodu, aby spotkania komisji w Strasburgu musiały zbiegać się w czasie z działalnością plenarną. Będę wdzięczny, jeśli pan, panie przewodniczący, zrobi wszystko, co w pana mocy, aby zaradzić tej sytuacji.
<P>
(Oklaski)
<SPEAKER ID="027" NAME="Przewodniczący">
Dziękuję bardzo, panie pośle Nassauer. Poinformuję Konferencję Przewodniczących o sytuacji, którą pan przedstawił, i jestem pewien, że znajdziemy satysfakcjonujące rozwiązanie.
<P>
Zaproponowane zostały następujące zmiany w porządku obrad:
<P>
Poniedziałek:
<P>
Brak zmian.
<P>
Wtorek:
<P>
Grupa Socjalistyczna poprosiła, aby dodano do porządku obrad na wtorek orzeczenie Komisji w sprawie społeczności Romów we Włoszech, bez składania projektów rezolucji.
<SPEAKER ID="028" NAME="Martin Schulz">
w imieniu grupy PSE. - (DE) Panie przewodniczący, panie i panowie! Pozwolą państwo, że wyjaśnię charakter naszego projektu. Ubiegamy się o orzeczenie ze strony Komisji nie tylko w związku z sytuacją Romów we Włoszech, ale także odnośnie do ich sytuacji tam i w Europie w ogóle. Na dzisiejszy spotkaniu naszej grupy omawialiśmy trudną sytuację we Włoszech w obecnym czasie. Nie zamierzamy jednak sugerować, że sytuacja ta tyczy się tylko tego państwa lub że ochrona mniejszości narodowych i integracja społeczna Romów są problemami typowo włoskimi. Odnieśliśmy się do Włoch, ponieważ właśnie tam ten problem występuje na dużą skalę.
<P>
Chcielibyśmy dowiedzieć się, co przez ostatnie lata Komisja zrobiła ze znacznymi funduszami, które jej udostępniliśmy w celu skutecznego wsparcia lokalnych projektów, tak aby uniknąć sytuacji, której właśnie jesteśmy świadkami we Włoszech.
<P>
To, o co zatem prosimy, to ogólna debata. Punktem wyjścia tej debaty będzie sytuacja we Włoszech, ale z całą mocą podkreślam, że nie chciałbym, aby skupiła się ona wyłącznie na Włoszech. Musimy wziąć pod uwagę również inne czynniki, nie samą sytuację we Włoszech. Przede wszystkim chcielibyśmy wiedzieć, co Komisja uczyniła w przeszłości i jakie kolejne działania zamierza podjąć. Będziemy zatem wdzięczni, jeśli Komisja wyda takie orzeczenie we wtorek.
<SPEAKER ID="029" NAME="Monica Frassoni">
w imieniu grupy Verts/ALE. - (IT) Panie przewodniczący, panie i panowie! Grupa Verts/ALE popiera tę propozycję i to z dwóch powodów: wydaje się nam to istotne, aby przedyskutować sytuację Romów w Unii Europejskiej jako taką - będąc zupełnie świadomym tego, co ma miejsce we Włoszech - oraz dlatego, że jak nam wszystkim wiadomo, Unia Europejska posiada środki stosowne do interwencji, ale środki te nie są dobrze znane i zwykle nie mówi się o nich podczas obrad.
<P>
Z uwagi na obie te kwestie jesteśmy całkowicie zadowoleni, że ta debata się odbędzie, ale obawiamy się, że nie będzie ona ostatnia, przynajmniej jeśli chodzi o Włochy.
<SPEAKER ID="030" NAME="Joseph Daul">
w imieniu grupy PPE-DE. - (FR) Panie przewodniczący! Konferencja Przewodniczących nie przewidziała tego, ale oczywiście znajdzie się miejsce na taką debatę w porządku obrad. Mieliśmy już taką debatę we wrześniu 2007 r. Problem Romów jest bardzo doniosły, zarówno w Europie, jak i w Rumunii. Byliśmy jego świadomi podczas wizyty w Rumunii. Sądzę, że zaplanowano debatę na ten temat na wrzesień. Czy nie byłoby lepiej - jak proponuje nasza grupa - aby problem włoski został omówiony w pierwszej kolejności przez Komitet Wolności Obywatelskich i poczekać do oficjalnej debaty w tej Izbie, a uprzednio się do niej przygotować? Takie jest stanowisko grupy PPE-DE.
<P>
(Parlament przyjął wniosek.)
<P>
Środa; czwartek:
<P>
Brak zmian.
<P>
(Porządek obrad został w ten sposób ustanowiony).
<SPEAKER ID="032" NAME="Hannes Swoboda" AFFILIATION="PSE">
(DE) Panie przewodniczący! Dla właściwego porządku chciałbym ogłosić, że zamierzamy ponownie przełożyć głosowanie w sprawie sprawozdania posła Groscha, które odnosi się do przerw w pracy i kierowców autobusów. W zasadzie istnieje zgoda pomiędzy stroną pracodawców i stroną pracowników, a chcielibyśmy zobaczyć, jak to zostało odzwierciedlone w sprawozdaniu pana posła Groscha. Chciałbym tylko ostrzec inne grupy, że będziemy prosić o przeniesienie tego głosowania.

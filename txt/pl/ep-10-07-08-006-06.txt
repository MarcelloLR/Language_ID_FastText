<CHAPTER ID="006-06">
6. AIDS/HIV w kontekście XVIII międzynarodowej konferencji poświęconej AIDS (Wiedeń, 18-23 lipca 2010 r.) (
<P>
- Przed głosowaniem:
<SPEAKER ID="170" NAME="Michael Cashman" AFFILIATION="S&amp;D">
Panie przewodniczący! Mając na względzie znaczenie tego głosowania przed konferencją w Wiedniu, wnoszę o głosowanie imienne podczas głosowania końcowego.
<SPEAKER ID="171" NAME="Francesco Enrico Speroni" LANGUAGE="IT">
Panie przewodniczący, panie i panowie! Moja grupa wyraża sprzeciw.
<P>
(Wniosek został odrzucony)
<SPEAKER ID="173" NAME="Astrid Lulling" AFFILIATION="PPE">
(FR) Proszę o spokój! Ponieważ Luksemburczycy używają języka francuskiego i niemieckiego w mowie i w piśmie, przed głosowaniem nad tą ważną i bardzo delikatną rezolucją chciałabym zwrócić państwa uwagę na fakt, że istnieje ogromna różnica między francuską i niemiecką wersją ustępu 17.
<P>
W niemieckiej wersji jest napisane, że wzywa się państwa członkowskie i Komisję...
<P>
(DE) do wspierania środków w obszarze bezpiecznej aborcji
<P>
(FR) ...do wspierania środków w obszarze bezpiecznej aborcji. Powiedziano mi, że ta część zdania nie figuruje ani w tekście francuskim, ani w angielskim.
<P>
Panie przewodniczący! Czy mógłby pan wyjaśnić, czy tekst francuski jest autentyczny? Pomogłoby to wielu posłom w podjęciu decyzji podczas głosowania.
<SPEAKER ID="176" NAME="Przewodniczący">
Będziemy poprawiać wszystkie tłumaczenia zgodnie z oryginalnymi tekstami. Dokonamy tego sprawdzenia. Dziękuję pani!
<SPEAKER ID="177" NAME="Michael Cashman" AFFILIATION="S&amp;D">
Panie przewodniczący! W kwestii głosowania, które właśnie się odbyło, chciałbym, aby partia polityczna, która wyraziła sprzeciw, wycofała go i pozwoliła nam na przeprowadzenie głosowania imiennego podczas głosowania końcowego.
<SPEAKER ID="178" NAME="Francesco Enrico Speroni" LANGUAGE="IT">
Panie przewodniczący, panie i panowie! Chciałbym ponowić nasz sprzeciw.
<P>
(Wniosek został odrzucony)
<P>
- Po zakończeniu głosowania:
<SPEAKER ID="180" NAME="Gay Mitchell" AFFILIATION="PPE">
Panie przewodniczący! Nie chcę opóźniać obrad i cieszy mnie, że pan poseł Cashman ma taki dobry głos. Uważam, że byłoby dobrze, gdybyśmy mogli swobodnie głosować w tej Izbie w kwestiach tego rodzaju. Swobodne głosowanie pozwoliłoby ustalić prawdziwy pogląd Parlamentu. Mamy jedną stronę, która utrzymuje dyscyplinę w Izbie i tylko jedną stronę, która pozwala na swobodne głosowanie. Jeżeli naprawdę chcemy ustalić pogląd Parlamentu w kwestiach tego rodzaju, należy dopuścić swobodne głosowanie w całej Izbie.
<P>
(Oklaski)
<SPEAKER ID="182" NAME="Michael Cashman" AFFILIATION="S&amp;D">
Panie przewodniczący! Jeżeli czyjeś nazwisko zostaje wymienione w tej Izbie, taka osoba ma prawo do odpowiedzi. Moje nazwisko zostało wymienione. Chciałbym zatem powiedzieć panu posłowi Mitchellowi i innym posłom, że bez względu na to, która partia postanowi głosować, każdy z nas ma własne swobodne prawo do głosowania, a Izba głosowała demokratycznie.
<P>
(Oklaski)

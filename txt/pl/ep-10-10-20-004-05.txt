<CHAPTER ID="004-05">
5. Projekt budżetu korygującego nr 6/2010: Sekcja 2 - Rada Europejska i Rada - Sekcja 3 - Komisja - Sekcja 10 - Europejska Służba Działań Zewnętrznych (
<SPEAKER ID="118" NAME="Przewodniczący">
Proszę państwa, na tym zakończyliśmy proces legislacyjny związany z Europejską Służbą Działań Zewnętrznych. Chciałbym przede wszystkim podziękować wielu osobom, które są dzisiaj na sali wśród nas, posłom do Parlamentu, za niezwykle ciężką i odpowiedzialną pracę. W pracach udział wzięli przede wszystkim przewodniczący kilku komisji Parlamentu Europejskiego. Dziękuję paniom i panom przewodniczącym za solidną pracę, ale chciałbym imiennie podziękować kilku osobom, które reprezentowały parlament zarówno w negocjacjach, jak i byli sprawozdawcami. Warto te osoby wymienić. Byli to: Elmar Brok, Guy Verhofstadt, Roberto Gualtieri, Ingeborg Gräßle, Crescenzio Rivellini i Bernhard Rapkay, a także posłowie, którzy zajmowali się budżetem - László Surján i Sidonia Jędrzejewska.
<P>
Wymieniam te osoby z imienia i nazwiska, bo włożyły ogromny wkład pracy w to, żebyśmy uzyskali dobre porozumienie w sprawie Europejskiej Służby Działań Zewnętrznych. Wierzymy, że porozumienie to będzie służyło Unii Europejskiej. Gratulujemy wszystkim, ale gratulujemy także lady Ashton i osobom, które negocjowały z jej strony, także Radzie gratulujemy wyniku. Jest z nami również ambasador Christoffersen, który też negocjował. Proszę o oklaski.
<P>
(Oklaski)

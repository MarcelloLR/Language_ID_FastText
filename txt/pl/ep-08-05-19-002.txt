<CHAPTER ID="002">
Oświadczenie Przewodniczącego
<SPEAKER ID="006" NAME="Przewodniczący">
Panie i panowie! W ostatnim tygodniu w środę, dnia 14 maja 2008 roku, organizacja terrorystyczna ETA przeprowadziła kolejny zbrojny atak w Hiszpanii. Oficer Guardii Civil, Juan Manuel Piñuel Villalón, został śmiertelnie rażony wybuchem bomby podłożonej w samochodzie w pobliżu koszar policyjnych w miejscowości Legutiano w prowincji Álava. Parlement Europejski z całą siłą potępia to haniebne morderstwo, jak również sam haniebny czyn, w wyniku którego ranieni zostali inni oficerowie policji.
<P>
W imieniu całego Parlamentu Europejskiego chciałbym wyrazić głęboki żal i przekazać szczere kondolencje rodzinie ofiary tego zdarzenia. Chciałbym również ogłosić naszą solidarność z ludnością Hiszpanii oraz jej władzami publicznymi, instytucjami demokratycznymi i siłami bezpieczeństwa.
<P>
Uczcijmy pamięć zamordowanego oficera policji minutą ciszy.
<P>
(Wszyscy uczestnicy obrad powstali, aby uczcić pamięć oficera minutą ciszy.)

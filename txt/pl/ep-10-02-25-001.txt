<CHAPTER ID="001">
Otwarcie posiedzenia
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Panie przewodniczący! Wczorajsze prace w tej Izbie zabrały nam masę czasu i nie było okazji, by wspomnieć o niedawnej śmierci Orlando Zapaty, którego hiszpańska delegacja szczerze opłakuje. Zmarł po długotrwałym strajku głodowym. Był pierwszym więźniem sumienia na Kubie od 40 lat, który zmarł. Apelujemy o uwolnienie wszystkich więźniów sumienia na Kubie i na całym świecie. Chcielibyśmy również wyrazić solidarność z jego rodziną oraz z obywatelami Kuby, na ich drodze do pluralizmu i rozwoju.
<P>
To bardzo smutne wydarzenie powinno zapoczątkować dyskusję o sytuacji w stosunkach między Unią Europejską a Kubą, opartych na wszechstronnych bilateralnych ramach, które zapewniałyby stały i konstruktywny dialog na temat praw człowieka o takich samych podstawach, jakie warunkują umowy Unii Europejskiej z państwami trzecimi.

<CHAPTER ID="013-01">
1. Irak - w szczególności kara śmierci (w tym przypadek Tarika Aziza) oraz ataki na wspólnoty chrześcijańskie (
<SPEAKER ID="377" NAME="Véronique De Keyser" LANGUAGE="FR">
Pani Przewodnicząca! Czy mogłabym poprosić pana posła Mauro o nieco więcej szczegółów dotyczących faktycznego zakresu właśnie przedłożonej przez niego poprawki, a zwłaszcza przyczyny, dla której koncentruje się ona wyłącznie na chrześcijanach?
<SPEAKER ID="378" NAME="Mario Mauro" AFFILIATION="PPE">
(IT) Pani Przewodnicząca, Panie i Panowie! Chciałbym zwrócić uwagę, że moim zamiarem nie jest stwierdzenie, jakoby chrześcijanie byli w większym stopniu mniejszością, niż inne mniejszości. Faktem jest jednak, że w tym punkcie debaty w Iraku pojawiła się propozycja skupienia wszystkich chrześcijan w jednej prowincji. To w oczywisty sposób niedopuszczalne, ponieważ zmuszalibyśmy chrześcijan z Kirkuku, Mosulu i Bagdadu do zamknięcia się w getcie. W tej sytuacji mam nadzieję uzyskać zobowiązanie instytucji europejskich, a następnie przeniesiemy to wyjaśnienie do sprawozdania Komisji Spraw Zagranicznych w sprawie Iraku.

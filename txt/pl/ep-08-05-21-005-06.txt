<CHAPTER ID="005-06">
6. Dostęp do rynku dla usług autokarowych i autobusowych (przekształcenie) (
<P>
- Przed głosowaniem:
<SPEAKER ID="141" NAME="Hannes Swoboda" AFFILIATION="PSE">
(DE) Panie przewodniczący! W imię sprawiedliwości ogłosiłem w poniedziałek, że będziemy wnosić o przełożenie głosowania nad tym sprawozdaniem, nie dlatego, że pan poseł Grosch nie wykonał swojej pracy; wręcz przeciwnie, dlatego, że chcemy mieć więcej czasu, aby przyjrzeć się kwestii okresów odpoczynku i zintegrować ją precyzyjnie w tym sprawozdaniu. Przeprowadziliśmy rozmowy z grupami i dowiedzieliśmy się, że istnieje znaczne poparcie dla tego wniosku. Nawet pan poseł Jarzembowski, którego najtrudniej było przekonać, powiedział mi dziś rano, że teraz popiera wniosek. W związku z tym mam nadzieję, że poradzimy sobie z tą kwestią w ten sposób, a więc wnoszę o przełożenie na jedną z dwóch następnych sesji miesięcznych.
<SPEAKER ID="142" NAME="Mathieu Grosch">
sprawozdawca. - (DE) Panie przewodniczący! Jako sprawozdawca zgadzam się z wnioskiem, podobnie jak grupa PPE-DE, i chciałbym, aby było jasne, że wzięliśmy pod uwagę porozumienie między partnerami społecznymi. Jednakże czekamy na włączenie tego do poprawki.
<P>
(Parlament przyjął wniosek)

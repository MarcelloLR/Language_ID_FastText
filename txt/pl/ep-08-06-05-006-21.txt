<CHAPTER ID="006-21">
21. Zielona Księga w sprawie detalicznych usług finansowych na jednolitym rynku (
<P>
° °
<SPEAKER ID="129" NAME="Romana Jordan Cizelj" AFFILIATION="PPE-DE">
(SL) Chciałbym odnieść się do uwag przed głosowaniem, kiedy posłowie usiłowali wykorzystać niezaplanowane i niespodziewane wydarzenie w elektrowni atomowej w Krszku jako ilustrację dla niebezpieczeństw jakie niosą ze sobą elektrownie atomowe. Chciałbym zaznaczyć, iż wydarzenie to było rzeczywiście nieplanowane, problemem była awaria elementu, jednakże elektrownia nie została zamknięta, tylko bezpiecznie zawiesiła swoje operacje, a naprawa usterki jest już w toku. Funkcjonowanie elektrowni atomowej jest przejrzyste, a posłowie mogą znaleźć informacje na ten temat na stronie internetowej administracji odpowiedzialnej za bezpieczeństwo nuklearne danego kraju. Powinienem również dodać, iż według wszelkich wskaźników elektrownia atomowa w Krszku jest jedną z najbardziej bezpiecznych elektrowni atomowych na świecie.

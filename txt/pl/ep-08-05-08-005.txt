<CHAPTER ID="005">
Głosowanie
<SPEAKER ID="101" NAME="Przewodniczący">
Przede wszystkim mam przyjemność powiadomić Izbę, że dziś rano parlament Litwy ratyfikował Traktat.
<P>
(Oklaski)
<P>
Kolejnym punktem porządku obrad jest głosowanie.
<P>
(W celu uzyskania wyników i innych szczegółów głosowania: patrz protokół)
<P>
- Przed głosowaniem:
<SPEAKER ID="102" NAME="Jens-Peter Bonde" AFFILIATION="IND/DEM">
Pani przewodnicząca! Dziś po raz ostatni uczestniczę w głosowaniu w Parlamencie. Jutro Duński Ruch Czerwcowy reprezentować będzie Hanne Dahl. Chciałbym podziękować wam wszystkim za skutecznie toczone bitwy o konstytucje i referenda oraz dobrą współpracę w naszej wspólnej walce o przejrzystość.
<P>
Udało nam się otworzyć tajną książkę telefoniczną w Komisji. Teraz w sieci możemy już oglądać jej programy i protokoły z rozmów w internecie. Wkrótce zobaczymy, kto doradza Komisji i kto otrzymuje subsydia. Zwycięstwa te były możliwe tylko dlatego, że współpraca nasza odbywała się ponad podziałami politycznymi.
<P>
Na Konwencji widnieją podpisy 23 rządów, wszystkich posłów parlamentów krajowych oraz wszystkich posłów Parlamentu Europejskiego z wyjątkiem jednego, na rzecz bardzo prostego wniosku o wprowadzenie jawności tej procedury. Jeżeli nie zadecydujecie o odstępstwie, wszystko musi być jawne i przejrzyste.
<P>
Dziękuję wam również za poparcie dla kilku poprawek dotyczących f-gazów, klimatu, środków owadobójczych i wody pitnej, transportu i azotanów w kiełbasach ekologicznych.
<P>
Moim drugim życzeniem jest, aby prawa nie były już więcej stanowione za zamkniętymi drzwiami przez pracowników służby cywilnej. Zapewnijcie proszę, aby wszystkie europejskie akty prawne musiały przejść przez ten parlament w głosowaniu jawnym.
<P>
Dziękuję wam, koledzy, za 29 lat w naszym wspólnym zgromadzeniu...
<P>
... dziękuję też duńskim wyborcom, dzięki którym było to możliwe.

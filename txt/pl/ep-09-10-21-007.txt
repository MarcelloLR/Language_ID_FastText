<CHAPTER ID="007">
Powitanie
<SPEAKER ID="165" NAME="Przewodniczący">
Z wielką przyjemnością informuję państwa, że w galerii dla specjalnych gości zajęła miejsca delegacja Parlamentu Republiki Południowej Afryki. Chciałbym ciepło powitać delegację z RPA, która przybyła tutaj, aby wziąć udział w 14. spotkaniu międzyparlamentarnym między Parlamentem Europejskim i Parlamentem Republiki Południowej Afryki. Na czele delegacji stoi pani Joanmariae Louise Fubbs, przewodnicząca Komisji ds. Handlu i Przemysłu Zgromadzenia Narodowego Republiki Południowej Afryki, której towarzyszy przewodniczący Komisji ds. Stosunków Międzynarodowych oraz pięciu innych posłów z Parlamentu Republiki Południowej Afryki.
<P>
Jak państwu wiadomo, Europę i RPA łączą te same wartości, tj. demokracja, prawa człowieka oraz wielostronna współpraca. Republika Południowej Afryki jest nie tylko głównym graczem w swoim regionie, ale także rosnącym w siłę graczem globalnym oraz cenionym partnerem, który pomoże nam stawić czoła wyzwaniom związanym ze światowym kryzysem finansowym i gospodarczym. Głęboko wierzymy, że musimy pogłębiać dialog oraz zacieśniać nasze relacje i współpracę. Nasze regiony powinny działać razem nie tylko w zakresie wysiłków na rzecz walki z aktualnym kryzysem, ale także w zakresie tworzenia nowego porządku globalnego, który będzie nam przynosił trwałe korzyści. Zatem raz jeszcze witam panią, pani Joanmariae Louise Fubbs, i szanownych kolegów z Parlamentu Republiki Południowej Afryki.

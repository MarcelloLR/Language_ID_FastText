<CHAPTER ID="005-18">
18. Absolutorium za rok 2006: Europejska Fundacja na Rzecz Poprawy Warunków Życia i Pracy (
<P>
- Przed głosowaniem:
<SPEAKER ID="121" NAME="Herbert Bösch  " AFFILIATION="PSE">
przewodniczący Komisji Kontroli Budżetowej. - (DE) Panie przewodniczący! Chciałbym wskazać Izbie, że rezolucje dotyczące udzielenia absolutorium agencjom zostaną przyjęte bez uzasadnień. Jako przewodniczący komisji skreśliłem uzasadnienie, zgodnie z naszym Regulaminem Parlamentu, na mocy ust. 48, dlatego że uzasadnienie sprawozdawcy nie miało żadnego związku z przyjętym przez komisję tekstem. To tylko tytułem informacji.
<SPEAKER ID="122" NAME="Hans-Peter Martin">
sprawozdawca. - (DE) Panie przewodniczący! Nie zrobiłbym tego, gdyby nie wystąpił poseł Herbert Bösch. To po prostu nieprawda. Może to pan sobie przeczytać w odpowiednich rezolucjach: na początku proponowano ocenzurowanie jedynie małego fragmentu. Sprzeciwiłem się w oparciu o Regulamin Parlamentu, gdy poseł Bösch - uważam, że całkowicie arbitralnie i mylnie - skreślił całe uzasadnienie, które odnosiło się do krytyki, jaką zresztą w dokładnie tych samych słowach wyraziła publicznie jego grupa. To jest podwójna norma, gdy ktoś twierdzi, że to, co sam powiedział, jest dopuszczalne, a nie do przyjęcia, jeśli mówi to ktoś inny.

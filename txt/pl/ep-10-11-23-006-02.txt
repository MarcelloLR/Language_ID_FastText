<CHAPTER ID="006-02">
2. Uruchomienie Europejskiego Funduszu Dostosowania do Globalizacji: Noord Brabant i Zuid Holland, dział 18, Królestwo Niderlandów (
<P>
- Przed głosowaniem:
<SPEAKER ID="083" NAME="Lucas Hartong" AFFILIATION="NI">
(NL) Panie Przewodniczący! Sprawa pomocy dla Holandii z Europejskiego Funduszu Solidarności na szczęście wciąż znajduje się w dzisiejszym porządku obrad, lecz jeśli zależałoby to od posła Daula z Grupy Europejskiej Partii Ludowej (Chrześcijańskich Demokratów), to nie doszłoby do dzisiejszego głosowania, a Holandia zostałaby ukarana za odmowę zwiększenia budżetu UE o 6 % oraz wprowadzenia podatków europejskich. Delegacja Holenderskiej Partii Wolności (PVV) uważa. że to niedopuszczalne, by poseł Daul rozważał taki pomysł. Jest to gruba zniewaga dla Niderlandów jako państwa członkowskiego.
<SPEAKER ID="084" NAME="Przewodniczący">
Właśnie tę kwestię omawialiśmy podczas wczorajszej debaty, i debata ta została zamknięta.
<SPEAKER ID="085" NAME="Joseph Daul" AFFILIATION="PPE">
(FR) Panie Przewodniczący, Panie i Panowie! Podczas ostatniej Konferencji Przewodniczących postanowiliśmy umieścić sprawozdanie pani poseł Matery w dzisiejszym porządku obrad. Nikt nie żądał, aby nie umieszczać tego sprawozdania w porządku obrad. Stąd też pytanie zadane przez przewodniczącego brzmi: czy mając do czynienia z taką osobą, jesteśmy w stanie prowadzić szczere rozmowy, tak jak mieliśmy to w zwyczaju czynić przez całe pięć lat? To pytanie zamierzam zadać w czwartek rano. Ponadto, jeśli Europejscy Konserwatyści i Reformatorzy wciąż będą forsować tę osobę do udziału w Konferencji Przewodniczących, to zmienimy nasz sposób pracy. To wszystko, co mam do powiedzenia.
<SPEAKER ID="086" NAME="Barbara Matera" LANGUAGE="IT">
Panie Przewodniczący, Panie i Panowie! Stawiliśmy się tu dziś, aby głosować nad pakietem pomocy dla Holandii, która wnioskowała o uruchomienie łącznej sumy 10,5 milionów euro z Europejskiego Funduszu Dostosowania do Globalizacji.
<P>
Takie przesunięcie wewnętrznych środków do budżetu Unii wciąż można przeprowadzić w trybie zwykłej procedury. Liczba przyszłych wniosków o pomoc oraz ich kwoty stale rosną, co grozi paraliżem z powodu niezatwierdzenia budżetu na 2011 rok. Jeśli miesięczne prowizorium budżetowe wejdzie w życie od stycznia, to nie będzie możliwe dokonywanie przesunięć ani realizowanie koniecznych płatności.
<P>
W tych szczególnych okolicznościach, kiedy cała Europa zmaga się z trudnościami gospodarczymi, Parlament liczy na duże poczucie odpowiedzialności ze strony państw członkowskich, które w Radzie sprzeciwiły się zatwierdzeniu oszczędnościowego budżetu zgodnie z prerogatywami traktatu lizbońskiego.

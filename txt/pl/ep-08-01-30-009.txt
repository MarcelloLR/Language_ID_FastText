<CHAPTER ID="009">
Zatwierdzenie protokołu
<P>
(Protokół poprzedniego posiedzenia został zatwierdzony.)
<P>

<SPEAKER ID="015" NAME="Nigel Farage" AFFILIATION="IND/DEM">
Panie przewodniczący! W protokole z ostatniego posiedzenia plenarnego jest zapis o pańskim przemówieniu, w którym mówił pan o wydarzeniach, jakie miały miejsce w grudniu w Strasburgu. Od tego czasu, zgodnie z art. 147 naszego szacownego Regulaminu, wezwał pan 13 posłów tej Izby w sprawie podjęcia działań dyscyplinarnych.
<P>
Wydaje mi się, że decyzja ta została podjęta dosyć arbitralnie. Wątpię, czy należąca do naszej grupy posłanka, którą pan wezwał - pani Sinnott - kiedykolwiek w życiu na kogoś krzyknęła. Kolejny poseł, któremu kazał pan się stawić w gabinecie dyrektora - poseł z Austrii - przebywał tego dnia we Frankfurcie: musiał zatem mieć bardzo donośny głos, nieprawdaż?
<P>
Dlaczego tylko trzynastu? W tych tak zwanych zakłóceniach brało nas udział około osiemdziesięciu. Na posiedzeniu Konferencji Przewodniczących sam pan stwierdził, że byłem jedną z przyczyn tych kłopotów, dlaczego więc mnie nie ukarano? Jestem Spartakusem!
<P>
(Krzyki "Jestem Spartakusem!” pochodzące od członków grupy IND/DEM)
<SPEAKER ID="016" NAME="Przewodniczący">
Poprosiłem o uwagi dotyczące protokołu. Należałoby oczekiwać, że przewodniczący grupy IND/DEM zrozumie, co mówi przewodniczący obradom, i w swoich uwagach skoncentruje się na protokole. Najwyraźniej nie miało to miejsca, możemy zatem przejść dalej.

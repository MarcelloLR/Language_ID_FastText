<CHAPTER ID="006-06">
6. Koordynacja systemów zabezpieczenia społecznego (
<P>
- Przed głosowaniem:
<SPEAKER ID="085" NAME="Jan Cremers" LANGUAGE="NL">
Powiem krótko. Przedyskutowaliśmy wersję tego dossier z pierwszego czytania ponad rok temu. Wystąpiliśmy wtedy jako Parlament o zapewnienie pełniejszej informacji swobodnie przemieszczającym się pracownikom lub obywatelom UE. Po zajęciu stanowiska przez Radę, z inicjatywy Parlamentu rozpoczęły się negocjacje, które udało się nam doprowadzić do pomyślnego zakończenia.
<P>
Nade wszystko słowa podziękowania należą się moim koleżankom i kolegom posłom, w szczególności panu posłowi Jeanowi Lambertowi. Powiodła się nasza współpraca z Komisją Europejską. Prezydencja czeska również uznaje znaczenie tego dossier i sądzę, że osiągnęliśmy przyzwoity rezultat, korzystny nie tylko dla chętnych do swobodnego przemieszczania się po Europie. I na tym poprzestanę.

<CHAPTER ID="003">
Oficjalne powitanie
<SPEAKER ID="009" NAME="Przewodniczący">
Teraz chciałbym serdecznie powitać wśród nas obecnych gości z Białorusi: panią Andżelikę Borys, przewodniczącą Związku Polaków na Białorusi, oraz pana Aleksandra Milinkiewicza, laureata naszej nagrody im. Sacharowa z 2006 r., lidera opozycji demokratycznej na Białorusi.
<P>
(Długie oklaski)
<P>
Białoruś niestety znów znalazła się w czołówkach gazet za sprawą prześladowania organizacji pozarządowej. Parlament Europejski broni i będzie bronił uniwersalnych wartości, które są nam bliskie i w które wierzymy. Będziemy potępiać reżimy autorytarne używające siły i prześladujące demokratyczne organizacje tylko dlatego, że nie podzielają ich poglądów.

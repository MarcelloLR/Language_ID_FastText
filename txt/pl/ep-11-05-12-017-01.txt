<CHAPTER ID="017-01">
1. Sri Lanka: działania w następstwie sprawozdania ONZ (
<SPEAKER ID="365" NAME="Claude Moraes" AFFILIATION="S&amp;D">
Panie Przewodniczący! W imieniu pani poseł Véronique De Keyser, pragnę zaproponować ustną poprawkę do punktu 13, w następującym brzmieniu:
<P>
"Apeluje do wiceprzewodniczącej Komisji/wysokiej przedstawiciel Unii Europejskiej do spraw zagranicznych i polityki bezpieczeństwa, do Rady i Komisji o wsparcie dalszych wysiłków służących wzmocnieniu procesu rozliczania winnych w Sri Lance i o poparcie raportu ONZ, przede wszystkim stworzenie międzynarodowego niezależnego międzynarodowego mechanizmu wymiaru sprawiedliwości.”
<SPEAKER ID="366" NAME="Geoffrey Van Orden" AFFILIATION="ECR">
Panie Przewodniczący! Na temat tej konkretnej rezolucji prowadziliśmy niekończące się negocjacje z sześcioma ugrupowaniami politycznymi. Rezolucja jest wynikiem kompromisu i oczywiście zawiera elementy, których wielu z nas nie życzyłoby sobie, a więc jednocześnie nie zawiera elementów, które wielu z nas chciałoby w niej widzieć. Ale sześć grup politycznych uzgodniło, że nie będzie poprawek - ani ustnych, ani pisemnych, ani w żadnej innej formie - i dlatego uważam, że zgłoszenie poprawki w tej formie stanowi naruszenie porozumienia i pozbawia negocjacje sensu. Dlatego powinniśmy odrzucić tę poprawkę.

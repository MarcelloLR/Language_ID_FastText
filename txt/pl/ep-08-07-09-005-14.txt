<CHAPTER ID="005-14">
14. Tworzenie grup politycznych (zmiana art. 29 Regulaminu) (
<P>
- Przed głosowaniem:
<SPEAKER ID="106" NAME="Bruno Gollnisch" AFFILIATION="NI">
(FR) Panie Przewodniczący! Zamiast powoływać się na artykuł 151 naszego regulaminu dotyczącego dopuszczalności poprawek, ponieważ wydaje się, że poprawka ta bardzo różni się od pierwotnego tekstu sprawozdania, chciałbym zaproponować odesłanie tekstu do komisji.
<P>
Krótko wyjaśnię tą propozycję. Głównym celem sprawozdania pana Corbetta, nawet w jego własnej opinii, jest niedopuszczenie do tego, by posłowie, którzy wierzą w obronę narodowej tożsamości, suwerenności i niepodległości mogli utworzyć grupę.
<P>
Chciałbym jednak zwrócić uwagę na szkodliwe efekty tego sprawozdania. W następnej kadencji Parlamentu, może dojść do tego, że bardzo duża liczba posłów niezrzeszonych, odkrywszy wspólną płaszczyznę, postanowi utworzyć grupę, która z pewnością będzie politycznie niepoprawna, ale będzie liczyć więcej posłów, niż państwu się wydaje.
<P>
Biorąc pod uwagę całkowicie antydemokratyczną, stronniczą i sekciarską logikę pana Corbetta i inicjatorów tego planu, zwracam ich uwagę na szkodliwe efekty tego tekstu. Uważam, że potencjalne konsekwencje takiego zapisu należy omówić w komisji.
<SPEAKER ID="107" NAME="Przewodniczący">
Panie Gollnisch, ja byłem przewodniczącym, kiedy pańska grupa została rozwiązana.
<SPEAKER ID="108" NAME="Daniel Hannan" AFFILIATION="NI">
Panie Przewodniczący, najgorszym możliwym powodem dla zmiany regulaminu jest realizacja celu jednej konkretnej osoby czy grupy. Właśnie taka jest różnica między rządami prawa a arbitralnym stosowaniem prawa. W każdym razie uważam, że to sprawozdanie, w swojej obecnej formie, jest nielegalne, ponieważ zostało odrzucone w swojej pierwotnej formie przez komisję. Poprawiona wersja przedstawiona Izbie jest zupełnie niepodobna do pierwotnej wersji, która została odrzucona w komisji, i dlatego uważam, że jeśli mamy przestrzegać nasze własne procedury, to możemy jedynie odesłać tekst do komisji lub do służby prawnej w celu przeprowadzenia arbitrażu.
<SPEAKER ID="109" NAME="Jo Leinen  " AFFILIATION="PSE">
przewodniczący Komisji Spraw Konstytucyjnych. - (DE) Panie Przewodniczący, nie ma powodu, żeby odsyłać to sprawozdanie do komisji. Gdyby pan Gollnisch chciał przedstawić swoje uwagi, mógł przyjść na posiedzenie naszej komisji, lecz nie uczynił tego.
<P>
Wszystko to już omawialiśmy, i mówiłem Izbie, że liczba posłów tego Parlamentu wzrosła z 626 do obecnego poziomu 785 w wyniku rozszerzenia Unii, a teraz ma wzrosnąć z 732 do 751, a w związku z tym, gdy nastąpi ta zmiana, minimalną wielkość grupy politycznej należy w naturalny sposób ponownie wyznaczyć. Zawsze tak robiliśmy w przeszłości i robimy to ponownie teraz. Jak państwo wiedzą, przedstawione poprawki są wnioskami kompromisowymi.
<P>
Dlatego panie przewodniczący uważam, że powinniśmy głosować dzisiaj, a nie odsyłać sprawę do komisji. Nie byłoby w tym żadnego pożytecznego celu.
<P>
(Wniosek o odesłanie do komisji został odrzucony.)
<P>
- Przed głosowaniem nad poprawką nr 3:
<SPEAKER ID="111" NAME="Hanne Dahl">
w imieniu grupy IND/DEM. - (DA) Panie Przewodniczący! Chciałabym krótko wyjaśnić powód mojej ustnej poprawki, a dotyczy ona zarówno pana Corbetta, jak i pana Leinena, którzy podawali wielkość Parlamentu jajko argument na korzyść tej zmiany. Niniejsza poprawka ustna, którą zgłaszam w imieniu mojej grupy, jest naturalną konsekwencją poprawek, które zostały przyjęte w 2002 roku, gdy pan Corbett był sprawozdawcą. Dlatego dokładnie podążam jego tokiem rozumowania, które wskazuje na powiększenie UE z 15 do 25 państw. Stosując taki sam współczynnik dla UE liczącej 27 państw, otrzymujemy liczbę 3%, która musi stanowić jedną piątą państw, i w rezultacie otrzymujemy niższą liczbę 22 dla liczby posłów. Mam nadzieję, że moja poprawka jest postrzegana w sposób właściwy, tzn. jako tekst kompromisowy. Podczas wczorajszych negocjacji apelowano o kompromis, który byłby zgodny z rozumowaniem zastosowanym przez Corbetta w 2002 roku. Ustna poprawka ma następujące brzmienie. Przeczytam ją po angielsku, ponieważ mam tylko wersję angielską, która została wręczona posłom dzisiaj.
<P>
"Grupa polityczna składa się z posłów pochodzących z co najmniej jednej piątej państw członkowskich. Minimalna liczba posłów wymagana dla utworzenia grupy politycznej wynosi 3% łącznej liczby posłów”.
<P>
(DA) Namawiam państwa do głosowania za tą ustną poprawką, gdyż byłby to kompromis w którym posłowie sprzeciwiający się pierwotnej propozycji mogliby w sposób konsekwentny poprzeć rozumowanie pana Corbetta.
<P>
(Ustna poprawka nie została przyjęta.)

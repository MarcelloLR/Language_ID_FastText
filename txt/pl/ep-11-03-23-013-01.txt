<CHAPTER ID="013-01">
1. Zmiana Traktatu o funkcjonowaniu Unii Europejskiej w odniesieniu do mechanizmu stabilizacyjnego dla państw członkowskich, których walutą jest euro (
<SPEAKER ID="036" NAME="Elmar Brok" LANGUAGE="DE">
Panie Przewodniczący! Panie i Panowie! Europejski mechanizm stabilizacyjny jest niezbędny, aby zapewnić długoterminową pomoc prawną i aby zagwarantować solidarność z państwami mającymi problemy, ale także w celu zabezpieczenia euro, zagwarantowania niezbędnej dyscypliny budżetowej oraz umożliwienia wspólnej reakcji na wyzwania związane ze wzrostem.
<P>
Ze względu na to, że zwykła procedura zajęła by dużo czasu oraz w celu uniknięcia referendum w niektórych państwach członkowskich, sytuacje tę można regulować wyłącznie poprzez uproszczoną procedurę zmiany Traktatu. Jednak Parlament twierdzi, że nie powinno to się stać zwyczajową procedurą i że tak naprawdę powinniśmy procedować zgodnie ze zwykłą procedurą zmiany Traktatu.
<P>
W pierwotnych wnioskach stwierdza się, że powinna to być czysto międzyrządowa metoda, w której Komisja odgrywa niewielką rolę, a Parlament Europejski żadnej. Dziś możemy powiedzieć - w związku z negocjacjami, które przeprowadziliśmy z Komisją, Europejskim Bankiem Centralnym, Przewodniczącym Rady Europejskiej i przewodniczącym Eurogrupy niemal we wszystkich sprawach dotyczących modeli, testów i podstaw decyzji oraz wszystkich aspektów związanych z określaniem ram i projektem rozporządzenia dotyczącego przedmiotowej kwestii w ramach procedury wspólnotowej - że jak dotąd Rada Europejska, Rada Ministrów Finansów uznają, że Parlament Europejski może również odegrać rolę w tym procesie i będzie odgrywać rolę w tych sprawach.
<P>
Dlatego początkowo nie byliśmy zbyt zadowoleni, ale wierzę, że jeżeli wykorzysta się instytucje wspólnotowe i jeżeli tak jak w przeszłości będziemy mogli zacząć wykorzystywać procedury międzyrządowe, to gdy nadejdzie właściwy moment stworzenie jasnej polityki wspólnotowej będzie proste. Ponieważ teraz obowiązują warunki instytucjonalne możemy Państwu zaproponować, że przyjmiemy tę proponowaną przez Radę Europejską procedurę zmiany traktatu i uruchomimy ją. Dlatego zaproponowaliśmy takie zmiany za jednomyślną zgodą Komisji Spraw Konstytucyjnych. Musimy zdać sobie sprawę, że nasze wykładnie zostały przyjęte i potwierdzone także notami przewodniczącego Eurogrupy oraz komisarza do spraw walutowych, a także notą Przewodniczącego Rady Europejskiej. Jestem przekonany, że to daje rzetelną podstawę do przyjęcia przez nas tej zmiany, aby zabezpieczyć euro, które dla Europy jest wielkim sukcesem, i wspólnie ruszyć naprzód.
<SPEAKER ID="037" NAME="Roberto Gualtieri">
sprawozdawca - (IT) Panie Przewodniczący! Panie i Panowie! W sprawozdaniu, nad którym mamy głosować nadal wyrażamy zastrzeżenia dotyczące decyzji o przyjęciu zmiany Traktatu w sprawie mechanizmu o charakterze międzyrządowym, ale jednocześnie opowiadamy się za nim, ponieważ - jak wyjaśnił pan poseł Brok - negocjacje, które przeprowadziliśmy pozwoliły nam na osiągnięcie ważnych celów dotyczących głównie faktu, iż uwarunkowania związane z pomocą zostaną ustalone poprzez rozporządzenie, to znaczy procedurę współdecyzji.
<P>
Głosowanie za sprawozdaniem jest zatem słuszne i chciałbym podziękować wielu kolegom, którzy przyczynili się do tego wyniku i nadmienić, że miałem niezwykły przywilej współpracy z panem posłem Brokiem, korzystania z wyjątkowo użytecznych rad pana posła Pirillo oraz współpracy z dwoma sprawozdawcami z Komisji Gospodarczej i Monetarnej (ECON): panem posłem Scicluną i panem posłem Gauzèsem, panem posłem Schade, panią poseł Häfner oraz grupą koordynatorów, a także oczywiście przewodniczącymi grup, które udzieliły nam ważnego wsparcia politycznego, dziękuję.
<SPEAKER ID="038" NAME="Przewodniczący -">
Chciałbym powitać Przewodniczącego Komisji Europejskiej oraz wiceprzewodniczącego Komisji, którzy są tutaj z nami, a także urzędującego przewodniczącego Rady. Mamy przed sobą bardzo ważne głosowanie, zatem dziękuję Państwu za obecność w tak ważnym momencie.
<P>
Proszę Państwa! Uwagi odnośnie głosowania będą Państwo mogli wygłosić jutro. Teraz nie ma uwag odnośnie głosowania i proszę takich uwag nie zgłaszać. Jutro po głosowaniu łącznie będziemy rozmawiać o wszystkich uwagach - dzisiejszych i jutrzejszych.

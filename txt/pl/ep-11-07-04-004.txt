<CHAPTER ID="004">
In Memoriam
<SPEAKER ID="009" NAME="Przewodniczący">
Dotarła do nas wiadomość o śmierci Ottona von Habsburga. Otto von Habsburg-Lothringen był jednym z pierwszych promotorów integracji europejskiej i współtwórcą idei Paneuropy. Przez wiele lat pełnił funkcję przewodniczącego Międzynarodowej Unii paneuropejskiej, najstarszego europejskiego ruchu integracyjnego. Przez dwie dekady, zasiadając w grupie Europejskiej Partii Ludowej, był także wielkim promotorem rozszerzenia Unii Europejskiej o państwa Europy Środkowej. Odszedł od nas nasz były kolega z Parlamentu Europejskiego.
<P>
25 czerwca zmarł także inny nasz kolega Jan Kułakowski, były poseł do Parlamentu Europejskiego z grupy ALDE. Jako polski emigrant, jeszcze w czasie, gdy w Polsce panował system komunistyczny, pełnił przez 14 lat funkcję Sekretarza Generalnego Światowej Organizacji Pracy. W rządzie, którym kierowałem, był przez 4 lata głównym negocjatorem członkowstwa w Unii Europejskiej. Jan Kułakowski wielce przyczynił się do tego, że Polska może dziś przewodzić pracom Rady Unii.
<P>
Proszę Państwa, odeszło od nas dwóch wybitnych Europejczyków o jakże różnych biografiach. Ich życiorysy połączyła idea pokojowej reintegracji całego naszego kontynentu. Odeszli, ale pozostawili swoje dziedzictwo kolejnym pokoleniom, także nam, siedzącym na tej sali. To, jak Europa zmieniła się za ich życia, jest dowodem, jak wiele można dokonać nawet wtedy, gdy punktem wyjścia jest kryzys i trudności. Nie zapomnimy o ich wkładzie do idei europejskiej. Będziemy kontynuować ich osiągnięcia.
<P>
(Posłowie wstali i zachowali minutę ciszy)

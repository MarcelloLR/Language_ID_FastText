<CHAPTER ID="014">
Przyjęcie protokołu poprzedniego posiedzenia
<SPEAKER ID="477" NAME="Bruno Gollnisch" AFFILIATION="NI">
- (FR) Panie Przewodniczący! Chciałbym przedstawić uwagę odnośnie do punktu 16 protokołu, w którym całkiem słusznie jest mowa o moim wniosku w sprawie przeprowadzenia debaty nad uchyleniem mojego immunitetu parlamentarnego, który został przez Pana odrzucony. Jest więc to sprzeczne z wcześniejszą wypowiedzią przewodniczącej na posiedzeniu Roberty Angelilli, która stwierdziła, że wczoraj udzielono mi głosu, żebym mógł mówić o uchyleniu mojego immunitetu parlamentarnego, co nie jest prawdą. W taki sposób ten Parlament pozbawił jednego ze swoich posłów bardzo ważnego prawa do ochrony, nie pozwalając ani jemu, ani nikomu, kto mógłby przemówić w jego obronie na posiedzeniu plenarnym w trakcie debaty, w trakcie składania wyjaśnień dotyczących sposobu głosowania lub przy jakiejkolwiek innej okazji. Chciałem tylko, aby przyjęto to do wiadomości, więc dziękuję, że Pan to uczynił.
<SPEAKER ID="478" NAME="Przewodniczący">
Rozumiem, że to jest Pańska uwaga do protokołu. Dziękuję za tę uwagę.

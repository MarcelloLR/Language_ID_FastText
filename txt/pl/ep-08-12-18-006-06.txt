<CHAPTER ID="006-06">
6. Rok budżetowy 2009 ze zmianami Rady (głosowanie) 
<P>
- Po głosowaniu:
<SPEAKER ID="075" NAME="Éric Woerth">
urzędujący przewodniczący Rady. - (FR) Panie przewodniczący, panie i panowie! Państwa głosowanie w sprawie drugiego czytania projektu budżetu stanowi ostatni etap procedury charakteryzującej się wysokiej jakości współpracą pomiędzy oboma filarami władzy budżetowej a Komisją. Pragnę w tym miejscu serdecznie podziękować wszystkim zaangażowanym osobom, a szczególnie przewodniczącemu Komisji Budżetowej, panu posłowi Böge, sprawozdawcom, pani poseł Haug i panu posłowi Lewandowskiemu, a także pani komisarz Grybauskaitė.
<P>
Podczas spotkania konsultacyjnego 21 listopada pracowaliśmy wspólnie nad określeniem wyważonego budżetu na rok 2009, który zagwarantuje odpowiednie finansowanie polityki UE, a jednocześnie zapewni ochronę interesów podatników europejskich. Wspólnie określiliśmy także zasady finansowania instrumentu żywnościowego, wypełniając tym samym spoczywający na nas obowiązek wobec krajów rozwijających się. Ustanowiliśmy również wspólnie praktyczne środki umożliwiające wyjście z impasu w dziedzinie polityki spójności i ostateczne zainicjowanie programów obejmujących okres 2007-2013.
<P>
Waga tej inicjatywy została podkreślona przez głowy państw i szefów rządów podczas szczytu Rady Europejskiej, co stanowi istotny element wspólnotowej odpowiedzi na kryzys gospodarczy, któremu nadal bezzwłocznie musimy stawiać czoła. Oddane przez państwa głosy zapewnią pełną realizację wyników konsultacji zostaną zrealizowane w pełni i zgodnie z procedurą określoną postanowieniami Traktatu, mogę więc niniejszym potwierdzić, że Rada akceptuje maksymalną stopę wzrostu wynikającą z drugiego czytania.
<SPEAKER ID="076" NAME="Przewodniczący">
Panie pośle Woerth! Dziękuję panu za to oświadczenie.
<P>
Ponieważ Komisja nie zamierza przedstawić uwag stwierdzam, że procedura budżetowa przebiegła zgodnie z Traktatem i porozumieniem międzyinstytucjonalnym z 17 maja 2006 r. oraz że zgodnie z art. 13 tego porozumienia Rada i Parlament ustaliły, że zgadzają się co do maksymalnej stopy wzrostu wydatków nieobowiązkowych, zgodnie z drugim czytaniem w Parlamencie.
<P>
W związku z powyższym procedurę budżetową można uznać za zamkniętą, a budżet za ostatecznie ustalony. Teraz podpiszemy różne oświadczenia, ale za chwilę będziemy musieli głosować nad kolejną rezolucją.
<P>
(Przewodniczący zwrócił się do pana posła Woertha, pani komisarz Grybauskaitė, pana posła Reimera Böge (przewodniczącego Komisji Budżetowej oraz do sprawozdawców pani poseł Haug i pana posła Lewandowskiego by przyłączyli się do niego).
<P>
(Nastąpiło podpisanie budżetu)
<P>
Dowiedziałem się właśnie, że dziś są urodziny pana posła Böge i pragnę mu złożyć najlepsze życzenia.

<CHAPTER ID="009-05">
5. Finansowanie działań innych niż Oficjalna Pomoc Rozwojowa (ODA) w krajach podlegających rozporządzeniu (WE) 1905/2006 (
<P>
Przed głosowaniem:
<SPEAKER ID="108" NAME="Thijs Berman">
sprawozdawca. - Pani przewodnicząca! Pragnę skierować to sprawozdanie z powrotem do komisji zgodnie z art. 168(2) Regulaminu. Zarówno ten demokratycznie wybrany Parlament, jak i Komisja Europejska dostrzegają konieczność objęcia zakresem działania niektórych skromnych form współpracy między UE a krajami rozwijającymi się, działań które nie polegają ściśle na łagodzeniu ubóstwa, takich jako programy wymiany między uczelniami tu i tam.
<P>
Budżet na rozwój nie jest przeznaczony na tego rodzaju współpracę, ale niektórzy posłowie nalegają na zastosowanie podstawy prawnej, która doprowadziłaby nas to finansowania tych działań ze środków budżetu rozwoju podczas, gdy tego właśnie chcemy uniknąć za pomocą tego sprawozdania.
<P>
Nie osiągnęliśmy porozumienia. Jeżeli poprawka 1 zostanie przyjęta, wówczas to sprawozdanie stanie się niespójne i sprzeczne z interesami najbiedniejszych ludzi na świecie. Uważam wobec tego, że powinniśmy odesłać to sprawozdanie z powrotem do Komisji Rozwoju w celu uzgodnienia podstawy prawnej przy poparciu wyraźnej większości tej Izby.
<SPEAKER ID="109" NAME="Michael Gahler" AFFILIATION="PPE-DE">
(DE) Pani przewodnicząca! Rzeczywiście występują różnice interpretacyjne. Interpretacja prawna Komisji Rozwoju jest sprzeczna z interpretacją Komisji Spraw Zagranicznych i Rynku Wewnętrznego, oraz sprzeczna z interpretacją prawną służb prawnych naszego Parlamentu, orzecznictwem Europejskiego Trybunału Sprawiedliwości oraz poglądem Rady i Komisji, a zatem my, stanowiąc większość, nalegamy na posłużenie się podstawa prawną wskazaną w tej poprawce.
<P>
Zwracam się zatem o wycofanie wniosku o ponowne skierowanie do komisji. W odniesieniu do treści tego sprawozdania, nie ma różnic zdań. Zgadzamy się co do treści, a różnice występują tylko w odniesieniu do interpretacji prawnej, a skierowanie sprawozdania ponownie do komisji różnic tych nie zmieni.
<SPEAKER ID="110" NAME="Ana Maria Gomes" AFFILIATION="PSE">
Pani przewodnicząca! Pragnę poprzeć pana posła sprawozdawcę. Po debacie, która odbyła się wczoraj, oraz biorąc pod uwagę wkład ze strony Komisji, zgadzam się całkowicie, że potrzebne nam jest więcej dyskusji i musimy znaleźć właściwą podstawę prawną dla działań, które nie są działaniami czysto ODA - niemniej jednak są bardzo ważne dla współpracy na rzecz rozwoju z krajami rozwijającymi się - a zatem nie mieszczą się w zakresie pozostałych instrumentów dotyczących współpracy z krajami uprzemysłowionymi, ani aktualnego instrumentu finansowania współpracy na rzecz rozwoju DCI.
<P>
Bardzo ważne jest także, aby zamrozić środki przewidziane na DCI w zakresie współpracy zgodnie z kryteriami ODA, a zatem popieram naszego kolegę pana Bermana z jego wnioskiem o więcej czasu na zastanowienie.

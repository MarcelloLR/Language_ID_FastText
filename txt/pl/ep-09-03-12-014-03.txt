<CHAPTER ID="014-03">
3. Wydalenie organizacji pozarządowych z Darfuru (głosowanie) 
<P>
- Przed głosowaniem nad ustępem 1:
<SPEAKER ID="360" NAME="Martine Roure">
w imieniu grupy PSE. - (FR) Pani przewodnicząca! Chciałabym zaproponować poprawkę ustną dotyczącą wstawienia po ustępie 1 następującego sformułowania: "domaga się natychmiastowego i bezwarunkowego uwolnienia wszystkich pracowników humanitarnych sekcji belgijskiej "Lekarzy bez granic” porwanych wczoraj ze swoich biur w Saraf-Umra, 200 km na zachód od El-Faszer, stolicy Darfuru Północnego”.
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Pani przewodnicząca! Chciałem zauważyć, że w poprawce nie można zastosować słowa "wczoraj”, ponieważ rezolucja musi być ważna dłużej niż jeden dzień.
<SPEAKER ID="362" NAME="Martine Roure" AFFILIATION="PSE">
- (FR) Pani przewodnicząca! Przykro mi, ale nie rozumiem, czemu mamy wprowadzić ograniczenia czasowe.
<P>
Powtarzam: "domaga się natychmiastowego i bezwarunkowego uwolnienia wszystkich pracowników humanitarnych” - czy słowo "natychmiastowego” stanowi problem?
<SPEAKER ID="363" NAME="Przewodnicząca">
Pani poseł Roure, chodzi o słowo "wczoraj”. Powiedziała pani "wczoraj”.
<SPEAKER ID="364" NAME="Martine Roure" AFFILIATION="PSE">
- (FR) Pani przewodnicząca! Rzeczywiście zgadzam się. Przepraszam. Proszę usunąć słowo "wczoraj”. Ma pani całkowitą rację.
<SPEAKER ID="366" NAME="Charles Tannock">
autor. - Pani przewodnicząca! Moje ugrupowanie proponuje usunięcie ustępów 2 i 6. Nasza propozycja nie jest spowodowana tym, że nie zgadzamy się z ich treścią, ale naszym zdaniem nie są one niezbędne w przedmiotowej rezolucji i nie pomogą, biorąc pod uwagę delikatną naturę obecnej sytuacji, w nakłonieniu prezydenta Al-Baszira do zmiany jego decyzji i zezwolenia na powrót organizacji pozarządowych. Dlatego wnosimy o usunięcie ustępu 2 i 6. Rozumiem, że grupa Socjalistów złoży podobną propozycję i zaproponuje również usunięcie ustępu 5, co także z podobnych powodów popieramy.
<SPEAKER ID="368" NAME="Martine Roure">
w imieniu grupy PSE. - (FR) Potwierdzam wypowiedź pana posła Tannocka, wnosimy o usunięcie ustępu 5.
<SPEAKER ID="370" NAME="Paul Rübig" AFFILIATION="PPE-DE">
(DE) Pani przewodnicząca! Mam następującą prośbę. Ponieważ 7 czerwca odbędą się wybory i obecnie znacznie wzrosła liczba osób odwiedzających Parlament, chciałbym zapytać, czy możliwe byłoby podczas posiedzeń plenarnych odbywających się w Strasburgu w kwietniu i maju udostępnienie odwiedzającym wszystkich pomieszczeń, w tym sali plenarnej, aż do północy, tak byśmy mogli właściwie zająć się wszystkimi odwiedzającymi.
<SPEAKER ID="371" NAME="Przewodnicząca">
Ogłaszam odroczenie sesji Parlamentu Europejskiego.

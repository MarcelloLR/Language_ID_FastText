<CHAPTER ID="007-19">
19. Pozostałości pestycydów w żywności i paszy (uprawnienia wykonawcze Komisji) (głosowanie) 
<P>
- Sprawozdanie: Robert Sturdy
<P>
- Przed głosowaniem
<SPEAKER ID="108" NAME="Siim Kallas">
wiceprzewodniczący Komisji. -Panie przewodniczący! Komisja pragnie podziękować Parlamentowi Europejskiemu za jego konstruktywne wsparcie i z zadowoleniem przyjmuje osiągnięty dobry kompromis. W ramach tego kompromisu Komisja zgodziła się złożyć następujące oświadczenie:
<P>
"Standardowe ramy czasowe procedury regulacyjnej połączonej z kontrolą są określone w art. 5a ust. 3 i 4 decyzji 1999/468/WE. Odstępstwa od ustępów 3 i 4 mogą być przyznane w odpowiednio uzasadnionych wyjątkowych przypadkach. Celem skrócenia limitów czasowych w ramach procedury regulacyjnej połączonej z kontrolą, o której mowa w projekcie rozporządzenia Parlamentu Europejskiego i Rady zmieniającego rozporządzenie (WE) nr 396/2005 w sprawie najwyższych dopuszczalnych poziomów pozostałości pestycydów w żywności i paszy pochodzenia roślinnego i zwierzęcego oraz na ich powierzchni, w odniesieniu do uprawnień wykonawczych przyznanych Komisji jest zakończenie procesu od wniosku o ustalenie najwyższego dopuszczalnego poziomu pozostałości do jego przyjęcia w okresie krótszym od roku. Te dostosowania są niezbędne dla zapewnienia spójności z proponowanym rocznym terminem udzielenia zezwolenia na środki ochrony roślin, o którym mowa w projekcie rozporządzenia Parlamentu Europejskiego i Rady dotyczącego wprowadzania do obrotu środków ochrony roślin.
<P>
Komisja Europejska zbada stosowność skrócenia terminów w ramach procedury regulacyjnej połączonej z kontrolą po dwóch latach zbierania doświadczeń w stosowaniu procedury udzielania zezwolenia na mocy projektu rozporządzenia Parlamentu Europejskiego i Rady dotyczącego wprowadzania do obrotu środków ochrony roślin, uwzględniając doświadczenia zdobyte w trakcie stosowania tych procedur w Parlamencie Europejskim i Radzie”.

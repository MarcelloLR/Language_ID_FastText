<CHAPTER ID="006">
Komunikat przewodniczącego
<SPEAKER ID="072" NAME="Przewodniczący">
Szanowni państwo! Jak państwo widzą, w sali posiedzeń zainstalowano dwa nowe ekrany informacyjne. Są większe i umożliwiają o wiele więcej rozwiązań niż stare ekrany.
<P>
Jest to pierwszy krok trwającego właśnie projektu mającego na celu lepszą jakość i prezentację informacji dotyczących przebiegu posiedzeń plenarnych, zarówno dla posłów, jak i dla publiczności.
<P>
W szczególności po każdym głosowaniu imiennym będzie krótko wyświetlany graficzny układ izby, ukazujący sposób głosowania w Parlamencie. Ta nowa cecha, znana wielu parlamentom krajowym, stanowi jedynie odzwierciedlenie informacji, które są zawsze szczegółowo podawane w załączniku "Wyniki głosowania” do protokołów z posiedzeń.
<P>
Jednakże, w związku z decyzją prezydium Parlamentu podjętą wczoraj wieczorem, Konferencja Przewodniczących w swej nieskończonej mądrości w czwartek zdecyduje, czy przewodniczący grup będą w przyszłości chcieli na stałe wykorzystywać ten element systemu.
<P>
W międzyczasie dziś rano odbyły się konsultacje z grupami politycznymi, podczas których wyraziły one zgodę na wykorzystanie tej prezentacji graficznej na zasadach eksperymentu podczas naszych dzisiejszych porannych głosowań.

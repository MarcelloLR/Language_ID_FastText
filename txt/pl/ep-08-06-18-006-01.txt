<CHAPTER ID="006-01">
1. Wewnętrzny rynek energii (
<P>
- Przed głosowaniem:
<SPEAKER ID="112" NAME="Eluned Morgan">
sprawozdawczyni. - Panie przewodniczący! Sprawozdanie to jest pierwszym z pakietu działań związanych z rynkami energetycznymi w Unii Europejskiej. Podczas opracowywania tego pakietu wszyscy sprawozdawcy i sprawozdawcy pomocniczy blisko ze sobą współpracowali; chcielibyśmy przesłać Radzie wiadomość, że podczas negocjacji mamy zamiar traktować to jako pakiet, a nie jako pojedyncze sprawozdania.
<P>
Jeden z aspektów dyrektywy w sprawie energii elektrycznej jest przyczyną znacznych podziałów w Parlamencie. Wyjątkowo zakończyło się to fiaskiem na szczeblu krajowym, a nie na szczeblu partii politycznych. Wzywam jednak kolegów, aby rozważali to sprawozdanie jako całość. Oznacza to zajęcie się sprawą ubóstwa energetycznego, lepszych praw konsumentów i działań mających na celu lepszą pracę rynku.
<P>
- Przed głosowaniem nad poprawką 169:
<SPEAKER ID="114" NAME="Anni Podimata" AFFILIATION="PSE">
(EL) Panie przewodniczący! Pozwolę sobie poprosić, zgodnie z art. 150 ust. 5 Regulaminu, aby poprawka została utrzymana, ponieważ poparło ją 40 posłów do Parlamentu Europejskiego.
<SPEAKER ID="115" NAME="Przewodniczący">
Miałaby pani rację, gdyby poprawka ta nie upadła w wyniku poprzedniego głosowania. Wtedy mogłaby pani sama ją przedłożyć, jednak ponieważ upadła ona z powodu poprzedniego głosowania, niestety, nie może jej pani przedstawić.

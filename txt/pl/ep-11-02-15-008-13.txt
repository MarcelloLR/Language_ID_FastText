<CHAPTER ID="008-13">
13. Skażenie radioaktywne środków spożywczych (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Pani Przewodnicząca! Chciałbym zgłosić do protokołu, że głosowanie miało miejsce bezpośrednio po wcześniejszym głosowaniu, zatem chcę oficjalnie zaznaczyć, że jestem przeciwko. Chociaż nie mogłem wziąć udziału w głosowaniu, to jestem przeciwny.
<P>
Ponadto chciałbym zwrócić uwagę Parlamentu, że przedmiotowy wniosek dotyczący decyzji w sprawie europejskiego systemu ochrony patentowej jest powiązany z oczekiwaną na 8 marca decyzją Trybunału Sprawiedliwości. W związku z tym miałem zamiar zaproponować, aby Parlament odłożył głosowanie w sprawie decyzji dotyczącej patentu europejskiego do czasu wydania przez Trybunał Sprawiedliwości orzeczenia w kwestii jurysdykcji pod względem zasad językowych.
<P>
Chciałbym, aby moją sugestię odnotowano w protokole.
<SPEAKER ID="147" NAME="Ivo Belet" AFFILIATION="PPE">
Pani Przewodnicząca! Jest to poprawka ustna dotycząca odszkodowań dla rolników i za tę inicjatywę chcę podziękować pani poseł Rivasi. Brzmi ona następująco: "Do marca 2012 roku Komisja przedstawi Parlamentowi Europejskiemu i Radzie sprawozdanie na temat zasadności systemu odszkodowań dla rolników, których produkty spożywcze zostały zanieczyszczone powyżej ustalonych maksymalnych dozwolonych poziomów skażenia i nie mogą zostać dopuszczone do sprzedaży. System taki powinien opierać się na zasadzie "zanieczyszczający płaci”. Do powyższego sprawozdania dołączony będzie, we właściwym przypadku, projekt ustawodawczy wprowadzający taki system”. Jest to wspólna poprawka złożona przez pięć grup politycznych.
<SPEAKER ID="149" NAME="Przewodnicząca">
Na tym kończymy głosowanie.

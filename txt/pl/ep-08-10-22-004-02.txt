<CHAPTER ID="004-02">
2. Posiedzenie Rady Europejskiej (15-16 października 2008 r.) (głosowanie) 
<P>
- Przed głosowaniem:
<SPEAKER ID="080" NAME="Pervenche Berès  " LANGUAGE="FR">
Panie przewodniczący! Zarządzając obecnym kryzysem Parlament wykazał się poczuciem odpowiedzialności. W tym właśnie duchu Komisja Gospodarcza i Monetarna zebrała się w poniedziałek wieczorem w celu rozpatrzenia zmiany dyrektywy dotyczącej wymogów kapitałowych, znanej w skrócie jako "CRD”, która przedstawiona została przez Komisję Europejską jako jeden z podstawowych elementów jej odpowiedzi na poważny kryzys finansowy w Unii Europejskiej.
<P>
Pragnę poinformować posłów zgromadzonych na tym posiedzeniu plenarnym, że Komisja Europejska nie uważała za celowe uczestniczyć w pracach prowadzonych przez Komisję Gospodarczą i Monetarną w poniedziałek wieczorem w celu tej wymiany poglądów.
<P>
- Przed głosowaniem nad ust. 6:
<SPEAKER ID="082" NAME="Wolf Klinz" AFFILIATION="ALDE">
- (DE) Panie przewodniczący, panie i panowie! Otrzymali to państwo na piśmie. Jestem za tym, żebyśmy dodali część zdania sformułowaną w języku angielskim w następujący sposób:
<P>
"Deplores the expected spillover effects to other sectors of the economy, therefore...”
<P>
(DE) Poprzez dodanie tej części zdania wskazalibyśmy wyraźnie, że kryzys finansowy wywiera negatywny wpływ na całą gospodarkę.
<P>
(Poprawka ustna nie została przyjęta)
<SPEAKER ID="084" NAME="Hartmut Nassauer" AFFILIATION="PPE-DE">
(DE) Panie przewodniczący! Pragnę jedynie zwrócić uwagę, że głosujemy nad wspólnym projektem rezolucji czterech grup politycznych, które uzgodniły, że nie będą zgłaszać żadnych poprawek do tego wspólnego tekstu. Poprawki ustne to też poprawki, a Grupa Porozumienia Liberałów i Demokratów na rzecz Europy podpisała wspólną rezolucję. Dlatego z przykrością musimy sprzeciwić się zgłaszaniu kolejnych poprawek, w tym poprawek ustnych.
<P>
- Po głosowaniu nad poprawką nr 6:
<SPEAKER ID="086" NAME="Avril Doyle" AFFILIATION="PPE-DE">
Panie przewodniczący! Czy nie wymagało się od nas głosowania nad ust. 6? Oczekuję wyjaśnienia przez pana tej sprawy.
<SPEAKER ID="087" NAME="Przewodniczący">
Nie! Nie złożono żadnego wniosku dotyczącego odrębnego głosowania nad tym ustępem.
<P>
- Przed głosowaniem nad ust. 9:
<SPEAKER ID="089" NAME="Margarita Starkevičiūt" AFFILIATION="ALDE">
(LT) Chciałabym tylko w celu wyjaśnienia dodać po ust. 9 kolejne słowa, a wtedy tekst otrzymałby następujące brzmienie:
<P>
"i ich zgodności z postanowieniami Traktatu”. Nasz tekst stanowiłby wtedy, co następuje: "zasad pomocy państwa do podjętych środków i ich zgodności z postanowieniami Traktatu”.
<P>
(Poprawka ustna nie została przyjęta)
<P>
- Przed głosowaniem nad ust. 29:
<SPEAKER ID="092" NAME="Ona Juknevičien" AFFILIATION="ALDE">
Panie przewodniczący! Sądzę, że za chwilę koledzy posłowie z grupy PPE-DE powstaną, żeby zabrać głos, ale zanim to zrobią chciałabym ich poprosić, żeby zastanowili się nad tym, czy poparcie mojej poprawki ustnej dotyczącej dodania dwóch słów podkreślających izolację sektora energetyki regionu Morza Bałtyckiego i jego stuprocentową zależność od Rosji byłoby sprzeczne z ich zasadami. Chcielibyśmy podkreślić znaczenie inicjatywy Komisji, a w szczególności Rady, i przyjąć tę inicjatywę z zadowoleniem, przyczyniając się tym samym do położenia kresu izolacji sektora energetyki regionu Morza Bałtyckiego. Dlatego w ust. 29, w którym mówimy o Europie Wschodniej chciałabym uwzględnić odniesienie do regionu Morza Bałtyckiego. Apeluję do państwa o poparcie.
<P>
(Oklaski ze środka i z lewej strony)
<SPEAKER ID="093" NAME="Hartmut Nassauer" AFFILIATION="PPE-DE">
(DE) Panie przewodniczący! Proponuję, żeby nasi koledzy posłowie z Grupy Porozumienia Liberałów i Demokratów na rzecz Europy zgłaszali swoje uzasadnione zastrzeżenia podczas przeznaczonych do tego negocjacji. Impertynenckie jest zgłaszanie takich wniosków na posiedzeniu plenarnym, ponieważ nie możemy tutaj przeprowadzić poważnej debaty nad tymi wnioskami. Jest to zachowanie nieparlamentarne i dlatego wniosek ten nie powinien zostać uwzględniony.
<P>
(Oklaski)
<P>
(Poprawka ustna nie została przyjęta)
<P>
- Po głosowaniu nad poprawką nr 1:
<SPEAKER ID="095" NAME="Hélène Goudin" AFFILIATION="IND/DEM">
(SV) Panie przewodniczący! Uważam, że nie ma usprawiedliwienia dla nieprzekazania nam dziś poprawek do dziesiątej rano, a potem przekazania nam ich jedynie w języku angielskim, łotewskim i fińskim. Takie przypadki nie powinny mieć tutaj miejsca.
<SPEAKER ID="096" NAME="Przewodniczący">
Pani poseł Goudin! Pani skarga zostaje odnotowana.
<P>
- Po głosowaniu:
<SPEAKER ID="097" NAME="Alexander Alvaro" AFFILIATION="ALDE">
Panie przewodniczący! Pragnę tylko zwrócić uwagę Izbie, że głosowaliśmy nad rezolucją z posiedzenia Rady Europejskiej i to wstyd, że nie ma tutaj żadnego przedstawiciela Rady, żeby zapoznać się z wynikami naszej pracy i tym, co mamy do powiedzenia. Nie tak powinna wyglądać nasza współpraca.
<P>
(Oklaski)
<SPEAKER ID="098" NAME="David Martin" AFFILIATION="PSE">
Panie przewodniczący! Może i prawdą jest, że nie ma tutaj przedstawiciela Rady ale chciałbym zaapelować do Izby, żebyśmy serdeczne powitali naszą nową panią komisarz, która zadała sobie trudu, żeby pojawić się tutaj podczas głosowania natychmiast po swoim zatwierdzeniu na stanowisku. Witam serdecznie w tej Izbie baronessę Ashton.
<P>
(Burzliwe oklaski)
<SPEAKER ID="099" NAME="Przewodniczący">
Panie pośle Martin! W rzeczy samej zachował pan czujność.

<CHAPTER ID="008-22">
22. Oddziaływanie środowiskowe planowanego gazociągu bałtyckiego, mającego łączyć Rosję i Niemcy (
<P>
- Przed głosowaniem w sprawie poprawki nr 23:
<SPEAKER ID="155" NAME="Dirk Sterckx" AFFILIATION="ALDE">
- (NL) Panie przewodniczący! Pojawił się jakiś problem z tablicą informacyjną. Wynik głosowania wynosi zero, więc nie wiadomo, ile osób głosowało za, a ile przeciw.
<SPEAKER ID="156" NAME="Przewodniczący">
Dziękuję panu, panie pośle Sterckx. Nie widzę tablicy, ponieważ siedzę do niej tyłem.
<P>
Obsługa poinformowała mnie, że faktycznie mamy problem z procedurą elektronicznego liczenia głosów, więc proszę państwa o cierpliwość. Problem zostanie usunięty za kilka sekund.
<P>
- Przed głosowaniem w sprawie poprawki nr 50:
<SPEAKER ID="157" NAME="Justas Vincas Paleckis" AFFILIATION="PSE">
Panie przewodniczący! Całkowicie panu ufamy, lecz bylibyśmy wdzięczni, gdyby mógł pan ogłosić dokładną liczbę osób, które głosowy za i przeciw oraz które wstrzymały się od głosu.
<SPEAKER ID="158" NAME="Przewodniczący">
. - Ponieważ duży ekran nie działa, przeczytam liczby, jeśli nikt nie ma nic przeciwko. To najlepsze rozwiązanie.
<P>
(Głosowanie przerwano na kilka minut, aby naprawić ekrany pokazujące wyniki.)
<SPEAKER ID="159" NAME="Graham Booth" AFFILIATION="IND/DEM">
Panie przewodniczący! Próbowałem przed chwilą zwrócić na siebie pana uwagę, ale mnie pan nie zauważył. Po sprawdzeniu głosowania nad poprawką nr 49, 474 głosów oddano za, a 181 przeciwko i stwierdził pan "Jak już mówiłem, zatwierdzono” Jednak nie powiedział pan "zatwierdzono”: powiedział pan "odrzucono”.
<SPEAKER ID="160" NAME="Przewodniczący">
Nie pamiętam. Jeśli pan tak twierdzi, panie pośle, to pewnie tak jest.
<P>
- Po głosowaniu w sprawie poprawki nr 51:
<SPEAKER ID="162" NAME="Marcin Libicki">
sprawozdawca. - Panie Przewodniczący! My się możemy, chociaż bardzo niechętnie, zgodzić na to, że tablice nie działają. To jest skandaliczne, żeby w Parlamencie Europejskim nie można było dowiedzieć się, jaki jest wynik. W tej sytuacji ja proszę, żeby wtedy, kiedy Pan sprawdza, podał Pan dokładny wynik - ile osób było za, ile przeciw, ile się wstrzymało. Jeżeli nie jest wyświetlone na tablicy, proszę, żeby Pan to przeczytał i żeby Pana służby to zapisały.
<SPEAKER ID="163" NAME="Werner Langen" AFFILIATION="PPE-DE">
- (DE) Panie przewodniczący! Chciałbym zwrócić uwagę, że system wskaźników funkcjonuje właściwie przy fotelu każdego posła, że rok temu wprowadziliśmy te tajemnicze ekrany, że wszystko działało wcześniej bez zastrzeżeń i że tak czy owak nasze zaufanie do przewodniczącego jest warunkiem zasadniczym do właściwego prowadzenia spraw.
<P>
(Oklaski)
<P>
- Przed głosowaniem w sprawie poprawki nr 30:
<SPEAKER ID="165" NAME="Christopher Beazley" AFFILIATION="PPE-DE">
Panie przewodniczący! To proste. Prosimy po prostu o głosowanie podzielone średnikiem, czyli: "bardzo istotne jest, aby Rosja wykazała się dobrą wolą we współpracy w ramach europejskiej polityki energetycznej;”. Chcielibyśmy uzyskać głosowanie podzielone. My, po tej stronie Parlamentu, uważamy, że jest ono zbyteczne i pierwsza część poprawki mogłaby zostać niewłaściwie zinterpretowana, lecz pragniemy poprzeć drugą część, która podkreśla znaczenie ratyfikacji karty energetycznej przez Rosję.
<P>
(Parlament przyjął wniosek)
<P>
- Przed głosowaniem w sprawie poprawki nr 37:
<SPEAKER ID="167" NAME="Andres Tarand" AFFILIATION="PSE">
Panie przewodniczący! Punkt Q dotyczy populacji alg, których wykwit stanowi szczególne ryzyko dla Finlandii, Szwecji i Niemiec. Uważam, że algi nie rozróżniają Szwecji, Łotwy czy innych krajów, gdyż to gdzie się znajdują zależy od wiatru.
<P>
W związku z tym treść ustnej poprawki brzmi następująco: "zważywszy, że realizacja prac wynikających z uzyskania specjalnych warunków na Morzu Bałtyckim spowoduje gwałtowny wzrost populacji alg, który może stanowić szczególne ryzyko dla Finlandii, Szwecji, Niemiec i państw bałtyckich,”. To wszystko. Żałuję, iż nie uwzględniono Polski, ale wynika to z przyczyn technicznych.
<P>
(Parlament przyjął ustną poprawkę)
<P>
- Po głosowaniu końcowym:
<SPEAKER ID="169" NAME="Marcin Libicki">
sprawozdawca. - Chciałem bardzo podziękować wszystkim, którzy zechcieli poprzeć to sprawozdanie. Mam nadzieję, że pan komisarz Dimas, Komisja, Rada i wszyscy wielcy Unii Europejskiej wezmą pod uwagę tę opinię Parlamentu Europejskiego, która tutaj jest w przejrzysty sposób wyrażona. Sprawa solidarności energetycznej, sprawa szerzej rozumianej solidarności - politycznej, dbałość o środowisko są niezwykle ważne dla Parlamentu Europejskiego. To sprawozdanie i to głosowanie, w którym 90% osób wypowiedziało się za, powinny być jasną wskazówką dla władz Unii Europejskiej, że nie można będzie lekceważyć opinii Parlamentu Europejskiego i że ta rezolucja, chociaż formalnie niewiążąca, jest jednak zobowiązująca.

<CHAPTER ID="011-03">
3. - Przypadek dziennikarza Perweza Kambakhsha - Przypadek obywatela irańskiego Seyeda Mehdi Kazemi (głosowanie) 
<P>
- Przed rozpoczęciem głosowania:
<SPEAKER ID="252" NAME="Marco Cappato">
autor. - (IT) Panie przewodniczący, panie i panowie! Chciałbym tylko zapytać, zgodnie z artykułem 115 Regulaminu, czy głosowanie, które mamy zamiar przeprowadzić, nie może zostać unieważnione z tytułu ewentualnych kwestii proceduralnych.
<P>
Pozycję dotyczącą Mehdiego Kazemi dodano do pozycji mówiących o przypadkach naruszenia praw człowieka, demokracji i rządów prawa. Jakkolwiek nie jest to rezolucja dotycząca polityki azylowej, biuro postanowiło włączyć tę pozycję jako przypadek wymagający pilnego rozstrzygnięcia. W mojej opinii, byłby to bardzo negatywny i niezrozumiały dla opinii publicznej przykład, gdyby przyczyny proceduralne podważyły fundamentalną jednomyślność tej Izby.
<SPEAKER ID="253" NAME="Bernard Posselt" AFFILIATION="PPE-DE">
(DE) Panie przewodniczący, informacje na temat tego przypadku są sprzeczne. To, co powiedział pan komisarz, różni się też od tekstu wniosku w sprawie rezolucji. Powiedział, że Wielka Brytania nie ma zamiaru go wydać. Dlatego chcę zaproponować mojej grupie, aby nie głosowała przeciw, tak, jak mieliśmy zamiar, ale wstrzymała się od głosu, w przyszłości natomiast Izba powinna bardziej szczegółowo analizować przypadki tego rodzaju. Ta kwestia z pewnością nie powinna być rozpatrywana w trybie pilnym.
<SPEAKER ID="254" NAME="Przewodniczący">
Głosowanie uważam za zakończone.

<CHAPTER ID="009-14">
14. Sprawozdanie dotyczące postępów Byłej Jugosłowiańskiej Republiki Macedonii w 2009 roku. (
<P>
Przed głosowaniem nad poprawką 18:
<SPEAKER ID="166" NAME="Ulrike Lunacek">
, w imieniu grupy Verts/ALE. - Panie przewodniczący! Przedmiotowa poprawka dotyczy tego, że rząd w Skopje przedstawił projekt ustawy przeciw dyskryminacji, w którym z pakietu usunął kwestie związane z orientacją seksualną. Takie postępowanie jest po prostu nie do zaakceptowania, ale nie chcę nikogo stawiać przed wyborem zagłosowania przeciwko poprawce dotyczącej praw człowieka, tylko ze względu na kwestie nazewnictwa związane z Byłą Jugosłowiańską Republiką Macedonii. Dlatego też proszę o zamianę zwrotu "rząd Macedonii” na zwrot "rząd Byłej Jugosłowiańskiej Republiki Macedonii”.
<SPEAKER ID="168" NAME="Zoran Thaler">
autor. - Panie przewodniczący! W przypadku poprawki 4, przeciwnie do propozycji głosowania, sugeruję oddanie głosu przeciwko, ze względu na porozumienie z koleżankami i kolegami posłami z Grecji.

<CHAPTER ID="022">
Studia artystyczne w Unii Europejskiej (krótka prezentacja) 
<SPEAKER ID="184" NAME="Przewodniczący">
Kolejnym punktem posiedzenia jest sprawozdanie pani poseł Badii and Cutchet w imieniu Komisji Kultury i Edukacji w sprawie studiów artystycznych w Unii Europejskiej ).
<SPEAKER ID="185" NAME="Maria Badia i Cutchet" LANGUAGE="ES">
Panie przewodniczący! Choć edukacja artystyczna jest obecnie przedmiotem obowiązkowym w prawie wszystkich państwach członkowskich, występują zasadnicze różnice w metodyce nauczania tego przedmiotu.
<P>
Historycznie rzecz ujmując kształcenie artystyczne łączono przede wszystkim z edukacją dzieci i młodzieży. Jednakże nacisk, jaki obecnie kładzie się na kształcenie ustawiczne oraz rozwój nowych technologii informacyjno-komunikacyjnych (ICT) sprawiły, że obszar tradycyjnie poświęcony kulturze i sztuce rozszerzył się i powstały nowe formy dostępu do kultury i sztuki oraz nowe ich przejawy.
<P>
Stały rozwój technologii informacyjno-komunikacyjnych przyczynił się również do upowszechnienia gospodarki opartej na wiedzy, w której szczególnie ważne miejsce zajmują zdolności intelektualne i kreatywność.
<P>
Projekt rezolucji, nad którym będziemy jutro głosować, odzwierciedla koncepcję, zgodnie z którą kształcenie artystyczne stanowi podstawę kształcenia zawodowego w dziedzinie sztuki i promuje zarówno kreatywność, jak i rozwój fizyczny i intelektualny w tej dziedzinie; w projekcie stwierdza się, że kształcenie artystyczne stanowi niezbędny element nauki w dzieciństwie i w okresie dojrzewania, a także argumentuje, że nauczanie tego przedmiotu w szkole położy podwaliny pod rzeczywiście demokratyczny dostęp do kultury.
<P>
Ponadto w sprawozdaniu docenione zostało kształcenie jako bardzo ważny czynnik sukcesu w zawodach kreatywnych i artystycznych, ponieważ studia artystyczne ukierunkowane na rozwój kariery i umiejętności zawodowych wymagają od uczniów i studentów nie tylko talentu, ale także solidnych podstaw w dziedzinie kultury, które pozwala uzyskać jedynie systematyczne kształcenie multidyscyplinarne. Zwiększa to możliwość uzyskania zatrudnienia w tym sektorze dzięki uzyskaniu ogólnego wykształcenia, metodologii badań, umiejętności i wiedzy w zakresie przedsiębiorczości, a także umiejętności z różnych dziedzin.
<P>
W sprawozdania uznano także w bardzo szczególny sposób potencjał gospodarczy i zatrudnienia sektorów kreatywnego, kultury i sztuki Unii Europejskiej, które wnoszą większy wkład niż inne wysoko cenione sektory, takie jak sektor przemysłu chemicznego, czy sektor przemysłu spożywczego.
<P>
Co więcej, nie powinniśmy zapominać, że szkoły i ośrodki zajmujące się kształceniem w zakresie sztuki i projektowania przyczyniają się do powstawania nowych stylów i ruchów artystycznych oraz otwierają całkowicie nowe światy w dziedzinie kultury, co przyczynia się do umacniania wizerunku Unii Europejskiej na świecie.
<P>
Projekt sprawozdania zawiera stwierdzenie, że kształcenie artystyczne powinno być obowiązkowym elementem programów kształcenia na wszystkich poziomach nauczania, a także sugestię, aby państwa członkowskie skoordynowały swoje działania w sferze edukacji artystycznej na szczeblu Unii Europejskiej oraz wspierały mobilności zarówno uczniów i studentów, jak i nauczycieli w tym sektorze, zwracając coraz większą uwagę na uznawanie kwalifikacji pomiędzy poszczególnymi państwami członkowskimi.
<P>
Wzywamy także Radę, Komisję Europejską i państwa członkowskie do uznania roli edukacji artystycznej jako instrumentu pedagogicznego o istotnym znaczeniu dla podniesienia wartości kultury, ustanowienia wspólnych strategii wspierania polityki dotyczącej edukacji artystycznej oraz polityki kształcenia nauczycieli specjalizujących się w nauczaniu tego przedmiotu, a także do uznania istotnej roli, jaką w naszym społeczeństwie odgrywają artyści i kreatywność, co zostało pokazane podczas Europejskiego Roku Kreatywności i Innowacji.
<P>
Wreszcie, autor sprawozdania podkreśla znaczenie wykorzystywania możliwości, jakie zapewniają nowe technologie informacyjne oraz Internet jako środki nauczania nowoczesnymi metodami, nastawione na nowoczesną praktykę, zgodnie z którą do programów nauczania w szkołach wprowadzany jest wymiar artystyczny, a ponadto zaleca wspólne opracowanie europejskiego portalu poświęconego kształceniu w zakresie kultury i sztuki w celu zagwarantowania rozwoju i promocji europejskiego modelu kultury.
<P>
Z wszystkich tych powodów apeluję o poparcie przyjęcia tego sprawozdania większością głosów, co będzie wyraźnym sygnałem poparcia dla profesjonalistów, uczniów i studentów oraz przedsiębiorstw sektora kreatywnego i kultury.
<SPEAKER ID="186" NAME="Louis Michel" LANGUAGE="FR">
Panie przewodniczący, panie i panowie! Najpierw chciałbym podziękować pani poseł Badii i Cutchet za jej sprawozdanie z inicjatywy własnej w sprawie studiów artystycznych w Unii Europejskiej.
<P>
Kwestia ta zajmuje coraz bardziej istotne miejsce na szczeblu europejskim. W istocie wszyscy zgadzamy się, że kultura i sztuka stanowią zasadniczy element kształcenia. Kultura i sztuka przyczyniają się do rozwoju wrażliwości i wiary w siebie, cech niezbędnych nie tylko do odgrywania roli obywatela, ale także roli przedsiębiorcy, drzemiącego w każdym z nas. Nie może być co do tego żadnej wątpliwości. Edukacja artystyczna stanowi przekaźnikiem dobrostanu, kreatywności i integracji społecznej. Sprawą zasadniczą jest, żeby edukacja artystyczna była promowana w ramach europejskich systemów kształcenia od jak najmłodszych lat.
<P>
Podzielamy to stanowisko i z zadowoleniem przyjmujemy, że sprawozdanie zawiera odniesienia do kilku istotnych inicjatyw podjętych na szczeblu Unii Europejskiej, takich jak Europejski Rok Kreatywności i Innowacji.
<P>
Znaczenie sztuki i edukacji artystycznej dla budowy lepszego społeczeństwa idzie w parze z jej wpływem na rzeczywistość gospodarczą. Według ostatnich danych szacunkowych wkład sektorów kreatywnego i kultury w tworzenie dobrobytu gospodarczego UE szacowany jest na 2,6% jej PKB. Ponadto kształcenie w dziedzinie kultury i sztuki może wywrzeć pozytywny wpływ na działalność gospodarczą każdego rodzaju. Innowacyjność ułatwia powstawanie synergii pomiędzy tradycyjnymi i bardziej innowacyjnymi dziedzinami działalności. Obecnie powinniśmy łączyć technologię i wzornictwo, uwzględniając jednocześnie zasady zrównoważonego rozwoju i konkurencyjności. Takie połączenie wymaga określenia na nowo sposobów przekazywania i zdobywania wiedzy.
<P>
Te różne kwestie przedstawione zostały szczegółowo w dokumencie dotyczącym europejskich ram odniesienia, określającego kluczowe kompetencje w dziedzinie uczenia się przez całe życie w 2006 roku. Dokument ten zawiera stwierdzenie, że ekspresja artystyczna i kulturowa jest niezbędna do rozwinięcia umiejętności twórczych, tak przydatnych w kontekście działalności zawodowej.
<P>
Poprzez europejski plan działań na rzecz kultury wprowadziliśmy nowe metody, a w szczególności zorganizowany dialog ze społeczeństwem obywatelskim, a ostatnio nowe otwarte metody współpracy kulturalnej. Wdrożenie tych metod stało się możliwe dzięki wstępnemu, przyjętemu przez Radę dnia 21 maja 2008 roku trzyletniemu planowi prac, który określa pięć obszarów działań priorytetowych. W związku z tym ustanowiona została grupa robocza złożona z ekspertów z państw członkowskich, której zadaniem jest zbadanie synergii pomiędzy kulturą a edukacją. Grupa ta sformułuje zalecenia w celu zidentyfikowania dobrych praktyk na szczeblu krajowym oraz kilka zaleceń przedstawi państwom członkowskim i instytucjom europejskim, a ponadto określi metody oceny postępów osiągniętych w obszarach polityki, które wchodzą w zakres jej mandatu. I wreszcie, grupa ta powinna wnieść cenny wkład w europejskie forum na rzecz kultury, które zgodnie z planem ma się odbyć w Brukseli w dniach 29 i 30 września 2009 r.
<P>
Właśnie przeczytałem państwu odpowiedź przygotowaną przez mojego kolegę, pana komisarza Figel'a.
<SPEAKER ID="187" NAME="Przewodniczący">
Zamykam prezentację.
<P>
Głosowanie odbędzie się we wtorek dnia 24 marca 2009 r.
<P>
Oświadczenia pisemne (art. 142 Regulaminu)
<SPEAKER ID="188" NAME="Marusya Ivanova Lyubcheva  (PSE">
), na piśmie. - (BG) Sprawozdanie Parlamentu Europejskiego w sprawie studiów artystycznych w Unii Europejskiej stanowi jeden z elementów stałych wysiłków mających na celu rozwijanie dialogu międzykulturowego i ma istotne znaczenie w kontekście Europejskiego Roku Kreatywności i Innowacji.
<P>
Studiom artystycznym należy niewątpliwie poświęcić większą i szczególną uwagę. Sprawą o istotnym znaczeniu jest, żeby był to obowiązkowy element programu kształcenia, i to w jak najmłodszym wieku, ponieważ sztuka stymuluje rozwój emocjonalny i kulturowy dzieci i młodzieży.
<P>
Zapewnienie, by studia takie były zdecydowanie bardziej ukierunkowane na zastosowania praktyczne oraz uwzględniały interaktywne metody nauczania przyczyniłoby się do pogłębienia świadomości krajowych i europejskich wartości kulturowych. Umożliwienie uczniom i studentom oraz nauczycielom i profesjonalistom zatrudnionym w tym sektorze większej mobilności stanowi bezpośredni środek rozwijania świadomości tożsamości europejskiej i tolerancji kulturowej i religijnej.
<P>
Państwa członkowskie powinny inwestować w tworzenie lepszych możliwości uczestnictwa w nieformalnych i niezależnych programach studiów artystycznych oraz w zapobieganie spadkowi liczby programów w tej dziedzinie. Uczestnictwo w takich programach ułatwi artystom rozwój kariery zawodowej, zwiększając zainteresowanie różnymi formami studiów artystycznych.
<P>
Partnerstwa publiczno-prywatne w tej dziedzinie przyczynią się do unowocześnienia programów kształcenia, zachęcając do bardziej aktywnego uwzględniania w procesie nauczania nowych technologii. Większość środków przeznaczanych na realizację skoordynowanej europejskiej polityki w zakresie studiów artystycznych przybiera formę inwestycji mających na celu zwiększenie kulturowego wpływu Europy na świecie oraz kreatywności, a pośrednio także wzmocnienie gospodarki Unii Europejskiej.

<CHAPTER ID="015">
Porządek prac
<SPEAKER ID="019" NAME="Przewodniczący">
Rozdano ostateczną wersję projektu porządku dziennego obecnej sesji miesięcznej, sporządzoną przez Konferencję Przewodniczących na posiedzeniu w czwartek 3 kwietnia 2008 r., zgodnie z art. 130 i 131 Regulaminu. Do niniejszego projektu zgłoszono następujące poprawki.
<P>
Czwartek:
<P>
Grupa Socjalistyczna w Parlamencie Europejskim zgłosiła wniosek o przełożenie sprawozdania pani Jäätteenmäki w sprawie statutu europejskiego rzecznika praw obywatelskich na następną sesję miesięczną w Strasburgu oraz przełożenie głosowań na godz. 11.
<SPEAKER ID="020" NAME="Hannes Swoboda">
w imieniu grupy PSE. - (DE) Panie przewodniczący! Faktycznie zgłosiliśmy taki wniosek. Przyczyna nie leży w tym, że sprawozdanie jest złe - chciałbym pogratulować sprawozdawczyni, również w imieniu mojej grupy, przygotowania tak dobrego sprawozdania - lecz wciąż jedna bądź dwie kluczowe kwestie nie zostały rozstrzygnięte. Chcielibyśmy mieć możliwość ich spokojnego omówienia, i dlatego złożyliśmy nasz wniosek; a jak powiedział już pan przewodniczący, gdyby Izba się na to zgodziła, moglibyśmy przełożyć głosowanie na godzinę 11, choć nie jest to powodem.
<P>
Panie przewodniczący! Z przyczyn formalnych chciałbym także poinformować kolegów posłów, że mam zamiar również złożyć wniosek - nie teraz, lecz jutro - w sprawie przełożenia głosowania w sprawie FYROM, lub Macedonii, również do czasu posiedzenia w Strasburgu. Przyczyny podam jutro, chciałbym jedynie państwa o tym poinformować. Również w tej sprawie jedna niewielka kwestia pozostała nierozwiązana. Taki wniosek składa nasza grupa.
<SPEAKER ID="021" NAME="Przewodniczący">
Czy ktokolwiek chciałby poprzeć wniosek?
<SPEAKER ID="022" NAME="Ingo Friedrich">
w imieniu grupy PPE-DE. - (DE) Panie przewodniczący! Uważam, że choć argumentacja pana Swobody była zwięzła, to była również treściwa. Faktycznie są jeszcze jedna czy dwie kwestie, i z tego względu ja również opowiadam się za przełożeniem.
<SPEAKER ID="023" NAME="Przewodniczący">
Czy ktoś jest przeciwny wnioskowi?
<SPEAKER ID="024" NAME="Andrew Duff">
w imieniu grupy ALDE. - Panie przewodniczący! Komisja zatwierdziła sprawozdanie pani Jäätteenmäki, wzmacniające kompetencje rzecznika praw obywatelskich, przy 19 głosach za i żadnym głosie sprzeciwu.
<P>
Już od pewnego czasu dyskutujemy nad tym zagadnieniem. Wydaje mi się dość niezwykłe i faktycznie godne ubolewania, że teraz grupy PSE i PPE-DE przestraszyły się istotnej kwestii rzecznika praw obywatelskich.
<P>
Przejrzystość Parlamentu uzależniona jest od poprawienia statutu europejskiego rzecznika praw obywatelskich. Prezydencja domaga się przyspieszenia tej sprawy w celu jej zamknięcia, a ja zdecydowanie wzywam Parlament do realizacji programu zgodnie z ustaleniami.
<P>
(Parlament zatwierdził wniosek Grupy Socjalistycznej w Parlamencie Europejskim)
<SPEAKER ID="025" NAME="Przewodniczący">
Zatwierdzono projekt porządku prac.

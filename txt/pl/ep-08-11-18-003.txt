<CHAPTER ID="003">
Decyzja o trybie pilnym
<SPEAKER ID="008" NAME="Pervenche Berès" LANGUAGE="FR">
Pani przewodnicząca! Ta dyskusja odbędzie się dziś wieczorem jeśli zgromadzenie plenarne opowie się za zastosowaniem w tej sprawie trybu pilnego. Sprawa ta dotyczy zmiany prawa europejskiego, która umożliwi nam udzielanie państwom spoza strefy euro pomocy finansowej w odniesieniu do bilansów płatniczych.
<P>
Jak wszyscy wiemy sprawa ta dotyczy w szczególności Węgier; uważam jednak, że niestety powinniśmy wybiec w przyszłość, a zatem wzmocnić ten instrument udzielania przez Unię Europejską takiej pomocy swoim państwom członkowskim, w tym państwom członkowskim spoza strefy euro.
<P>
Dlatego apeluję do zgromadzenia plenarnego o przyjęcie drogą głosowania wniosku o zastosowanie w tym przypadku trybu pilnego.

<CHAPTER ID="008-21">
21. Absolutorium budżetowe 2007: Europejskie Kolegium Policyjne (
<SPEAKER ID="193" NAME="Christofer Fjellner">
sprawozdawca. - (SV) Panie przewodniczący! Ponieważ Parlament zadecydował, wbrew zaleceniom moim i komisji, o udzieleniu absolutorium budżetowego dla Europejskiego Kolegium Policyjnego chciałbym wezwać swoje koleżanki i kolegów z Grupy Europejskiej Partii Ludowej (Chrześcijańscy Demokraci) i Europejskich Demokratów do przyjęcia poprawek złożonych przez Grupę Socjalistyczną w Parlamencie Europejskim. Teraz, gdy udzieliliśmy absolutorium, nie ma już powodu, by uzasadniać, czemu moglibyśmy podjąć decyzję o jego nieudzieleniu lub opóźnieniu. Zatem, by działać konsekwentnie, proponuję, aby moje ugrupowanie poparło poprawki złożone przez Grupę Socjalistyczną i zagłosowało za przyjęciem czterech kolejnych poprawek.

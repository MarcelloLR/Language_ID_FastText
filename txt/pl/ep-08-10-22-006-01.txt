<CHAPTER ID="006-01">
1. Ocena umowy PNR Australia - UE (
<P>
Przed głosowaniem nad ustępem 1lit. (g):
<SPEAKER ID="118" NAME="Sophia in 't Veld">
sprawozdawczyni. - Panie przewodniczący! W porozumieniu z kontrsprawozdawcami z grup PPE-DE, PSE oraz Verts/ALE, chciałabym zaproponować poprawkę ustną do ustępu 1 lit. (g). Polega ona na dwóch małych zmianach.
<P>
Pierwszą z nich jest zamiana słów "nie spełnia” w drugim zdaniu na "może nie odpowiadać”, tak aby drugie zdanie miało następujące brzmienie: "i że w wyniku tego umowa może nie odpowiadać standardom unijnym i międzynarodowym w zakresie ochrony danych”.
<P>
Druga mała zmiana dotyczy ostatniego zdania, w którym chciałabym zamienić słowo "jest” na "może być", tak aby jego brzmienie było następujące: "jest zdania, że przez to umowa może być podważana z prawnego punktu widzenia”.
<SPEAKER ID="119" NAME="Przewodniczący">
Pani poseł in 't Veld, mam pytanie. Czy mam rację myśląc, że jeżeli pani poprawka ustna zostanie przyjęta, nie dojdzie do odrębnego głosowania? Innymi słowy, czy jeżeli pani poprawka ustna zostanie przyjęta, będziemy mogli głosować nad ustępem w całości? Czy mam rację?
<SPEAKER ID="120" NAME="Sophia in 't Veld">
sprawozdawczyni. - Panie przewodniczący! O ile mi wiadomo tak, ponieważ z prośbą o odrębne głosowanie zwróciła się grupa PSE, która nie zgadzała się ze środkową częścią ustępu. Jeżeli moja poprawka ustna zostanie przyjęta - patrzę teraz na kontrsprawozdawczynię z grupy PSE: tak, zgadza się ze mną - zaakceptują one cały ustęp i będziemy mogli głosować nad nim w całości.
<P>
(Poprawka ustna została przyjęta.)

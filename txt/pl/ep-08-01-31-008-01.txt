<CHAPTER ID="008-01">
1. Wykładnia Regulaminu (art. 19 ust. 1) (głosowanie) 
<P>
-Przed głosowaniem
<SPEAKER ID="065" NAME="Nigel Farage">
w imieniu grupy IND/DEM. - Panie przewodniczący! Zabieram głos zgodnie z art. 170 ust. 4, aby zauważyć, że przedmiotowy wniosek, nad którym mamy głosować, daje przewodniczącemu tej Izby tak szerokie uprawnienia arbitralne i dyskrecjonalne, których nikt, kto wierzy w demokrację nie mógłby się nawet spodziewać. Ponadto wymaganie od nas głosowania, w sytuacji gdy grupy polityczne tego Parlamentu nie miały nawet czasu, aby tę kwestię przedyskutować, z pewnością nie jest słuszne. A zatem zwracam się o odroczenie przedmiotowego głosowania na następne posiedzenie w Strasburgu, aby ludzie mieli szansę na zapoznanie się z ogromnymi skutkami tego głosowania, jeśli wniosek zostanie przyjęty.
<SPEAKER ID="066" NAME="Przewodniczący">
Panie pośle Farage! Po pierwsze, ma pan prawo do wystąpienia o odroczenie sprawy. Nikt nie kwestionuje tego prawa. Jednakże wczoraj pokrótce przedyskutowaliśmy istotę zagadnienia, po tym jak pan Hannan poprosił o pozwolenie na zabranie głosu. Oświadczam panu wyraźnie, że treść pańskiej wypowiedzi, w której odnosi się pan do dyktatorskich środków, jest tutaj nie na miejscu. Proszę zaakceptować większościową decyzję Parlamentu, zaakceptować większościową decyzję Komisji Spraw Konstytucyjnych! Wszystko tutaj odbywa się właściwie, zgodnie z prawem, a pan powinien być dobrym demokratą i zaakceptować to.
<SPEAKER ID="067" NAME="Martin Schulz">
w imieniu grupy PSE. - (DE) Panie przewodniczący! Nasza grupa przedyskutowała to zagadnienie bardzo dokładnie. Uważamy, że przewodniczący przed podjęciem decyzji powinien skonsultować się raz jeszcze z Izbą, szczególnie w odniesieniu do sformułowania zmienionej wersji, ponieważ oskarżenia o autorytarne działanie są całkowicie nieuzasadnione. W żadnym razie! W tym względzie nie ma najmniejszego powodu do czynienia użytku ze sformułowania, jak to zrobił ostatni mówca. Dlatego proszę, żebyśmy kontynuowali głosowanie, zgodnie z pańskim wnioskiem.
<SPEAKER ID="068" NAME="Przewodniczący">
Pospieszyłem się. Formalny wniosek został zgłoszony. Jeden poseł może przemawiać na korzyść wniosku i jeden przeciwko. Wysłuchaliśmy mówcy, który jest krytyczny wobec wniosku. Teraz może przemówić ktoś na jego korzyść. Zakładam, że pan poseł Hannan pragnie wesprzeć pana posła Farage'a. Dlatego teraz tylko on ma głos. Proszę, panie pośle Hannan.
<SPEAKER ID="069" NAME="Daniel Hannan" AFFILIATION="PPE-DE">
Panie przewodniczący! Bezwzględna większość to nie to samo, co państwo prawa. Przyjmuję do wiadomości, że mniejsza część tej Izby jest za referendum oraz że również mniejszość jest przeciwna ratyfikacji traktatu lizbońskiego.
<P>
Jednak Parlament musi przestrzegać własnego Regulaminu. A odrzucanie przepisów, zgodnie z którymi działamy, przez aklamację, jest w rzeczy samej aktem arbitralnej i despotycznej władzy. Jedynie przez szacunek do pana przewodniczącego oraz moją osobistą sympatię do pana, nie przyrównam tej sytuacji do Ermächtigungsgesetz z 1933 r., który to akt został również przegłosowany większością parlamentarną.
<P>
Zwracam się do Parlamentu o wstrzymanie się od głosowania, dopóki...
<P>
(Protesty)
<SPEAKER ID="070" NAME="Przewodniczący">
Panie pośle Hannan! Uważam, że nie powinniśmy przyjmować tych porównań.
<SPEAKER ID="071" NAME="Joseph Daul" AFFILIATION="PPE-DE">
(FR) Panie przewodniczący, byłem cierpliwy przez kilka dni, przez kilka tygodni. Są jednak granice. Jeszcze nie podjęliśmy decyzji w naszej grupie. Ta uwaga jest nie do przyjęcia. Zamierzamy podjąć w grupie wewnętrzne sankcje, a ja zamierzam wystąpić o wykluczenie pana posła Hannana z grupy.
<P>
(Oklaski)
<P>
(Parlament odrzucił wniosek Nigela Farage'a o odroczenie głosowania).

<CHAPTER ID="007">
Głosowanie
<SPEAKER ID="078" NAME="Przewodniczący">
Kolejnym punktem posiedzenia jest głosowanie.
<P>
(Wyniki i inne szczegóły głosowania: patrz protokół)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Panie przewodniczący! Proszę mi wybaczyć, ale nie jestem pewny, na podstawie którego artykułu Regulaminu powinienem zwrócić się do Izby, lecz chciałbym złożyć obecnej prezydencji oświadczenie na temat obecnej sytuacji w Parlamencie: Parlament zmienia się w cyrk, co utrudnia spokojne prace nad poważnymi kwestiami.
<P>
(Oklaski)
<P>
Moim zdaniem wczoraj wieczorem sytuacja przekroczyła granice zdrowego rozsądku i chciałbym poprosić prezydencję o podjęcie działań mających na celu przywrócenie spokoju i poważnej atmosfery w Izbie, która powinna służyć całemu światu za przykład i powinna być poważną instytucją, a nie cyrkiem.
<P>
(Oklaski)
<SPEAKER ID="080" NAME="Przewodniczący">
Panie pośle Hutchinson! Domyślam się, że pańska wypowiedź odnosi się do scen, które miały miejsce w kuluarach i korytarzach Parlamentu. Wie pan, że za te kwestie odpowiedzialność ponoszą kwestorzy. Oczywiście przekażemy pańskie uwagi.
<SPEAKER ID="081" NAME="Pervenche Berès" AFFILIATION="PSE">
(FR) Panie przewodniczący! Ja również chciałabym skomentować kwestię spokoju i porządku w trakcie naszych prac. Podczas naszego wczorajszego popołudniowego posiedzenia miało miejsce bardzo wzruszające wydarzenie, ale związane z nim zakłócenie przyjętego porządku obrad oznaczało ponad dwugodzinne opóźnienie wystąpień dotyczących tak ważnych tematów jak kryzys finansowy, co całkowicie zaburzyło porządek zabierania głosu przez mówców. Takie sytuacje nie pomagają w utrzymaniu prawidłowego przebiegu prac Izby.
<SPEAKER ID="082" NAME="Przewodniczący">
W taki razie przekażę te uwagi nie kwestorom, ale Konferencji Przewodniczących, czyli organowi odpowiedzialnemu za tego typu sprawy.
<P>


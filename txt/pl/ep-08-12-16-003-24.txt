<CHAPTER ID="003-24">
24. Postanowienia techniczne dotyczące zarządzania ryzykiem (plan wdrożenia) (
<P>
- Przed głosowaniem
<SPEAKER ID="052" NAME="Othmar Karas" AFFILIATION="PPE-DE">
(DE) Panie przewodniczący, panie i panowie! Chciałbym tylko powiedzieć, że dzisiaj po raz pierwszy Parlament będzie głosował za odrzuceniem lub przyjęciem wniosku legislacyjnego Komisji w ramach nowej procedury regulacyjnej połączonej z kontrolą. Jako sprawozdawca w odniesieniu do dyrektywy dotyczącej wymogów kapitałowych, która jest przedmiotem tego głosowania, chciałbym państwa prosić o poparcie projektu rezolucji, który został jednogłośnie przyjęty w Komisji Gospodarczej i Monetarnej.
<P>
W ten sposób Parlament Europejski będzie mógł przekazać sygnał Komisji. Domagamy się zachowania odpowiednich proporcji między sprawami proponowanymi przez Komisję w ramach procedury współdecyzji a sprawami prowadzonymi samodzielnie przez Komisję w ramach procedury komitetów.
<P>
Komisja przedstawiła konkretne wnioski w ramach procedury komitetów, dotyczące agencji ratingowych, które w znacznym stopniu wykraczają poza aspekty techniczne i dlatego muszą być zwrócone do rozpatrzenia w drodze procedury współdecyzji.
<P>
Musimy dbać o ustanawianie spójnych przepisów prawodawstwa. Obecnie mamy przed sobą sprawozdanie dotyczące agencji ratingowych i dyrektywy w sprawie wymogów kapitałowych oraz jeden wniosek w ramach procedury komitetów. Naszym celem jest przeprowadzenie dyskusji ze szczególną uwagą nad tymi wszystkimi zagadnieniami łącznie w ramach procedury współdecyzji, dlatego też zwracam się do państwa z prośbą o poparcie.
<P>
(Oklaski)

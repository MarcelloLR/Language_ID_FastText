<CHAPTER ID="006-01">
1. Sieci łączności elektronicznej, dane osobowe i ochrona prywatności (
<P>
Przed głosowaniem:
<SPEAKER ID="152" NAME="Hanne Dahl" AFFILIATION="IND/DEM">
Pani przewodnicząca! Chcę powiedzieć jedną rzecz w sprawie głosowania, które odbędzie się za chwilę. Na podstawie listy do głosowania wydaje się, że głosujemy nad tekstem kompromisowym otrzymanym od komisji, a nie w pierwszej kolejności nad poprawkami. Wydawało mi się, że zwykle głosujemy najpierw nad najbardziej dalekosiężnymi poprawkami, a zatem chciałam poprosić o wykorzystanie uprawnień, jakie pani posiada na mocy artykułu 19 Regulaminu i dokonanie zmiany kolejności głosowania tak, abyśmy głosowali nad poprawkami. Dotyczy to poprawek w sprawie praw obywateli. Jest to niezwykle ważne zarówno w odniesieniu do sprawozdania sporządzonego przez Malcolma Harboura, jak i sprawozdania sporządzonego przez Catherine Trautmann.
<SPEAKER ID="153" NAME="Przewodnicząca">
Pani poseł Dahl! O ile wiem, nie ma żadnego problemu. Nie widzę problemu z kolejnością głosowania nad sprawozdaniem sporządzonym przez Malcolma Harboura. Będziemy postępować zgodnie z dokumentem w sprawie porządku głosowania.

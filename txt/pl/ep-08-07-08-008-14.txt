<CHAPTER ID="008-14">
14. Zatwierdzanie Komisji (zmiana Regulaminu) (
<P>
- Przed głosowaniem:
<SPEAKER ID="143" NAME="Stavros Dimas">
komisarz. - Panie przewodniczący! Komisja chciałaby podziękować panu posłowi Duffowi za jego sprawozdanie.
<P>
Popieramy decyzję Parlamentu w zakresie zmiany procedury przesłuchiwania w sposób, który jeszcze bardziej zwiększy przejrzystość i demokratyczną legitymację procedury powoływania poprzez ustanowienie jasnych, przejrzystych i jednolitych procedur i kryteriów oceny
<P>
Jednakże Komisja uważa, że procedury, które mają być stosowane w różnych przypadkach ujętych w sprawozdaniu są w pełni zgodne z odnośnymi postanowieniami traktatów, a mianowicie art. 215, a także umowy ramowej, odzwierciedlając występujące pomiędzy nimi różnice prawne i instytucjonalne
<P>
W szczególności procedury stosowane względem przetasowań w zakresach obowiązków powinny być mniej rygorystyczne niż te stosowane do zatwierdzania całej Komisji i powinny mieć na uwadze przywileje przewodniczącego Komisji Europejskiej w zakresie przydzielania zakresów obowiązków.
<P>
Uważamy, że jest to w interesie obu instytucji. Ponadto Komisja jest zobowiązana na mocy prawa traktatami i umową ramową i dlatego zastrzega sobie prawo do uzgadniania odnośnych procedur, które mają być stosowane w każdym z wielu scenariuszy, w każdym przypadku z osobna, oraz w duchu konstruktywnej współpracy, jak to miało miejsce do tej pory. Podejście to okazało się być właściwe dla obu instytucji.

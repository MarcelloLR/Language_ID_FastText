<CHAPTER ID="007-06">
6. Oznaczanie kraju pochodzenia określonych produktów przywożonych z państw trzecich (
<SPEAKER ID="119" NAME="Cristiana Muscardini" LANGUAGE="IT">
Pani przewodnicząca! Parlament już kilkakrotnie wyrażał swoje poparcie dla celów, jakim ma służyć przedmiotowe rozporządzenie.
<P>
Jeżeli zagłosujemy dzisiaj za jego przyjęciem, obywatele Europy będą mogli uzyskać informacje na temat pochodzenia tego, co kupują. Jeżeli jednak odrzucimy to rozporządzenie, jak zaleca się nam w poprawce 45, będzie to oznaczało odmowę przyznania Europejczykom praw, z jakich już korzystają obywatele Chin, Indii i Stanów Zjednoczonych.
<P>
Jestem wdzięczna kontrsprawozdawcom, panom Suscie i Rinaldiemu, a także wszystkim osobom, które pracowały nad osiągnięciem kompromisu i mam nadzieję, że ta demokratyczna luka, z jaką dotychczas musieli zmagać się Europejczycy, wreszcie przestanie istnieć.
<SPEAKER ID="120" NAME="Przewodnicząca">
- To już zostało jednoznacznie odrzucone. To było zupełnie oczywiste, koleżanki i koledzy.
<P>
- Przed głosowaniem nad przyjęciem poprawki 19:
<SPEAKER ID="121" NAME="Cristiana Muscardini" LANGUAGE="IT">
Pani przewodnicząca! Zwracamy się o usunięcie słów "lub handlowych” w drugim ustępie poprawki 19, aby treść dokumentu była jaśniejsza i bardziej odpowiednia.
<SPEAKER ID="123" NAME="Licia Ronzulli" AFFILIATION="PPE">
(IT) Pani przewodnicząca! Wzywam do weryfikacji części 2 i 3 ustępu 43.
<SPEAKER ID="124" NAME="Przewodnicząca">
Nie, kwestia ta była jasna i nie będę do niej wracać.
